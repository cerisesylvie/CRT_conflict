Consiglio Regionale della Valle d'Aosta - Oggetto del Consiglio n. 945 del 28 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 945 del 28 novembre 1984 - Resoconto
OGGETTO N. 945/VIII - DISEGNO DI LEGGE CONCERNENTE:
"FINANZIAMENTO DELLE SPESE DERIVANTI DALLE CONVENZIONI REGIONE-RAI,
RELATIVE AI COSTI SOSTENUTI PER LA GESTIONE DEGLI IMPIANTI ATTIVATI
IN VALLE D'AOSTA PER LA RICEZIONE DEI PROGRAMMI TELEVISIVI
PROVENIENTI DALL'AREA CULTURALE FRANCESE E TEDESCA".
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je pense que la relation au projet de
loi est assez claire, en particulier là où l'on dit:" Con la legge
regionale n. 40 si è provveduto al rimborso forfettario alla RAI
dei costi sostenuti negli anni '77, '78, '79, '80, '81, la RAI
aveva trasmesso alla Regione le fatture relative al rimborso dei
costi sostenuti negli anni ' 82, '83 per la gestione degli impianti
attivati; la presente proposta autorizza la spesa di 855 milioni
per pagamento corrispettivi previsti dalla Convenzione relativi
agli anni '82 e '83 e a una spesa di 300 milioni '84, '85,
'86".
Nous souhaitons d'abord qu'on puisse prévoir, le plus tôt
possible, l'application de l'article 19, c'est-à-dire la
possibilité d'avoir les programmes en langue française, au delà de
la possibilité de recevoir les émissions en langue française
d'autres pays. Il serait souhaitable et nécessaire qu'à niveau
régional on puisse avoir des émissions faites par des journalistes
francophones qui puissent exercer leur profession à l'intérieur et
dans l'intérêt de notre Région. Je pense que tout le monde soit
d'accord à ce sujet.
A' propos de l'embauchage des journalistes à niveau de la RAI,
il faut tenir en considération le fait qu'il y a dans notre Région
des journalistes qui n'ont pas d'occupation. De cette façon il y
aurait une connaissance de notre réalité que malheureusement les
journalistes qui viennent d'ailleurs n'ont pas; en outre ils n'ont
même pas le temps de la connaître vu qu'ils arrivent, ils restent
ici six mois et après ils vont dans d'autres régions. Ce problème
doit être tenu en considération et, au moment où l'on signera cette
convention pour remettre l'argent prévu par loi ce serait
nécessaire de renouveler l'engagement de l'Administration régionale
pour soutenir ces thèses que depuis longtemps on est en train de
porter en avant.
Je ne veux pas profiter de cette occasion pour parler du piano
Agnes; nous en avons déjà discuté maintes fois. Nous sommes
contraires aux programmes qui puissent nuire à la possibilité
d'épanouissement de la troisième chaîne de la RAI et surtout nous
sommes contraires au fait qu'à niveau régional il n'y ait que de
l'information, car nous voulons que la troisième chaîne régionale
puisse prévoir aussi des programmes régionaux, afin de permettre
une information la plus capillaire possible. Je crois qu'à la base
d'une saine démocratie il doit y avoir une information qui soit la
plus stable et la plus objective possible. Je pense d'interpréter
la volonté de toutes les forces politiques en renouvelant ce
souhait, vis-à-vis des accords et des rapports avec la RAI de la
Vallée d'Aoste.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questa mattina sia il Presidente del
Consiglio che il Consigliere Baldassarre hanno, per motivi di
versi, richiamato una mozione presentata dal nostro gruppo e
approvata dal Consiglio regionale sulla situazione della RAI. Io
credo che se ieri i lavoratori della RAI hanno manifestato in tutta
Italia contro questo piano Agnes, vuol dire che non è tanto
credibile la versione dei dirigenti della RAI i quali presentano
questo piano come una innovazione che va a vantaggio delle sedi
regionali.
Sono convinto che la nostra mozione, approvata dal Consiglio,
sia un intervento giusto perché non parla soltanto della difesa dei
posti di lavoro, ma anche della necessità dell'applicazione degli
artt. 19 e 20; presenta quindi una visione più generale.
Ho colto l'occasione della discussione di questo disegno di
legge, con il quale si pagano delle spese per gli impianti della
RAI, per dire che noi siamo disponibili affinché le assunzioni in
Valle d'Aosta vengano fatte, possibilmente, in sede locale
attraverso concorsi pubblici, e affinché la sede regionale abbia la
possibilità di produrre programmi, oltre che dare semplici
informazioni. Questi sono gli obiettivi e con questo auspicio
voteremo a favore di questo provvedimento di legge.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Rifacendomi a quanto è successo in
Valle d'Aosta nei rapporti tra la sede RAI e il Consiglio regionale
nella sua interezza, posso dire che il Presidente della Giunta ha
fatto alcune puntualizzazioni che sono quanto mai pertinenti, e che
noi condividiamo, soprattutto in riferimento all'informazione
regionale.
Io ho letto con estremo interesse, e ne faremo oggetto di una
mozione, l'audizione del Presidente della RAI Zavoli e del
direttore della testata del TG3 da parte della Commissione
parlamentare Cossutta. Mentre noi ci eravamo affannati a cercare un
rapporto con la RAI perché non riuscivamo a trovare
l'interlocutore, con mia somma sorpresa ho letto che sia il
Presidente Zavoli, sia il Direttore della terza rete, erano
favorevoli al più ampio decentramento, alla più ampia libertà di
azione delle sedi locali e che quindi il TG3 doveva servire
essenzialmente come rete regionale a disposizione delle comunità
minori, su cui questa informazione poteva incidere più
profondamente.
Ora io mi chiedo: se queste sono le intenzioni del vertice della
RAI, perché, quando si traducono in fatti concreti troviamo un
distacco fra le esigenze del Consiglio regionale, che vuole
soltanto rendere partecipe la collettività dei suoi lavori, e
l'interpretazione piuttosto riduttiva di certe norme da parte della
sede RAI di Aosta, ragione per cui siamo costretti a cercare un
nostro interlocutore addirittura a Roma, quando a Roma si dice che
l'interlocutore è quello locale?
In tema di assunzioni si parlava anche dei giornalisti che
devono rispecchiare una certa caratteristica regionale. Sarebbe
bene che la Regione facesse sentire la sua voce in questo campo,
anche per evitare la continua rotazione presso la sede RAI di Aosta
di giornalisti che arrivano, si fermano sei mesi, e poi ripartono
verso i lidi più lontani. Io appartengo all'associazione dei
giornalisti valdostani e so che alcune persone da anni attendono
una occupazione. Se potessero lavorare presso la sede RAI di Aosta
si eviterebbe l'inconveniente dell'impatto con la nostra realtà
etnica e linguistica da parte di giornalisti di passaggio: infatti
sovente riesce difficile riconoscere paesi e località della Valle
d'Aosta per la loro errata pronuncia. Tutti questi problemi non
dovrebbero esistere.
Mi auguro che il Presidente del Consiglio ed il Presidente della
Giunta riescano a ristabilire un contatto coni la sede RAI di Aosta
per consentire quel dialogo indispensabile ai fini di una corretta
informazione della popolazione valdostana.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.
I.): Quando si parla della RAI ho
delle difficoltà ad intervenire perché in molte occasioni sono
stato frainteso e questo mi dispiace moltissimo. In fin dei conti,
però, ognuno è libero di esprimere la propria opinione e il proprio
pensiero.
Il Consigliere Mafrica ha colto l'occasione per sottolineare
ancora una volta il giudizio negativo, sul piano Agnes. Se il
Presidente del Consiglio ci autorizzerà, io proporrei un incontro a
Roma con in massimi dirigenti della RAI per chiarire che cosa
significhi il piano AGNES. Quando c'è stato proposto l'ordine del
giorno da parte del Presidente della Giunta, avevo delle
preoccupazioni e non ho votato la mozione presentata dal Partito
Comunista perché ero convinto che il piano Agnes avesse un
significato contrario a quello che avevano cercato di farci
intendere.
Richiedo quindi ufficialmente un incontro, a livello di gruppi
consiliari e di forze sindacali della RAI, con i massimi dirigenti
dell'ente ed invito tutti i Consiglieri ad appoggiare questa
iniziativa.
Io non sono contrario alla RAI e non voglio una diminuzione di
personale (non vorrei essere frainteso) e sono perfettamente
d'accordo sulle assunzioni locali, ma la RAI è un ente a carattere
nazionale e nessuno può vietargli di trasferire o di assumere un
giornalista al di fuori della Valle d'Aosta. Ho la massima
attenzione per i disoccupati e sono d'accordo che localmente una
certa precedenza è necessaria, ma tra la precedenza e il divieto
delle assunzioni non locali c'è una grande differenza, che io non
posso condividere. Fatte queste premesse, voterò a favore di questo
disegno di legge proposto dalla Giunta.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Questa mattina il Consigliere Baldassarre
era già intervenuto dando una sua interpretazione al piano Agnes.
Noi abbiamo avuto una copia di questo piano e vorrei leggere cosa
dice il punto 3 per ciò che riguarda le sedi regionali della RAI,
anche perché penso che leggendo si possa capire meglio se
l'italiano non è un'opinione. Il punto 3 dice esattamente:
"Cessazione dell'attività della struttura di programmazione delle
sedi regionali, escluse Trieste e Bolzano, e riflessi indotti sulla
struttura centrale della terza rete, verrebbero conseguiti con il
recupero del personale per circa 130 unità attraverso
l'eliminazione della produzione radio-televisiva regionale esclusa
quella connessa all'informazione: verrebbe conservata l'attività di
produzione radiofonica". Penso che quando in un articolo si dice
una cosa di questo genere non ci possano essere dubbi sulla assenza
di una benché minima possibilità di mantenere in piedi una attività
di programmazione e di produzione di programmi in sede locale.
Tutto questo al di là della logica conseguenza sulla situazione
occupazionale checché se ne dica ai vari livelli. Questo è un
articolo che si riferisce specificatamente alla sede RAI di Aosta e
penso che, se non verrà modificato, sia abbastanza chiaro.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Il giudizio del Movimento Sociale
Italiano non può che essere molto critico sull'informazione in
genere e in modo particolare sull'informazione radio-televisiva. Se
c'è un Partito che è discriminato, questo è proprio il Movimento
Sociale Italiano. Nessuno di voi può non riconoscere il fatto che
le tre reti televisive siano lottizzate. Siamo tutti a conoscenza
che la prima rete è di "proprietà", se così si può dire, della
Democrazia Cristiana, la seconda dell'area di sinistra e del
Partito Socialista e la terza dell'area del Partito Comunista. Ciò
è in contrasto con la democratica e pluralistica informazione che
dovrebbe esistere in questa cosiddetta "Repubblica Democratica". Ho
voluto fare questa premessa anche per ricordarvi che, se a volte
nascono polemiche e critiche i vostri stessi rappresentanti
all'interno dei Consigli di Amministrazione delle varie reti sono
gli autori di questa lottizzazione.
Vorrei brevemente entrare nel merito dell'argomento di cui
trattavamo e cioè del disegno di legge n. 116 facendo alla
Presidenza una raccomandazione in questi termini: visto che ci
accingiamo a stanziare 855 milioni per la ricezione dei programmi
stranieri, e cioè francesi e tedeschi, sollecito la Presidenza
perché prenda dei contatti con i rappresentanti della RAI perché,
prima che vengano stanziati soldi dei contribuenti per ricevere
programmi esteri, si ricevano quelli italiani, o perlomeno, oltre
ai due programmi italiani, anche la terza rete. Ci sono moltissime
"zone d'ombra" in Valle d'Aosta in cui non si riceve neanche il
terzo programma della RAI!
PRESIDENTE
: Ha chiesto la parola il Vice Presidente De
Grandis; ne ha facoltà.
DE GRANDIS (P.R.I
.): Volevo annunciare il mio voto
favorevole a questo disegno di legge, che va in una direzione che
condivido e volevo anche aggiungere alcune considerazioni sulla
questione del piano Agnes. Dagli incontri che si sono avuti con il
personale della RAI e dalla lettura del piano Agnes, emerge un
fatto molto preciso, e cioè che la RAI è organizzata con una
testata per l'informazione, il TG3, e con un settore di produzione
di programmi, che è nettamente separato dall'informazione. Mentre
quest'ultima non viene toccata dal piano, viene invece
ridimensionata la produzione dei programmi. Se qualche altra
Regione può avere più o meno interesse al mantenimento di questa
struttura, io ritengo che per noi sia fondamentale, anche se in
Consiglio sono state fatte affermazioni diverse. Siamo una regione
estremamente piccola, abbiamo pochi mezzi di diffusione, non
abbiamo grandi quotidiani, non abbiamo università non abbiamo
teatri stabili, non abbiamo tutta una serie di produzioni culturali
che possono avere le grandi regioni: non ci deve mancare anche la
possibilità di una diffusione culturale che è facilitata da questa
struttura. La preoccupazione del Consiglio di mantenere questa
struttura è giusta, è giusto che sia approvato un ordine del giorno
e che ogni forza politica si preoccupi di sollecitare le proprie
segreterie perché vigilino di essa, mentre ritengo che sia assai
meno preoccupante il problema dell'occupazione, che è del tutto
secondario. Non vedo la RAI procedere a licenziamenti e non vedo
soprattutto come questo settore possa andare in crisi. La grande
trasformazione che noi stiamo attraversando si chiama informatica,
telematica e robotica. La TV fa parte della telematica e poiché
quel settore è in espansione il problema del l'occupazione, a mio
avviso, è di carattere secondario. Per noi è importante riuscire a
mantenere la struttura di produzione di programmi, perché questa ci
è assolutamente necessaria.
PRESIDENTE
: Se nessuno chiede la parola passiamo
all'esame dell'articolato.
Do lettura dell'articolo 1.
Art. 1
Per il pagamento alla RAI dei corrispettivi previsti dalle
Convenzioni Regio ne/RAI, relativi ai costi sostenuti negli
esercizi 1982 e 1983 per la gestione degli impianti attivati in
Valle d'Aosta, per la ricezione dei programmi televisivi
provenienti dall'area culturale francese e tedesca,
è
autorizzata la spesa di Lire 855.000.000. A decorrere dall'anno
1984 e fino all'anno 1986 compreso, è autorizzata, per il pagamento
dell'onere di gestione di cui alla sopracitata convenzione, la
spesa annua di Lire 300.000.000.
Eventuali rimodulazioni allo stanziamento annuo dovute per
effetto della applicazione dei canoni di rivalutazione previsti
dalla convenzione stessa, saranno approvate con legge di
bilancio.
PRESIDENTE
: Se nessuno chiede la parola metto in
approvazione l'articolo 1 testè letto.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 2:
Art. 2
La Giunta regionale provvederà all'adozione di provvedimenti
deliberativi per l'esecuzione della presente legge.
PRESIDENTE
: Se nessuno chiede la parola metto in
approvazione l'articolo 2 testè letto.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 3:
Art.
3
L'onere derivante dall'applicazione della presente legge
graverà sul capito lo di nuova istituzione n. 23935, del bilancio
di previsione della Regione per l'esercizio 1984 e sui
corrispondenti capitoli dei bilanci per gli anni
successivi.
Alla copertura dell'onere di cui al comma precedente si
provvede:
- per l'anno 1984, mediante riduzione di Lire 1.155.000.000
dallo stanziamento iscritto al capitolo n.
50050
"Fondo
globale per il finanziamento di spese per adempimenti di funzioni
normali (Spese di investimento)" - Al legato n. 8 al bilancio per
l'anno in corso debitamente integrato con Legge regionale
14.8.1984, n. 44.
- per gli anni 1985 e 1986 mediante utilizzo per Lire
600.000.000 delle risorse disponibili iscritte al program ma 3.2
"altri oneri non ripartibili" del bilancio pluriennale
1984/1986.
PRESIDENTE
: Se nessuno chiede la parola metto in
approvazione l'articolo 3 testè letto.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 4:
Art. 4
Al bilancio di previsione della Regione per l'anno 1984 sono
apportate le seguenti variazioni:
PARTE SPESA
Variazione in diminuzione:
Cap.
50050 -
Fondo globale per il finanziamento di
spese per adempimenti di funzioni normali (Spese di
investimento)
Lire 1.155.000.000
Variazione in aumento:
2.1.: Interventi a carattere generale
2.1.2.: Altri interventi
Cap.
23935 -
(di nuova istituzione)
2.1. Interventi a carattere generale
"Spese derivanti dalle Convenzioni Regione/RAI, relative ai
costi sostenuti per la gestione degli impianti atti vati in Valle
d'Aosta per la ricezione dei programmi tele visivi provenienti
dall'area culturale francese e tedesca".
Lire 1.155.000.000
PRESIDENTE
: Se nessuno chiede la parola metto in
approvazione l'articolo 4 testè letto
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE
: Do lettura dell'articolo 5:
Art.
5
La presente legge è dichiarata urgente ai sensi del terzo
comma dello art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'A sta.
PRESIDENTE
: Se nessuno chiede la parola metto in
approvazione l'articolo 5 testè letto.
ESITO DELLA VOTAZIONE
Presenti: 28
Votanti: 28
Maggioranza: 18
Favorevoli: 28
Il Consiglio approva all'unanimità.
PRESIDENTE
: Il Consiglio è chiamato ora ad esprimersi per
votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 31
Votanti: 31
Favorevoli:
27
Contrari: 4
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK