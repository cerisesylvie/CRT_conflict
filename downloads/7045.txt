Consiglio Regionale della Valle d'Aosta - Oggetto del Consiglio n. 1548 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1548 del 2 ottobre 1985 - Resoconto
OGGETTO N. 1548/VIII - INTERVENTI A FAVORE DEL TERMALISMO CON
PARTICOLARE RIFERIMENTO ALLA VALORIZZAZIONE DELLE TERME DI
PRE'-SAINT-DIDIER. (Interpellanza)
PRESIDENTE:
Do lettura dell'interpellanza presentata dai
Consiglieri Pascale, Torrione e Breuvé:
INTERPELLANZA
Nel corso della discussione sul bilancio di previsione per
l'anno 1985 e nei mesi successivi l'Assessore al Turismo ha sempre
posto l'accento sulla necessità di rilanciare il termalismo in
Valle d'Aosta ed in particolare di valorizzare le Terme di
Pré-Saint-Didier. In numerosi convegni, ultimo quel lo svoltosi nel
dicembre 1984 a Courmayeur, è stata da tutti riconosciuta sia la
validità tecnico-terapeutica delle Terme di Pré-Saint-Didier, sia
l'importanza economica della riapertura di questo complesso ai fini
dello sviluppo di un turismo diverso e complementare nella
Valdigne.
Posto che da tempo sono stati predisposti tutti gli atti
necessari per ottenere il riconoscimento delle proprietà
terapeutiche delle acque termali di Pré-Saint-Didier e la relativa
autorizzazione ministeriale dovrebbe essere scontata, che esiste
già un progetto di fattibilità sulla ristrutturazione del complesso
redatto dalla Società Aosta Consult, sembra su commissione dello
stesso Assessorato, e che infine nel bi lancio 1985 risultano
stanziati ma non ancora impegnati 3 miliardi "per interventi per il
recupero e la sistemazione di impianti termali", i sottoscritti
Consiglieri regionali del Gruppo Socialista
INTERPELLANO
1 'Assessore regionale al Turismo, Urbanistica e Beni
Culturali, al fine di conoscere:
a) i motivi per i quali non sono stati ancora impegnati i fondi
stanziati in bilancio a favore del termalismo;
b) se è già stata inoltrata al Ministero della Sanità la domanda
di riapertura delle Terme di Pré-Saint-Didier;
c) se esiste un progetto di massima del la ristrutturazione del
complesso e, in caso affermativo, quali motivi ostano alla sua
approvazione ed esecuzione, impegnando all'uopo i fondi già stanzia
ti in bilancio.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Di termalismo in Valle d'Aosta si è
parlato molto negli ultimi tempi, si sono organizzati dei convegni
e dei dibattiti, si sono fatte delle promesse e si sono stanziati
in bilancio, all'inizio dell'anno, ben tre miliardi. Siamo alla
fine dell'anno e di iniziative concrete in questo settore non se ne
vedono ancora. Mi sembra che lo stesso Presidente della Giunta, in
una intervista di un mese fa, abbia sottolineato i forti ritardi
che esisto no in questo settore. Non sta a noi dell'opposizione
accertare i motivi di questi ritardi, ma all'esecutivo e
all'Assessore competente.
Chiediamo anche di sapere a che punto è il progetto per la
riapertura delle terme di Pré-Saint-Didier visto che quel complesso
riveste un'importanza notevole, riconosciuta da tutti, ai fini di
uno sviluppo turistico diverso e complementare nella Valdigne. Ci
sembra che siano già stati predisposti tutti gli atti necessari per
il riconoscimento delle proprietà terapeutiche delle acque termali
di Pré-Saint-Didier, e che manchi solo l'autorizzazione
ministeriale, che però dovrebbe essere ottenuta con facilità, anche
perchè si tratta di una riapertura e non di una nuova
autorizzazione.
Noi pensiamo che nel frattempo si possa provvedere alla
ristrutturazione del complesso. A questo proposito vorremmo sapere
se esiste un progetto di massima ed in caso affermativo quali sono
i motivi che impediscono l'approvazione e l'esecuzione del
progetto, impegnando i fondi già stanziati in bilancio.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
I tre interpellanti hanno fatto
riferimento all'Assessorato al Turismo che dovrebbe essere
competente in materia e io ritengo che l'indirizzo sia giusto, però
le tre richieste formulate mirano a conoscere: le ragioni per le
quali non sono stati impegnati i soldi, se la pratica è già stata
inoltrata al Ministero della Sanità e se esiste un progetto di
massima.
Esiste un progetto di massima, che mi sembra sia stato
commissionato dalla Comunità Montana all'Aosta Consulte che da più
di tre anni è nelle mani del l'Ente che l'ha commissionato e
dell'Amministrazione regionale. Come Giunta abbiamo deciso che si
può ritenere valido il progetto esecutivo per poi procedere
all'appalto dei lavori dopo che il Ministero competente avrà
riconosciuto le proprietà terapeutiche delle acque termali e dopo
che ci sarà stata comunicata l'autorizzazione ministeriale. Fino ad
oggi questa autorizzazione ancora non c'è e questo mi dispiace, ma
penso che stia arrivando e l'Assessore Voyat, che è competente per
queste autorizzazioni, ha notizie più recenti e potrebbe mettere al
corrente gli interpellanti in merito.
Certamente non ci avventureremo nei vari appalti se le analisi
delle acque non avranno dato risultati positivi. E' vero che un
tempo quelle acque erano riconosciute come terapeutiche ma occorre
che lo siano anche oggi e questo non deve essere dato per scontato,
come sembrano dire gli interpellanti mentre invece non è
assolutamente scontato e lo posso assicurare io stesso come
Assessore competente. Così come posso garantire che non
presenteremo mai in Giunta la proposta di appaltare un'opera del
genere finché non avremo tutte le autorizzazioni previste dalla
legge a garanzia della fattibilità dell'opera.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois qu'au delà de l'intérêt que
les thermes ont toujours eu du point de vue touristique, comme
soulignait l'Assesseur, le problème qui a été soulevé est de voir à
quel point en est l'autorisation.
Les problèmes concernés ne sont pas aussi simples que le disait
le Conseiller Pascale, car les thermes de Pré-Saint-Didider n'ont
jamais eu d'autorisation. Il faut aussi remarquer que, du point de
vue de l'autorisation, depuis la nouvelle loi sanitaire, la chose a
changé soit à niveau de compétence, soit à niveau des règlements à
suivre pour ouvrir des thermes. Alors, à ce propos,
l'Administration régionale a déjà fait différentes analyses
(c'était le problème auquel se réfèrait l'Assesseur Borbey) qui
jusqu'à présent ne sont pas suffisantes pour demander
officiellement au Ministère compétent d'ouvrir les thermes.
La question de l'architecture doit être traitée uniquement après
avoir eu l'autorisation du Ministère compétent, ce qui pour le
moment n'est pas possible à cause du fait que les analyses faites à
deux reprises n'ont pas donné de résultats positifs.
Voilà les explications qui sont à la base du retard de
l'ouverture des thermes. On partage l'avis que les thermes sont
sans doute une structure importante pour ce qui est l'intérêt et
l'économie de notre région. Mais, en même temps, on ne peut pas
déroger des règles qu'à présent nous devons respecter à propos du
thermalisme.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (P.S.I.):
Mi dispiace che non ci sia l'Assessore
Voyat, competente in materia, per darci alcune risposte. La mia
impressione è che si ammettano questi notevoli ritardi e che si
faccia una specie di "scarica barile" da un assessorato all'altro.
A me sembra che ci siano notevoli ritardi nel riconoscimento delle
proprietà terapeutiche di quelle acque; le analisi si possono fare
contemporaneamente, mentre invece se ne esegue una per volta e solo
quando si conosce il risultato dell'analisi precedente si passa
alla seguente.
In secondo luogo non condivido l'impostazione che ha dato
l'Assessore Borbey e che prevede di attendere l'autorizzazione
ministeriale prima di predisporre il progetto esecutivo della
ristrutturazione del complesso. Di questo passo le terme di
Pré-Saint-Didier verranno riaperte nel 2000! Se bisogna attendere
che vengano espletate tutte le pratiche, la ristrutturazione del
complesso termale non sarà certamente né breve né facile.
A mio avviso sarebbe meglio espletare contemporaneamente le
pratiche per ottenere l'autorizzazione e nel contempo predisporre
tutti gli atti necessari per il progetto esecutivo, approvando ed
impegnando i fondi per ristrutturare l'edificio, in modo che quando
ci sarà l'autorizzazione si possa essere pronti a riaprire il
complesso. Io sono convinto che i ritardi di oggi ci saranno anche
negli anni a venire.
Mi dichiaro assolutamente insoddisfatto delle risposte
dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK