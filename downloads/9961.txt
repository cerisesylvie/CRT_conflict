Consiglio Regionale della Valle d'Aosta - Oggetto del Consiglio n. 3032 del 22 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3032 del 22 gennaio 1992 - Resoconto
OGGETTO N. 3032/IX Acquisto del fabbricato "ex Cinema
Splendor" sito in Comune di Aosta - Approvazione ed impegno di
spesa - Delega alla Giunta.
Presidente Do lettura della deliberazione.
Deliberazione Il Consiglio delibera
1) di approvare l'acquisto, per il prezzo a corpo di lire
5.500.000.000, oltre IVA, del fabbricato "ex Cinema Splendor" sito
in Comune di Aosta, via B.Festaz, 82, di proprietà della Società
UNIM S.r.l., con sede in Saint-Christophe, distinto al NCEU al F.
41 con il n. 298, entrostante ad area distinta al NCT al F.41 con
il n. 298;
2) di approvare ed impegnare la spesa complessiva di lire
6.545.000.000 (seimiliardicinquecentoquarantacinquemilioni), IVA
compresa, con imputazione al capitolo 35060 del bilancio di
previsione della Regione, per l'anno 1991 ("Spese per l'acquisto di
beni patrimoniali - lr 19 aprile 1985, n. 12, lr 29 maggio 1989, n.
26") che presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie dell'immobile da acquisire."
Ha chiesto la parola il Presidente della Giunta.
Bondaz (DC)
Questa deliberazione era già stata
presentata in Consiglio, poi è stata rinviata in Commissione per le
opportune informazioni richieste dai signori consiglieri.
Dopo un'indagine approfondita la Commissione ha espresso il suo
parere unanime, favorevole all'acquisto in questione. Mi permetto
pertanto di chiedere solo la modifica del punto 2) presentando
l'emendamento, cioè
"Di approvare la spesa complessiva di lire
6.545.000.000 (seimiliardicinquecentoquarantacinquemilioni) da
imputare al Residuo passivo n. 35060 del Bilancio di previsione
della Regione per l'anno 1992 che presenta la necessaria
disponibilità."
Presidente
I Consiglieri intendono intervenire? C'era
già un emendamento della II Commissione al punto 2) che coincide
con l'emendamento proposto dal Presidente della Giunta. Ha chiesto
di parlare il Consigliere Bich.
Bich (Ind)
Grazie signor Presidente. Per questa delibera,
già quando era stata portata in Consiglio la volta precedente,
avevo espresso delle riserve sul metodo e poi anche nel merito
della delibera.
Sul metodo perché, proprio al punto 28 dell'ordine del giorno, o
28/bis "Legge speciale per Aosta" viene instaurato un metodo di
lavoro che di fatto è diverso da quello specificato nella delibera.
Nella legge speciale per Aosta si sostiene giustamente che deve
sussistere una concertazione fra l'Ente Regione e l'ente
territoriale interessato all'autorizzazione dei servizi e di nuove
strutture - nella fattispecie la Città di Aosta - qui invece non mi
risulta che nella parte illustrativa della delibera, le premesse,
si parli di un accordo col Comune di Aosta.
Noi andiamo ad acquistare un fabbricato di rilevante
consistenza, non solo sotto l'aspetto della volumetria, ma anche
dell'ubicazione, quindi del punto strategico in cui si trova, senza
sapere a cosa destinare questo fabbricato. Si era ipotizzato di
destinarlo a sede per il Consiglio regionale, si erano valutate
installazioni di uffici, qui si parla di ottanta uffici, però
sostanzialmente non si fa menzione del piano regolatore che in
quella zona non prevede nè sopporta un carico di questo tipo.
L'ipotesi progettuale accennata, fatta dall'arch. Piccato, dove
si prevede l'abbattimento della struttura esistente, la non
convenienza alla ristrutturazione e quindi la ricostruzione di un
nuovo fabbricato avente la superficie complessiva di 507 metri
quadrati, mi sembra che apporti in quella zona una concentrazione
notevole di attività di supporto, con una conseguente ricaduta
negativa su tutta la viabilità.
Quando avevamo fatto un'ipotesi, nella strategia del piano
regolatore, di dotare l'asse est-ovest della città di Aosta come
un'arteria di adduzione a certi servizi pubblici, alla presenza di
una serie di uffici pubblici, non si era ipotizzata assolutamente
la costituzione di nuovi carichi di questo tipo. Gli standard del
piano regolatore, per ottanta uffici, prevedono quanto meno un
parcheggio di 160 autovetture: io non so dove vanno collocate qui
160 autovetture; mi si dica dove in quest'area, molto ristretta
peraltro, vanno collocate 160 autovetture.
Il fatto poi che si frapponga una barriera praticamente
invalicabile tra Comune e Regione per l'acquisto di questo
edificio, rappresenta un metodo che, visto da parte comunale, aveva
già portato in passato ad un senso di frustrazione proprio degli
apparati comunali e dell'Ente Comune nei confronti della Regione
che, in pratica si impossessava di aree e volumi dando un utilizzo
non concertato e non convenuto con l'Amministrazione comunale
stessa.
Quindi mi sembra che nel metodo siamo molto lontani dallo
spirito con cui si presenta la legge per Aosta capitale, che è poi
due punti dopo. Non solo, quindi, assenza di concertazione col
Comune di Aosta, ma addirittura spregio agli indirizzi urbanistici
del Comune stesso.
Punto secondo, Santo cielo! Qui andiamo ad acquistare un
edificio da 6 miliardi e mezzo per 507 metri quadri, questo per
l'edificio da ristrutturare, quindi l'edificio esiste, con un
prezzo ben superiore ai 10 milioni al metro quadro e col ricarico
successivo della ricostruzione dell'edificio.
Quindi cosa ci viene a costare questa struttura? A cosa è
destinata esattamente, visto che il Consiglio regionale, almeno per
i volumi, mi sembra molto ristretto?
Si dà atto che, dalle ore 17,55, assume la presidenza il
Vicepresidente Stévenin.
Bondaz(fuori microfono)
Dire una superficie complessiva
di circa 507 metri quadrati è un errore, perché in 507 metri
quadrati sarebbe estremamente difficile inserire 80 uffici, tra
l'altro. Io non ho qui i dati della perizia, ma sicuramente si
potranno costruire circa 4000 metri quadrati, 3500-3600 metri
quadrati di soletta.
Bich (Ind)
Qui si dice:
"da tale relazione
risulta poco conveniente il recupero del fabbricato esistente e
viene ipotizzata la realizzazione di un nuovo fabbricato avente una
superficie complessiva di 507 metri quadri"
. Superficie
complessiva. A me sembrava ottanta uffici in 507 metri quadrati,
non facevo il calcolo.
Bondaz
(fuori microfono) -
Saranno 5700 metri
quadrati. C'è un errore visibile, adesso vedo se trovo la perizia,
comunque per quanto ricordo io si possono costruire 3500 metri
quadrati circa di soletta.
Bich (Ind)
Continuano a sussistere comunque le riserve
di tipo procedurale, quindi il metodo che viene adottato per
l'acquisizione di questo immobile.
Poi non è detto che la Regione debba sempre acquistare tutto e
ovunque, senza una precisa valutazione, un preciso programma degli
interventi, e questo mi sembra proprio un caso del genere. A meno
che non si dica in modo molto preciso "andiamo a localizzare il
Consiglio regionale", o quale altro ufficio e se ne veda la
compatibilità col piano regolatore di Aosta - che è ancora allo
stato nascente, almeno nelle sue modifiche rispetto al piano
regolatore del 1979 - non mi sembra che sia definita e supportata
questa delibera nelle sue implicazioni di tipo urbanistico ed anche
edilizio, perché 507 metri quadri, in effetti, sono ridotti
rispetto alla costruzione degli ottanta uffici.
Se non vengono date spiegazioni più precise e pregnanti
sull'assetto definitivo di questa opera, resta in piedi la mia
perplessità.
Presidente
Qualcuno intende prendere la parola? La
parola al Consigliere Rollandin.
Rollandin (UV)
Seulement pour dire que au niveau de la
commission compétente on n'avait pas eu la possibilité de connaître
un peu plus dans les détails quels pourraient être les limites de
cet achat pour ce qui est de l'utilisation future des locaux
mêmes.
Si on peut ajouter un détail c'était que on pouvait, si le temps
était compatible, prévoir qu'il y ait des fouilles qui puissent
exclure des intérêts spécifiques dans la zone souterraine; c'est
l'unique aspect qu'aujourd'hui on n'est pas à même de savoir. Tout
en considérant la réponse de la responsable, Madame Mollo, qui nous
avait dit que dans la zone il y avait déjà des assurances, car il y
avait déjà des fouilles spécifiques qui avaient exclus un intérêt
particulier dans cette zone. Ce qui tranquilliserait du point de
vue de l'intervention et, par conséquent, du point de vue de la
possible utilisation concrète de cette zone qui sans doute est très
intéressante, car avoir tout de même une disponibilité de parking
souterrain c'est important pour ce qui est de l'utilisation.
Ici je crois qu'il y a aussi à souligner une différence par
rapport à d'autres achats et je veux me référer surtout à l'achat
de la baita. Si pour l'achat de la baita on n'avait aucune
indication, compte tenu de l'utilisation future, ici au moins on a
la possibilité de savoir qu'il y a une disponibilité à prévoir un
certain projet, qu'il y a même eu un avant-projet de la part de
l'expert qui nous donnait certaines solutions.
Sur le choix je crois que là il y aura encore à discuter; je ne
veux pas faire aujourd'hui le débat sur le futur, et prévoir si sa
destination sera d'être la salle de l'Assemblée régionale, où bien
un théâtre avec toutes les conséquences. Je crois qu'à ce propos il
y aura là une exigence concrète d'avoir un projet qui soit à même
finalement d'éclaircir quelles sont les réelles possibilités et,
par la suite, faire un projet conséquent. Je crois donc que, tout
de même, cette possibilité d'avoir cette structure qui est
fortement intéressante dans cette zone, est très importante pour ce
qui est de la disponibilité du patrimoine de l'Administration
régionale.
Presidente
La parola al Presidente della
Giunta.
Bondaz (DC)
Io mi scuso col Consigliere Bich, ma non
mi sono fatto portare il fascicolo perchè ho visto che la
Commissione aveva dato parere unanime favorevole, però ad occhio
ricordo che avevo già letto nello scorso Consiglio una lettera
dell'Assessore al Comune all'urbanistica che stabiliva la
compatibilità dell'acquisto con il piano regolatore, facendo delle
sue valutazioni a questo riguardo.
Quindi mi permetterei di dire che non è una questione di
modalità: noi abbiamo interessato il Comune di Aosta nel momento
stesso in cui abbiamo ritenuto valido per l'Amministrazione
acquisire un fabbricato di questo genere, vista l'ormai diuturna
difficoltà di trovare uffici da parte dell'Amministrazione. Uffici
che potrebbero servire a vari scopi che potremmo poi anche
discutere in Commissione, come meglio si ritiene, ma per una
struttura così centrale sarebbe stato a nostro giudizio errato non
provvedere all'acquisto.
Lo stesso assessore aveva mandato una lettera dando il suo
benestare come Comune, quindi rigetterei un attimo quella proposta
di metodologia di cui il Consigliere ha parlato, quindi contatti
con il Comune, diversificazione di ipotesi tra questo e quello che
verrà successivamente.
Per quanto riguarda il costo, sempre a memoria, cerco di
ricordare che il costo del terreno, più il costo della costruzione
per circa 3.500 metri quadrati, secondo quanto avevano previsto i
tecnici, ammonta complessivamente a circa 4 milioni al metro
quadrato. Acquisto e costruzione, quindi è una cosa a nostro
giudizio compatibile con quelli che sono i costi attuali di mercato
in una zona come quella in oggetto.
Presidente
La parola al Consigliere Lanivi.
Lanivi (ADP)
Dichiaro la mia astensione su questo
oggetto con due considerazioni estemporanee, di natura
religiosa.
La prima per ringraziare Santa Madre Chiesa che ha mantenuto
delle aree verdi a un patrimonio che continua ad essere di richiamo
e qualifica la città di Aosta.
La seconda per invocare misericordia dal Padreterno, perché
generazioni che hanno operato - intendo dal dopoguerra - senza
molto rispetto per il passato e non tenendo conto del rispetto che
si deve alle future generazioni, hanno abbastanza snaturato la
città di Aosta, al di là degli slogan.
Il mio auspicio è che, demolito il fabbricato, rimanga zona
verde.
Presidente
Nessun altro chiede la parola? Si passa
alla votazione. Ricordo che stiamo discutendo il punto n. 26/bis
all'ordine del giorno.
C'è un emendamento presentato dalla Commissione ed è uguale a
quello presentato dal Presidente della Giunta: il punto 2 della
parte dispositiva viene modificato nel modo che segue:
"2) Di
approvare la spesa complessiva di lire 6.545.000.000 da imputare al
Residuo passivo n. 35060 del bilancio di previsione della Regione
per l'anno 1992 (fondo di 9.037.129.370 impegnato con deliberazione
della Giunta regionale n. 12828 del 31 dicembre 1991) che presenta
la necessaria disponibilità."
Lo pongo in votazione.
Esito della votazione:
Presenti: 32
Votanti: 29
Voti favorevoli 29
Astenuti: 3 (Lanivi, Maquignaz e Riccarand)
Il Consiglio approva.
Metto in votazione l'intera delibera, con l'emendamento ora
approvato.
Esito della votazione:
Presenti: 32
Votanti: 29
Voti favorevoli 29
Astenuti: 3 (Lanivi, Maquignaz e Riccarand)
Il Consiglio approva.
Prima di passare all'esame delle interrogazioni e interpellanze
presentata dal Consigliere Riccarand, passiamo al punto all'ordine
del giorno n. 26/ter.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK