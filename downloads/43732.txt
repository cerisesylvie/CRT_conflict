Consiglio Regionale della Valle d'Aosta - Oggetto del Consiglio n. 910 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 910 del 6 ottobre 2021 - Resoconto
OGGETTO N. 910/XVI - Interrogazione: "Notizie in merito al
numero di autisti soccorritori assunti dall'USL della Valle
d'Aosta".
Bertin (Presidente) -
Punto n. 15. Risponde l'assessore
Barmasse.
Barmasse (UV) -
Le varie domande sono: "quanti siano gli
autisti soccorritori attualmente assunti dall'USL e quanti
straordinari programmati essi effettuano", "quale sia l'ultima
selezione effettuata per assumere degli autisti soccorritori
evidenziando quante persone sono state assunte e quante sono invece
attualmente ancora in graduatoria" e "se si ha contezza
dell'utilizzo dei mezzi di trasporto privati da parte dei pazienti
valdostani o ricoverati in Valle d'Aosta".
Gli autisti soccorritori attualmente assunti dall'Azienda USL
della Valle d'Aosta sono diciassette con contratto interinale e
settantuno a tempo indeterminato. Quanto alle ore di lavoro,
l'Azienda USL ha informato che non si effettuano straordinari
programmati e che, secondo il protocollo d'intesa tra la Regione
autonoma della Valle d'Aosta e l'azienda medesima e le
organizzazioni sindacali di categoria in merito alla
riorganizzazione del DERA, gli operatori tecnici effettuano turni
di dodici ore. L'ultimo concorso pubblico per titoli ed esami per
l'assunzione a tempo indeterminato di numero dodici operatori
tecnici specializzati, autisti di ambulanza, cioè personale tecnico
di categoria B, livello economico super BS con riserva del 50
percento dei posti a favore dei candidati aventi titolo ai sensi
dell'articolo 4, commi 4 e 5, della legge regionale 2 agosto 2016
n. 16 da assegnare al Dipartimento Emergenza Rianimazione e
Anestesia presso l'Azienda USL della Valle d'Aosta risale a
novembre 2017. La graduatoria è stata esaurita, si precisa che tre
OTS, una volta superato il concorso, dopo alcuni anni di servizio e
relativa formazione presso l'Azienda USL della Valle d'Aosta hanno
richiesto la mobilità per avvicinarsi presso la propria residenza.
L'ultima selezione risale all'8 gennaio 2021 per l'assunzione di
quattro operatori tecnici interinali al 118. La graduatoria è stata
stilata in base ai risultati conseguiti dai candidati, prove
teoriche e prova pratica, sono stati assunti quattro candidati che
hanno raggiunto il miglior punteggio nelle varie prove.
In previsione per l'anno 2022 la pubblicazione di un concorso
pubblico per titolo ed esami per l'assunzione a tempo indeterminato
di operatori tecnici specializzati e autisti di ambulanza,
requisito imprescindibile per poter accedere al concorso consiste
nell'esperienza attiva e retribuita di numero cinque anni nella
specifica mansione. Inoltre, al concorso potranno partecipare
operatori e autisti provenienti da altre Regioni in possesso dei
suddetti cinque anni.
Per quanto riguarda i trasporti secondari, sono regolamentati
dalla delibera della Giunta regionale n. 1054 dell'agosto 2016, i
servizi a pagamento possono essere effettuati dai seguenti enti
convenzionati: la Federazione Volontari del Soccorso, Croce Rossa
Italiana, Croce VdA, Croce Blu. Non abbiamo contezza - questo
risponde l'USL - del numero totale dei servizi effettuati dai mezzi
di trasporto privati.
Presidente -
Per la replica, ha chiesto la parola il
consigliere Carrel.
Carrel (PA) -
Grazie, Assessore, per aver fatto chiarezza
su questo tema. Questa figura è sicuramente importante, come gruppo
consiliare siamo convinti sia necessario procedere con il
riconoscimento di una norma nazionale, ma sappiamo che ci stiamo
lavorando a livello parlamentare; crediamo che questo sia
importante proprio per vedere riconosciuta questa figura
professionale. Quello su cui volevamo soffermarci o, meglio, che ci
è stato segnalato era l'USL che non andava ad attingere alle
graduatorie dei candidati scelti tramite agenzia, quella del
concorso dell'8 gennaio 2021. A fronte di questo, abbiamo fatto
degli approfondimenti e ci è stato segnalato che l'USL andava a
svolgere delle mansioni che solitamente in passato erano svolte
dagli enti privati riconosciuti e autorizzati dalla legge n. 4/2008
e quindi abbiamo posto il quesito e l'interrogazione proprio per
cercare di far luce, perché sarebbe alquanto paradossale ci fossero
stati degli straordinari autorizzati fissi per dei dipendenti
quando abbiamo una graduatoria ancora aperta e dall'altra parte
andiamo a svolgere delle attività che invece potrebbero essere
concesse a degli enti privati che sono autorizzati dalla legge e
che quindi hanno la necessità di svolgere la loro attività nel
libero mercato proprio per cercare di mantenere questo importante
aspetto nel tessuto economico e sociale della Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK