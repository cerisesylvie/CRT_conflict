Consiglio Regionale della Valle d'Aosta - Oggetto del Consiglio n. 2747 del 19 dicembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2747 del 19 dicembre 2012 - Resoconto
OGGETTO N. 2747/XIII - Approvazione della proposta di
riprogrammazione e di modificazioni secondarie di carattere formale
del Programma Operativo Occupazione FSE 2007/2013, a norma
dell'articolo 33 del regolamento (CE) n. 1083/2006.
Il Consiglio
Richiamati:
- la propria deliberazione n. 2619/XII del 4 aprile 2007 con
la quale ratifica la deliberazione n. 452, in data 23 febbraio
2007, adottata dalla Giunta regionale in via d'urgenza, di
approvazione della proposta di Programma Operativo Occupazione FSE
2007-2013;
- la decisione della Commissione C (2007) 5530 del 9 novembre
2007 che adotta il Programma Operativo per l'intervento comunitario
del Fondo sociale europeo ai fini dell'obiettivo "Competitività
regionale e occupazione" nella Regione Valle d'Aosta;
- la deliberazione della Giunta regionale n. 3816 del 21
dicembre 2007 che approva il testo definitivo del Programma
Operativo Occupazione FSE 2007-2013;
- il Regolamento (CE) n. 1083/2006 del Consiglio dell'11
luglio 2006 recante "Disposizioni generali sul Fondo europeo di
sviluppo regionale, sul Fondo sociale europeo e sul Fondo di
coesione" e che abroga il regolamento (CE) n. 1260/1999, ed in
particolare l'articolo 33, relativo alla revisione dei Programmi
Operativi;
Considerato che il Governo ha definito, d'intesa con le
Regioni e la Commissione Europea, un percorso di accelerazione
della spesa relativa ai fondi strutturali con riferimento ai temi
dell'istruzione, dell'occupazione, dell'agenda digitale e delle
reti ferroviarie, e che, in tale ambito, è stato definito, a cura
del Ministro per i rapporti con le Regioni e la Coesione
territoriale, il Piano di Azione Coesione;
Rilevato che il Piano di Azione Coesione è volto ad
individuare obiettivi, contenuti e modalità operative per la
revisione dei programmi cofinanziati dai fondi strutturali nel
ciclo di programmazione 2007-2013, al fine di accelerarne
l'attuazione e migliorarne l'efficacia, attraverso una più forte
concentrazione delle risorse sulle azioni in grado di rilanciare la
crescita e la competitività del Paese;
Atteso che il processo di riprogrammazione consente la
riduzione del tasso di cofinanziamento nazionale e l'utilizzo delle
risorse che si rendono in tal modo disponibili per la realizzazione
di interventi orientati al raggiungimento di specifiche finalità ed
obiettivi, comprendenti anche azioni diverse da quelle previste dal
Programma Operativo ed un periodo di realizzazione più ampio di
quello della programmazione 2007-2013;
Atteso che la riprogrammazione in oggetto non modifica la
quota regionale di cofinanziamento del Programma Operativo e che
pertanto le risorse finanziarie a carico della Regione rimangono
invariate;
Richiamata la deliberazione CIPE 1/2011 con la quale sono
stati fissati precisi target di impegno e spesa certificata al fine
dell'accelerazione della spesa dei Programmi cofinanziati dai fondi
strutturali;
Rilevato che, anche per la nostra Regione, le problematiche
dell'occupazione - in particolare giovanile - si sono acuite
nell'ultimo anno e che l'attuazione dei processi di riforma del
mercato del lavoro richiede l'adozione di adeguate misure di
sostegno ed accompagnamento, non realizzabili nell'ambito di quanto
già previsto nel Programma Operativo Occupazione FSE;
Rilevato che, considerate le potenzialità offerte dal
percorso di riprogrammazione sopra indicato per il rafforzamento
dell'intervento regionale sulle problematiche occupazionali e
l'accelerazione della spesa, l'Autorità di Gestione del Programma
Operativo Occupazione ha ritenuto opportuno proporre la modifica
del Programma Operativo attraverso una sua riprogrammazione
finanziaria ed ha elaborato un Piano di intervento per i giovani,
denominato Piano Giovani;
Richiamata la deliberazione della Giunta regionale n. 1699
del 17 agosto 2012, con la quale la Giunta regionale ha approvato
la proposta di riprogrammazione del Programma Operativo Occupazione
ed il correlato Piano Giovani, dando mandato alla struttura
Politiche della formazione e dell'occupazione di richiedere
l'inserimento della proposta nel Piano di Azione Coesione;
Atteso che la proposta di riprogrammazione, unitamente a
modifiche secondarie di carattere formale al capitolo 5 del
Programma, è stata presentata al Comitato di Sorveglianza in data
15 giugno 2012 e successivamente sottoposta allo stesso, tramite
procedura scritta (lettera del 12 settembre 2012, prot. n.
12686/DPLF), che l'ha approvata in data 5 ottobre 2012,
autorizzando la notifica delle modificazioni ai servizi della
Commissione europea;
Preso atto che la richiesta di adesione al Piano di Azione
Coesione è stata trasmessa, in data 21 agosto 2012 (lettera prot.
n. 11931/DPLF) al Dipartimento per lo sviluppo e la coesione
economica ed al Ministero del lavoro e politiche sociali, che hanno
proceduto alla validazione della proposta;
Rilevato che la proposta di riprogrammazione è stata
trasmessa, in data 11 ottobre 2012, ai servizi della Commissione
Europea, che hanno informalmente comunicato l'assenso alla
proposta;
Attesa l'urgenza di procedere alla definizione dei necessari
passaggi procedurali che consentano, non appena approvata da parte
della Commissione Europea la decisione relativa alla
riprogrammazione e modifica del Programma Operativo, di dare avvio
alle attività, al fine di consentire alla Regione il pieno utilizzo
delle risorse finanziarie disponibili;
Rilevato che l'approvazione del Programma di cui si tratta
compete al Consiglio regionale, ai sensi dell'articolo 1, lettera
h, della legge regionale 7 dicembre 1979, n. 66, mentre i
provvedimenti di attuazione competono alla Giunta, ai sensi
dell'articolo 3 della stessa legge regionale;
Richiamata la deliberazione della Giunta regionale n. 635 in
data 30 marzo 2012 concernente l'approvazione del bilancio di
gestione per il triennio 2012/2014 con attribuzione alle nuove
strutture dirigenziali di quote di bilancio e degli obiettivi
gestionali correlati, del bilancio di cassa per l'anno 2012, con
decorrenza 1° aprile 2012 e di disposizioni applicative;
Visto l'obiettivo 16020003 "Programma Occupazione 2007/2013"
1.11.9.11 del bilancio di gestione per l'anno 2012;
Visto il parere favorevole di legittimità sulla presente
proposta di deliberazione rilasciato dal dirigente della Struttura
politiche della formazione e dell'occupazione, ai sensi
dell'articolo 3, comma 4, della legge regionale 23 luglio 2010, n.
22;
Visto il parere della IV Commissione consiliare
permanente;
Delibera
1) di approvare la proposta di riprogrammazione e
modificazioni secondarie di carattere formale al Programma
Operativo Occupazione FSE 2007/2013 approvate dal Comitato di
Sorveglianza, conformemente all'articolo 33 regolamento (CE) n.
1083/2006, dettagliatamente descritte negli allegati al presente
atto di cui costituiscono parte integrante e sostanziale;
2) di dare mandato alla Giunta regionale di apportare le
eventuali modificazioni e/o integrazioni non sostanziali al
Programma stesso che dovessero rendersi necessarie a seguito della
decisione della Commissione Europea.
Allegati
(omissis)
Président
- La parole au Président de la Région,
Rollandin.
Rollandin (UV)
- Merci Président.
Avant tout je dois remercier la commission compétente pour
l'avoir analysée dans le plus bref délai, malgré le fait que cette
modification est arrivée en retard, étant donné qu'on attendait
l'avis de la Commission européenne, qui devait décider sur l'acte
final d'autorisation dont on parle. L'engagement de cet acte est de
revoir les interventions de l'utilisation du fonds opérationnel et
occupationnel avec les fonds européens, pour mieux saisir ce qui a
été décidé même par le Gouvernement national et faire de façon
qu'on puisse utiliser tout l'argent qui a été mis à disposition
jusqu'à maintenant. Il y a eu une activité importante du plan
d'actions et cohésion au niveau régional, je remercie aussi le
Département du travail et tous ses collaborateurs pour avoir saisi
les difficultés et trouvées les solutions pour reprogrammer l'objet
de cette intervention, concernant la participation régionale de
cofinancement au programme opérationnel pour les ressources
financières qui sont à la charge de la Région, compte tenu qu'on va
revoir la formulation liée à l'intervention, en particulier les
interventions pour les jeunes. Tout cela a eu une procédure longue
qui a été définie par l'approbation des services de la Commission
européenne, qui va trancher sur cette possibilité. Celle-ci est la
procédure qui a été relevée.
Dans le mérite, comme j'ai déjà dit en commission, on est à
l'échéance du premier programme 2007-2013, tout en ayant encore un
espace de manœuvre pour arriver jusqu'à
2014-2015, car la nouvelle programmation partira en 2014, mais il y
a encore ces deux années, qui sont utilisées pour terminer le
programme dont on parle. Je crois que cette reprogrammation nous
donne la possibilité d'utiliser au mieux les fonds surtout pour le
programme occupationnel des jeunes, pour la formation, pour la
prédisposition des programmes qui vont dans la direction d'employer
et de donner un essor à la difficulté des jeunes de trouver un
emploi.
Président
- La parole à la Conseillère Carmela
Fontana.
Fontana (PD)
- Grazie Presidente.
In linea generale si esprime apprezzamento per il piano giovani,
che nasce dall'esigenza espressa all'interno del documento di
fronteggiare la difficile situazione che si è creata anche nella
nostra regione di un progressivo aumento della disoccupazione
giovanile. Non si può non notare i dati forniti nel documento, dove
la Valle d'Aosta è al 22,4 percento, collocandosi così al terzo
posto fra le Regioni del nord Italia e ben al di sopra delle
percentuali di Trento (14,5 percento) o Bolzano (9,4 percento), che
forse hanno saputo contrastare per tempo e meglio i problemi legati
alla crisi del sistema produttivo e del mercato del lavoro. È
chiaro che il piano giovani proposto oggi dà una prima risposta ai
problemi dell'occupazione giovanile e della dispersione scolastica,
ma che vogliamo sottolineare non può essere solo questa. Ci
vogliono anche gli interventi per il rilancio più generale
dell'economia e della capacità produttiva regionale, in quanto
coloro che sono fuori dal sistema istruzione, lavoro e formazione
sono in forte aumento anche da noi, come evidenzia il documento.
Sono i più deboli e rischiano di stare sempre più alla finestra a
guardare da fuori il mercato del lavoro. Da notare anche il
peggioramento del dato relativo alla dispersione scolastica: il 23
percento della popolazione fra 18 e 24 anni esce prematuramente dai
percorsi di istruzione e il dato complessivo della scolarizzazione
della popolazione valdostana è al di sotto sia della media
nazionale che di quella delle regioni del nord-ovest.
Venendo al documento proposto, da un'analisi puntuale rileviamo
l'assenza totale di iniziative favorenti la mobilità e le
esperienze lavorative all'estero dei giovani in vista anche della
prossima programmazione del Fondo sociale europeo, che prevede la
destinazione di almeno il 20 percento delle risorse per la mobilità
di tutti i lavoratori all'interno dell'Unione europea. Chiediamo se
è possibile inserire sia fra gli obiettivi che fra le attività dei
dispositivi nuovi, che favoriscano la mobilità dei giovani e che
siano finalizzati ad accrescere il loro curriculum per un migliore
inserimento al rientro nella nostra regione. Proponiamo anche di
estendere questa possibilità agli apprendisti, perché possano
sperimentarsi anche per brevi periodi in realtà europee, dove
esiste l'istituto dell'apprendistato, e per poter accogliere a
nostra volta gli apprendisti di altre realtà europee per favorire
lo scambio di buone pratiche lavorative e la crescita delle nostre
imprese e portarle ai livelli richiesti dal mercato e in una
dimensione più europea. Inoltre proponiamo la creazione di reti di
scambio fra gli organismi sia formativi, sia del mondo
imprenditoriale della regione e quelli di altre regioni europee,
per gestire tutte le attività sopra descritte, con la possibilità
di utilizzarle in futuro anche per i nostri lavoratori, anche non
più giovani per brevi periodi di crescita e di arricchimento
professionale.
Venendo ad alcuni degli interventi proposti, ci sembra positivo
quello, oltre al potenziamento di tutte le politiche attive
previste (formazione, orientamento,
stage
), di potenziare il
raccordo di queste politiche nella fase di pre-transizione del
sistema scolastico e quello formativo. Inoltre la previsione di
politiche cosiddette "passive", quali incentivi all'assunzione dei
giovani, ci sembrano adeguate e necessarie al momento che stiamo
vivendo.
In conclusione ci sembra di capire che il nostro sia un
passaggio dovuto, auspichiamo che le nostre osservazioni siano
viste come un contributo positivo e costruttivo nel favorire il
superamento di questo lungo periodo di crisi dell'occupazione. Il
nostro voto dunque sarà favorevole.
Président -
La parole au Vice-président Chatrian.
Chatrian (ALPE)
- Merci Madame la Présidente.
Oggi affrontiamo questo documento di riprogrammazione a seguito
di nuove definizioni a livello nazionale. Il Presidente ci ha
illustrato venerdì scorso in commissione il documento oggi in
discussione. È uno strumento necessario, come tutti gli strumenti,
cerca di dare delle risposte ad una criticità che in questa regione
fino a pochi anni fa non avevamo, o ne avevamo in minima parte.
Qualche mese fa ero intervenuto sulla disoccupazione giovanile
dicendo che oggi più di un giovane su cinque sotto i 35 anni non ha
un posto di lavoro; questo è lo stato dell'arte a fine 2011-inizio
2012, forse non avremmo mai pensato di affrontare un dossier così
importante in questa regione con una criticità così elevata. Mi
soffermo sulla situazione del piano giovani e sulle proposte messe
in campo dal documento.
Per quanto riguarda l'analisi di motivazione della proposta, mi
preoccupano i rapporti, che a livello di nord Italia il piccolo
modello Valle d'Aosta ha delle incrinature importanti, perché a
livello di Regioni a statuto speciale siamo in una situazione più
critica rispetto alle altre, rispetto alle Provincie di Trento e
Bolzano e rispetto al Friuli: questo ci deve preoccupare e farci
mettere in campo ulteriori azioni, la sfida penso sia molto
alta.
In secondo luogo, stiamo discutendo di un piano che va a
ridistribuire le risorse fra gli assi prioritari del programma in
relazione agli elementi che hanno caratterizzato l'attuazione del
programma, ma c'è una grossa differenza, cioè qui mancano
all'appello 16.000.000 di euro rispetto al cofinanziamento, che non
sono risorse regionali, ma sono risorse nazionali. Oggi affrontiamo
questa riprogrammazione con 16.000.000 di euro in meno, che
equivalgono a circa il 20 percento, da 82.000.000 di euro
finanziati con la programmazione generale 2007-2013 oggi si
ridefinisce il piano con 65.000.000 di euro a disposizione.
Facciamo attenzione che fra il 2008 e il 2011 il tasso di
disoccupazione fra i giovani è aumentato significativamente e
quello relativo ai giovani fra 15 e 24 anni è salito di 10,4 punti
percentuali, arrivando a 22,4 percento, valore lievemente superiore
perfino al dato medio del nord-ovest (22 percento) e anche per
quanto riguarda le classi riferite da 25 a 34 anni. Sono a questo
punto dei segnali tangibili che ci obbligano a mettere in campo
delle azioni più mirate per dare delle risposte al mercato
dell'occupazione valdostana.
Un'altra riflessione che vorrei fare a voce alta, che è
esplicitata molto bene nel documento, è legata all'istruzione dei
nostri giovani. Per quanto riguarda i livelli di istruzione e
formazione sulla base dei dati ISTAT, si registra in Valle una
quota di laureati pari a 11 percento, una quota inferiore in
maniera pesante rispetto alla media nazionale (14,8) e nettamente
inferiore rispetto alle quotazioni del nord-ovest: nettamente
superiori al 15 percento. Sono anche questi dei segnali che non
possiamo non tenere nella giusta considerazione oggi che andiamo a
discutere questo documento. Anche il tasso di scolarizzazione
superiore relativo alla fascia 20-24 anni risulta inferiore alla
media nazionale e anche qui inferiore alle regioni del nord-ovest,
quindi questi dati sono, se non allarmanti, preoccupanti e devono
farci riflettere. Da un lato, abbiamo delle criticità, dall'altro,
dobbiamo creare delle azioni da mettere al più presto in campo.
Per quanto riguarda il piano giovani, la necessità è quella di
disegnare una politica organica in questo ambito e riorganizzarla.
È positivo il fatto di accompagnare i progetti di riforma e di
fronteggiare l'incremento di disoccupazione, sostenere i processi
di qualificazione professionale e inserimento al lavoro e mi
soffermo sul punto n. 4, che penso sia la sfida più delicata di
questo Consiglio per i prossimi anni, ovvero accrescere le pari
opportunità. Penso che chi si occupa del bene collettivo debba
creare le condizioni di pari opportunità, quindi va bene la
formazione, va bene il discorso della scolarizzazione che facevamo
prima, ma mi soffermo sulle pari opportunità, dove la sfida è alta
e, a mio avviso, in questi cinque anni la volontà non è stata
quella di cambiare marcia sulle pari opportunità dei nostri
giovani: mi riferisco al comparto del parapubblico, in questo piano
non mi sarebbe dispiaciuto vedere un inserimento nella proposta di
riprogrammazione del PO, dove si mettono in gioco azioni perché le
pari opportunità siano identiche fra i nostri giovani. E che nel
momento in cui la pari opportunità è livellata, tutti hanno le
stesse
chances
, i più meritevoli possano occupare dei posti
di lavoro che in questo momento sono molto carenti. Qui penso che
si doveva fare qualcosa di più; in un momento in cui il sistema
pubblico, per tante considerazioni che abbiamo fatto in questi
quattro anni di legislatura, non assume più, invece il parapubblico
sta ancora assumendo, penso che un giovane sotto i 35 anni debba
avere dal sistema collettivo le stesse
chances
a livello più
generale.
Per quanto riguarda la relazione del valutatore indipendente,
che è la sintesi di questa riprogrammazione, condivido il passaggio
dove si dice:
"specifica attenzione è rivolta ad offrire
percorsi ed opportunità di istruzione e formazione ai giovani che
consentano loro di acquisire competenze altamente qualificate"
.
Qui però non possiamo solo scrivere belle parole, dobbiamo dare
corso alle pari opportunità e giocarci quella sfida importante e
delicata che è quella del posto di lavoro. La sfida quindi è sì
sulle piccole e medie imprese, la sburocratizzazione di questa
macchina che è ancora molto pesante in Valle d'Aosta e le risposte
sono ancora troppo lunghe, ma vi è anche un sistema parapubblico
che non mette al primo posto le pari opportunità, il sistema del
merito per quanto riguarda i nostri ragazzi. Il suo ruolo dovrebbe
essere di stimolo per creare le condizioni a chi sta cercando un
posto di lavoro, o è disoccupato, o sta terminando gli studi di
potersi mettere in discussione e mettere a disposizione della
collettività tutto il suo percorso scolastico, che è stato aiutato
dalla collettività sovente, perché azioni in campo il sistema Valle
d'Aosta ne ha messe, ha dato delle possibilità di istruirsi, di
laurearsi e non solo, quindi penso che è un obbligo che in questo
momento le azioni vadano in quella direzione. Noi non voteremo
questa riorganizzazione, ci asterremo; avremmo gradito che su
questo piano ci fosse stata più sfida, più aggressività a livello
di pari opportunità e di
chances
dei nostri giovani e in
seconda battuta rilanciamo una nostra proposta. Dal momento in cui
questo piano sarà approvato oggi dal Consiglio, da subito partano i
bandi per utilizzare le risorse che ancora non sono state
impegnate. La scadenza è al 2013, ma probabilmente arriveremo fino
al 2016 utilizzando queste risorse, come è scritto in relazione,
quindi da subito che ci sia la possibilità di impegnare le risorse
e impegnarle bene per "accompagnare" questo problema che è
fondamentale in Valle d'Aosta: quello di creare le condizioni per
occupare tanti giovani che non hanno sbocchi professionali e di
lavoro. Grazie.
Presidente
- Se non ci sono altri interventi, dichiaro
chiusa la discussione generale.
La parola al Presidente della Regione, Rollandin.
Rollandin (UV)
- Grazie Presidente.
Ho apprezzato gli interventi dei colleghi, ringrazio la collega
Fontana per l'analisi che ha fatto, in particolare per il discorso
degli scambi necessari e la rete che deve crearsi per valorizzare
il sistema che si sta mettendo in piedi, altrimenti si rischia di
non mettere a frutto lo sforzo che si sta facendo. Sulla parte
relativa all'apprendistato, all'acquisizione di formazione
specifica dei giovani quindi faremo tutto il necessario nell'ambito
di questo programma che con questa rimodulazione verrà
proposto.
Le osservazioni che sono state fatte dal collega Chatrian nel
merito della scolarizzazione è un tema che ci portiamo dietro da
anni. Ricordo che ultimamente c'è stata un'inversione di tendenza,
per fortuna, sia nell'ambito del discorso dell'abbandono a livello
di scolarità, che si è progressivamente ridotto, sia per la
presenza del numero di laureati, ancora inferiore alle quote di
altre regioni del nord, ma che si sta progressivamente allineando
con tali cifre.
Questo programma è nato perché c'è il problema della
disoccupazione giovanile, è evidente a tutti che è legato al fatto
che ad oggi, come è stato detto, nella parte pubblica - e in parte
inizia ad esserci anche nel parapubblico - il discorso delle
assunzioni nel pubblico è esaurito e anche nel parapubblico, al di
là di poche eccezioni, è chiuso. Il problema per tante figure che
potevano essere inserite a questi livelli o anche a livello di
studi professionali...non dimentichiamo che questa crisi tocca
anche il settore privato, laddove oggi chi aveva un'organizzazione
che...all'inizio degli anni 2000 si era andati verso degli studi
che raggruppavano più professionalità, con presenze di laureati che
insieme facevano massa critica e potevano presentarsi a degli
appalti insieme, mentre oggi queste situazioni si stanno chiudendo,
perché non ci sono più commesse né qui, né fuori. Credo che questo
sia il segnale dell'allarme e della criticità che la crisi sta
portando dappertutto e, come ultimo riflesso, anche in Valle.
Ora, sul problema delle pari opportunità...questo non solo è
previsto, è auspicato, ma non è che lo si fa con delibera: lo si fa
portando quella attenzione che è necessaria affinché
progressivamente si attui.
Vorrei portare un chiarimento sui 16.000.000 che qui vengono
tolti, al riguardo la relazione è stata chiara, perché la proposta
di riprogrammazione comporta la riduzione del finanziamento
nazionale di 16.000.000 del fondo che saranno destinati alla
realizzazione del piano giovani. Cioè non è che vengono decurtate,
il piano rimane rimodulato, non togliamo dei soldi, perché quella è
solo la riprogrammazione, che vede anche un passaggio del
finanziamento. Come è stato scritto, il cofinanziamento comunitario
rimane invariato in valore assoluto con una percentuale di
cofinanziamento che passa da 40 a 50 percento, mentre il
cofinanziamento nazionale garantito dal fondo si riduce da 60 a 50.
C'è l'aumento da una parte e la riduzione dall'altra, per cui
rimane uguale, ma voglio sottolineare che il piano giovani è un
intervento di 16.000.000, un intervento molto importante che vedrà
un impegno notevole e che partirà subito. Infatti la scelta di
portare al più presto questo progetto - ho ringraziato prima i
colleghi che hanno aderito a questa iniziativa che viene portata
oggi nel suppletivo - è perché c'è tutto l'interesse a mettere in
moto i meccanismi che richiedono per forza dei tempi prescritti,
bisogna che ci siano i bandi e c'è un lavoro che si sta facendo, ma
che deve essere autorizzato e portato avanti. Mi auguro, come è
nell'auspicio di tutti voi, che questo abbia esito, perché la parte
più impegnativa è che a questo segua un'occupazione; per i giovani
questa è una boccata di ossigeno e una possibilità in più che si
pone in un momento molto difficile. Grazie.
Presidente
- Pongo in votazione la delibera in
oggetto:
Consiglieri presenti: 31
Votanti e favorevoli: 27
Astenuti: 4 (Bertin, Cerise, Chatrian, Patrizia Morelli)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK