Consiglio Regionale della Valle d'Aosta - Oggetto del Consiglio n. 677 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 677 del 24 settembre 2014 - Resoconto
OBJET N° 677/XIV - Communications du Président de la
Région.
Président
- La parole au Président de la Région.
Rollandin (UV) -
Merci Président. Buongiorno a tutti.
Venerdì scorso, 19 settembre, nell'ambito del consueto
monitoraggio della sicurezza pubblica, si è riunito il Comitato per
l'ordine e la sicurezza pubblica, che ha dedicato particolare
attenzione alla recente ondata di furti, soprattutto nelle
abitazioni e a danno di esercizi commerciali, che si sta
verificando nel nostro territorio. È stato fatto notare che il
dato, seppur nettamente inferiore a quanto avviene in altre zone
d'Italia, genera, per la modalità e la frequenza con cui si
verificano questi episodi, un rilevante allarme sociale nella
nostra comunità. Le forze dell'ordine hanno confermato il loro
massimo impegno e hanno fortemente intensificato, oltre
all'attività info-investigativa, il pattugliamento sul territorio,
anche con la partecipazione dei distaccamenti della Polizia locale
e del Corpo forestale valdostano. Un contributo sicuro al contrasto
dei furti è fornito dagli impianti di videosorveglianza, ove già
installati ed operativi (ormai nella gran parte dei comuni), ma
rimane fondamentale l'attenzione dei cittadini che, meglio di
chiunque, sono in grado di rilevare situazioni o persone sospette;
in tal caso, l'invito è di chiamare le centrali operative delle
forze dell'ordine a qualunque ora del giorno e della notte. Questi
rilievi sono stati e sono particolarmente importanti per dare la
possibilità di intervenire e di intervenire tempestivamente.
Grazie.
Presidente -
La parola al collega Bertin.
Bertin (ALPE) -
Grazie Presidente.
Non è mia abitudine intervenire sulle "non comunicazioni", ma in
questo caso sono obbligato. Il mio intervento era legato alle
euroregioni ALPMED. Il 10 settembre o l'11 settembre, vi è stata
una riunione dei Presidenti delle Regioni interessate nella quale
si è deciso di rilanciare l'euroregione ALPMED e mi stupisce che
lei non abbia comunicato questa cosa. Tra l'altro ne avevamo già
parlato, l'avevo sollevata io la questione, in occasione della
sessione europea di fine luglio, nel quale avevamo evidenziato che
nel documento non era presente l'euroregione ALPMED. Come le
dicevo, a Torino, l'11 settembre c'è stata una riunione dei
Presidenti delle Regioni, Vicepresidenti ed Assessori, e si è
deciso di rilanciare l'euroregione ALPMED. L'euroregione non è in
alternativa alla macroregione alpina, anzi, a questo punto è...come
dire? un elemento di bilanciamento della macroregione alpina che è
sbilanciata verso est...diciamo che è anche una questione
geopolitica, tanto più che una piccola regione come la nostra,
rispetto a 70 milioni di abitanti della macroregione alpina, come
detto in molte altre occasioni...non sto qui a sottolineare
l'importanza dell'euroregione per la nostra politica.
Abbiamo chiesto più impegno su questo dossier, tante volte
l'abbiamo chiesto, ed è un impegno che dovrebbe iniziare dalla
presenza. E in effetti a Torino c'erano tutti i Presidenti delle
Regioni o i Vicepresidenti o gli Assessori competenti, ma non c'era
nessuno della Valle d'Aosta, tranne un funzionario, un dirigente. È
possibile? Va bene che c'era il
Tor
, ma il
Tor
non
può fermare la Valle d'Aosta, uno straccio di Assessore che
accompagna il dirigente lo possiamo trovare! Tra l'altro mi
stupisce anche il fatto che non ci sono state neanche delle
comunicazioni. Lo ritengo una cosa piuttosto...non dico grave, ma
cerchiamo di recuperare.
Tra l'altro, a questo punto annuncio una risoluzione in merito
all'euroregione ALPMED, anche perché non era presente negli
indirizzi votati a luglio nelle politiche europee delle Regioni;
pertanto presenterò una risoluzione in questi due giorni. Sono
comunque stupito: uno, della mancata comunicazione, e, due, della
mancata presenza. Grazie.
Presidente -
Grazie collega Bertin.
Ricordo solo che sulle "non comunicazioni" si dovrà poi
affrontare in futuro la questione, anche per regolamentarla;
facciamo un'eccezione, come abbiamo fatto negli altri Consigli,
perché il Regolamento non le prevede, però si è sempre consentito.
È giusto regolamentarla un domani, nei prossimi mesi, possiamo
regolamentarla con serenità, così almeno abbiamo anche questa
opportunità nel Regolamento, no? È solo per un discorso di lavoro,
nient'altro.
La parola al collega Ferrero.
Ferrero (M5S) -
Grazie Presidente Viérin.
Volevo solo fare una dichiarazione che non è prettamente
pertinente, ma deriva da un accordo che io avevo preso con il
Presidente Rollandin e il Consigliere delegato del Forte di Bard.
Rubo solo un minuto per confermare che è stata ritirata la querela
nei miei confronti per quell'errore che avevo compiuto in buona
fede nell'indicare in 50 mila invece che in 50 euro le spese
relative ad una consumazione che era stata fatta presso un hotel di
Praga, quindi confermo che c'è stato il chiarimento e che mi è
arrivata la comunicazione, ieri, dall'avvocato che c'è stato il non
luogo a procedere. Volevo quindi dare atto di questa questione e,
ovviamente, scusarmi ancora per l'errore che è stato compiuto
comunque in buona fede. Grazie.
Presidente -
Grazie collega. La
Présidence
? ...si
è data la parola per la "non comunicazione", per cui se il
Presidente vuole comunicare, ne ha facoltà...allora punto 3
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK