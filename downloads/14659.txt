Consiglio Regionale della Valle d'Aosta - Oggetto del Consiglio n. 1077 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 1077 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1077/X Nomina di un rappresentante della Regione in
seno al Consiglio di amministrazione della Società per azioni
Autostrada Torino-Ivrea-Valle d'Aosta (A.T.I.V.A.).
Presidente Ha chiesto la parola il Consigliere Perron.
Perron (UV) Au nom de la majorité je propose M. Boson
Camillo.
Presidente Prego di voler distribuire le schede. Grazie.
- Consiglieri presenti e votanti: 28
- Schede valide: 28
- Schede bianche: 8
Hanno riportato voti:
- Boson Camillo: 20
Presidente In base all'esito della votazione, risulta eletto
quale rappresentante della Regione in seno al Consiglio di
amministrazione della Società per Azioni Autostrada
Torino-Ivrea-Valle d'Aosta, per tre esercizi, vale a dire fino
all'approvazione del bilancio dell'esercizio 1° gennaio-31 dicembre
1996, il Signor Boson Camillo, residente in Valgrisenche, Fraz.
Chez-Carral n. 8.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 22 dicembre 1967, n. 35 è stata
autorizzata la concessione della garanzia fideiussoria della
Regione a favore della Società per Azioni Autostrada
Torino-Ivrea-Valle d'Aosta;
- l'articolo 18 dello Statuto della Società per Azioni
Autostrada Torino-Ivrea-Valle d'Aosta riserva alla Regione della
Valle d'Aosta la nomina, ai sensi dell'articolo 2458 del Codice
Civile, di un componente in seno al Consiglio di
amministrazione;
- il succitato Consiglio di amministrazione è scaduto il 22
luglio 1994 per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla nomina di un Consigliere, in
rappresentanza della Regione, in seno al Consiglio di
amministrazione della Società per Azioni Autostrada
Torino-Ivrea-Valle d'Aosta per tre esercizi, vale a dire fino
all'approvazione del bilancio al 31 dicembre 1996;
Visto il parere favorevole, rilasciato dal Dirigente del
Servizio Affari Generali della Presidenza del Consiglio, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 22 dicembre 1967, n. 35 e 27 marzo
1991, n. 12;
Delibera
1) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società per Azioni Autostrada
Torino-Ivrea-Valle d'Aosta, per tre esercizi, vale a dire fino
all'approvazione del bilancio dell'esercizio 1° gennaio-31 dicembre
1996, il Signor Boson Camillo, residente in Valgrisenche, Fraz.
Chez-Carral n. 8;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK