Consiglio Regionale della Valle d'Aosta - Oggetto del Consiglio n. 596 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 596 del 11 novembre 1982 - Resoconto
OGGETTO N. 596/VII - DISEGNO DI LEGGE CONCERNENTE:
"INTEGRAZIONE ALLA LEGGE REGIONALE 26 MAGGIO 1982, N. 10, RECANTE
FINANZIAMENTI DI OPERE PUBBLICHE NELL'INTERESSE DI ENTI
LOCALI."
PRESIDENTE
: La parola all'Assessore ai Lavori Pubblici
Borbey; ne ha facoltà.
BORBEY - (DC):
Penso che tutti i colleghi sappiano che la
legge di finanziamento per l'acquisto di mezzi sgombro neve o altri
mezzi meccanici, che godeva di un finanziamento di 100 milioni
scaduto dal 1982, non permetteva ai Comuni di acquistare questi
mezzi il cui costo si aggira da un minimo di 70 a 100 milioni.
Riteniamo pertanto che sia logico che i Comuni possano usufruire
dei fondi della legge 10 anche per l'acquisto di queste
attrezzature. Quindi, all'articolo 1 si dice "gli stanziamenti
della presente legge sono altresì destinati a finanziare l'acquisto
di mezzi meccanici e relative attrezzature per l'espletamento di
servizi di pubblico interesse" quale può essere anche un mezzo
meccanico per la raccolta dei rifiuti e via dicendo. Abbiamo
soltanto specificato, all'art. 4 bis, che il Comune, prima di
acquistare il mezzo, dovrà essere autorizzato dall'Assessorato dei
Lavori Pubblici perché i tecnici devono dare un parere
sull'idoneità del mezzo.
PRESIDENTE
: E' aperta la discussione. La parola al
Consigliere Carlassare; ne ha facoltà.
CARLASSARE - (Dem. Prol. - Nuova Sin.):
Non capisco il
perché debbano esprimersi i tecnici dell'Assessorato regionale
sull'idoneità del mezzo quando penso che i tecnici del Comune
interessato siano i più capaci ad esprimere un giudizio perché sono
quelli che verificheranno l'utilizzo di queste macchine. Vorrei
capire meglio questo meccanismo.
PRESIDENTE
: La parola al Consigliere Mafrica; ne ha
facoltà.
MAFRICA - (PCI):
Avevamo nella primavera scorsa
presentato un'interpellanza su questo problema e appunto avevamo
sottolineato una sorta di vuoto di intervento.
La Giunta, con la legge n. 10, non aveva preso in
considerazione, per esempio, per ciò che compete ai Comuni nel
settore di acquisto di mezzi sgombraneve e non aveva rifinanziato
le leggi che invece, in precedenza, permettevano ai Comuni di
intervenire in questo campo.
Oggi, con questa proposta di legge, dal punto di vista
legislativo si rimedia a tale carenza, però il problema rimane.
Perché? Perché di fatto aumentano i settori in cui i Comuni devono
intervenire con quei fondi che sono stati loro assegnati e occorre,
a nostro giudizio, anche tenerne conto nell'aumento dei fondi da
dare ai Comuni stessi, altrimenti si è rimediato solo dal punto di
vista formale e non da quello sostanziale. Questa è la prima
questione.
La seconda questione è questa. C'erano numerosi Comuni che negli
anni 1981/82 avevano fatto domanda ai sensi di leggi esistenti, ma
con fondi insufficienti, per ottenere i contributi per l'acquisto
di questi mezzi.
Questi Comuni, con l'approvazione della legge attuale,
continuano ad avere diritti per il passato o no?
Terza questione. Con la legge n. 10 si fanno confluire nel
calderone generale del decentramento ai Comuni anche gli acquisti
effettuabili ai sensi delle leggi del '75 che davano i contributi
per i mezzi sgombraneve e che non sono state abrogate?
La sostanza della mia domanda è questa. Anche la legge n. 10 ha
durata biennale, nella legge stessa si era previsto di dare poi una
sistemazione definitiva alla materia. Chiedo se la Giunta, di
fronte a questa situazione un po' complessa, intenda rimediare con
una proposta di legge che dia una sistemazione definitiva.
PRESIDENTE
: Altri chiedono la parola? La parola
all'Assessore ai Lavori Pubblici Borbey; ne ha facoltà.
BORBEY - (DC):
Noi abbiamo ritenuto di inserire questo
parere proprio per evitare che un domani le varie delibere dei
Comuni vengano rinviate da parte della CO.RE.CO., perché la
CO.RE.CO., prima di dare il parere favorevole, cosa chiede agli
uffici e agli Assessorati competenti? Quindi, se ad un certo punto
si tratta di un progetto di una fognatura, la CO.RE.CO. prima di
riunirsi chiede il parere dell'Assessorato dei Lavori Pubblici per
quanto riguarda il progetto a livello tecnico; chiede
all'Assessorato della Sanità, al medico condotto, al medico
regionale per quanto concerne la questione prettamente
igienica.
Noi vorremmo superare tutto questo, con il tecnico o l'esperto
comunale, previo scambio di idee sul mezzo più idoneo per quel
Comune, anche perché riteniamo che il Comune di, faccio un nome a
caso, Oyace, può darsi che non abbia dei consulenti, ma soltanto un
cantoniere che può indirizzare la scelta e quindi si rivolgerà
all'Assessorato per chiedere informazioni.
Pensavo, in sostanza, che la collaborazione dei tecnici
dell'Assessorato dei Lavori Pubblici sia utile, perché
l'Assessorato ha un capo garage ed ha dei cantonieri che lavorano
quattro mesi all'anno sulle macchine sgombraneve e, quindi, hanno
una preparazione maggiore che non il cantoniere o il tecnico di un
piccolo Comune che di mezzi simili ne vedono e usano
pochissimi.
E' una forma di collaborazione per evitare il rinvio delle
delibere dei Comuni dalla CO.RE.CO.
Per quanto concerne invece le richieste di Mafrica, riteniamo di
dover fare una legge-quadro per l'acquisto di mezzi meccanici. Non
volevamo fare, in sostanza una cosa sbagliata come era
precedentemente, perché deve essere fatta una ricerca sul
territorio e anche vedere se c'è la possibilità per i Comuni di
consorziarsi.
La legge, rispetto al 50% dato ai Comuni singoli, incentivava i
consorzi con l'80%, però i Comuni non si sono mai consorziati. In
ogni caso è utile, anche perché il costo di questi macchinari è
elevatissimo, prevedere una legge-quadro.
La legge n. 10 è biennale e va incontro alle esigenze di Comuni
che hanno bisogno di acquistare il mezzo e non sanno come pagarlo.
Si tenga presente che la nostra legge è scaduta nel 1982.
Rispondo alla seconda domanda. I cento milioni dell'82 sono
andati a coprire quegli acconti che avevamo dato ad alcuni Comuni,
tipo Champdepraz, Montjovet e a quei Comuni che avevano fatto
domanda scritta. A tutti gli altri Comuni avevamo già fatto sapere
che la legge scadeva nel 1982. I contributi sonò attualmente in
fase di pagamento. Là legge n. 10, diciamolo onestamente, è stata
un'ottima cosa e giustamente noi l'abbiamo approvata come legge
soltanto biennale: si tratta di una prova; questa legge ha dei lati
positivi e anche negativi. In questi due anni verificheremo tutti i
lati negativi dopo di che la miglioreremo e, quindi, potremo
approvarla come legge definitiva.
Mi permetto di dire che la difficoltà maggiore che riscontriamo
è proprio il fatto che i Comuni hanno carenza di personale. Faccio
un esempio: il Comune di Aymavilles (1.600 abitanti), si è trovato
con il segretario che è andato in pensione, con l'applicata che è
diventata mamma e con il tecnico comunale che lavorava part-time;
quindi, il Comune si è trovato nella difficoltà di poter mandare in
appalto i propri lavori ed ha chiesto direttamente un aiuto alla
Regione.
Ma non è soltanto quel Comune che si è trovato in
difficoltà.
Quindi, secondo il mio modesto parere, si dovrà studiare il
sistema di decentrare una parte del personale regionale.
PRESIDENTE
: Possiamo passare all'esame
dell'articolato?
Do lettura dell'art. 1 e lo metto in approvazione per alzata di
mano:
Art. 1
Alla fine dell'art. 2 della legge regionale 26 maggio 1982,
n. 10, è aggiunto il seguente nuovo comma:
"Gli stanziamenti della presente legge sono altresì destinati
a finanziare l'acquisto di mezzi meccanici e relative attrezzature
per l'espletamento di servizi di pubblico interesse."
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
PRESIDENTE
: Do lettura dell'art. 2 e lo metto in
approvazione:
Art. 2
Dopo l'art. 4 della legge regionale 26 maggio 1982, n. 10, è
inserito il seguente nuovo articolo:
Art. 4 bis
(Acquisto di mezzi
meccanici ed attrezzature)
I finanziamenti per l'acquisto dei mezzi meccanici e delle
relative attrezzature, saranno autorizzati previo accertamento da
parte dei competenti uffici tecnici regionali dell'idoneità e della
capacità operativa dei mezzi da acquistare.
Detti finanziamenti non sono cumulabili con altre provvidenze
regionali.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
PRESIDENTE
: Do lettura dell'art. 3 e lo metto in
approvazione:
Art. 3
Dopo il quarto comma dell'art. 7 della legge regionale 26
maggio 1982, n. 10, è inserito il seguente nuovo comma:
"Per l'acquisto di mezzi meccanici e relative attrezzature la
liquidazione del finanziamento regionale è disposta con decreto
dell'Assessore ai Lavori Pubblici in una unica soluzione, su
richiesta dell'Ente locale interessato, ad avvenuto acquisto,
collaudo ed immatricolazione dei mezzi
meccanici."
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
PRESIDENTE
: Do lettura dell'art. 7 e lo metto in
approvazione:
Art. 4
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla é di farla
osservare come legge della Regione Valle d'Aosta.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
PRESIDENTE
: Ci sono dichiarazioni di voto? Il Consiglio è
chiamato, per votazione segreta, ad esprimersi sul complesso della
legge.
RESULTAT DU VOTE
Présents et votants: 27; avis favorables: 27
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK