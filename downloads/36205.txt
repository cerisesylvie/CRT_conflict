Consiglio Regionale della Valle d'Aosta - Oggetto del Consiglio n. 453 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 453 del 11 marzo 2014 - Resoconto
OGGETTO N. 453/XIV - Interrogazione a risposta immediata:
"Notizie in merito ad eventuali provvedimenti assunti nei confronti
dell'Aeroclub Valle d'Aosta".
Président
- Pour l'illustration, la parole à la collègue
Certan.
Certan (ALPE)
- Merci Madame la Présidente.
Non sappiamo se siamo per aria anche per quanto riguarda gli
aero club e il volo amatoriale in Valle d'Aosta, e mi riferisco, in
particolare, per questo punto, all'attività di Fédération Aero Club
de la Vallée e nel dettaglio Aero Club Vallée d'Aoste e Corrado
Gex. Dopo qualche approfondimento, parrebbe che la prassi per
quanto riguardava queste attività di volo amatoriale e l'erogazione
dei contributi fosse quella di seguire, per gli ultimi anni,
2012-2013, la legge regionale 24 del 2012 e prima la 14 del '91,
secondo le quali l'Amministrazione regionale concede un contributo
per concorso nelle spese per l'organizzazione e lo svolgimento
delle attività istituzionali, seguendo tutta una serie di criteri e
di parametri.
Da quanto risulterebbe, questa società avrebbe, in particolare
una, prodotto delle fatture e della documentazione falsa per avere
i finanziamenti da parte della Regione. Ora, non entro nel tecnico,
ma la domanda che ci poniamo e credo che si pongano anche tutti i
valdostani, è se tali società avevano o no - perché pare che ci sia
una società della società Aero Club - i titoli per ottenere tali
contributi. Contributi anche cospicui, perché credo che voi foste
bene al corrente di quali cifre si trattava, 200 mila euro.
Soprattutto negli anni 2008-2009-2010 e in particolare chiediamo se
avete verificato, se i bilanci che tale società presentava, erano
gonfiati o falsi, così come riportato e quali provvedimenti sono
stati presi. Grazie.
Président
- La parole à l'Assesseur Marguerettaz.
Marguerettaz (UV)
- Grazie.
Posso tranquillamente dire che l'Amministrazione già nel corso
del 2011 ha sospeso l'erogazione dei contributi del 2010 e del
2011. La sospensione è avvenuta perché erano state fatte delle
segnalazioni che, ovviamente, hanno poi generato una serie di
approfondimenti. Ora, se tutto questo è di competenza della
magistratura inquirente, quindi di un procedimento penale, vuol
dire che c'è un dubbio sulla veridicità di documenti che sono stati
presentati o meno e se tutto è coerente. Tutto questo, ovviamente,
dà origine a un processo.
L'Amministrazione regionale, non so se è al corrente la collega
Certan, si è costituita, in data 10 gennaio, nel procedimento e
quindi, da un lato ci sono i contributi che sono stati sospesi e
non erogati in via cautelare, dall'altra parte c'è la costituzione
di parte civile, per seguire la procedura. Riteniamo, quindi, che
l'amministrazione abbia fatto tutto quello che era necessario per
tutelare gli interessi pubblici. Ha già anticipato la collega
Certan, tutto questo si riferisce alla vecchia legge, oggi ne
abbiamo un'altra, abbiamo un altro interlocutore, che è la
Federazione, e quindi, oggi come oggi, abbiamo una situazione
diversa.
Comunque, posso assicurarle che tutto è ampiamente a nostra
conoscenza e seguiamo ovviamente il procedimento. Non siamo nella
condizione di anticipare quello che sarà l'approfondimento. Noi non
possiamo dire se era falso, o no. Ci sarà un dibattito, c'è un
contenzioso e verificheremo il prosieguo.
Si dà atto che dalle ore 9,58 assume la presidenza il
Vicepresidente Lanièce.
Lanièce (Presidente)
- Grazie. Ha chiesto la parola, per
la replica, la collega Certan Chantal; ne ha la facoltà.
Certan (ALPE)
- Sì, grazie Assessore.
Abbiamo letto bene che erano riferiti agli anni 2008-2009-2010,
tant'è che ho anche segnalato che ci sono due leggi. Una nel 2012,
la 24, è proprio stata, in qualche modo, variata a seguito di quei
periodi. Lei ha detto che nel 2010 e nel 2011 erano stati sospesi,
però ci risulta che nel 2012 invece il contributo è stato erogato
in due
tranche
ad altro soggetto. Sì, è stata fatta una
fédération
che ha inglobato dentro tutti e due. Invece di
darlo ad "a" e a "b", è stato dato ad "ab" e poi è stato detto,
gestitevi. E anche contributi cospicui, anche se abbiamo visto che
c'è stata la riduzione del 10 percento; riduzione che è stata poi
oggetto di tutti i contributi, però l'erogazione era di 110 mila
euro. Ultimo passaggio: c'è stato nel 2013, a marzo, un
provvedimento dirigenziale che comunque impegnava la spesa di 110
mila euro, ma poi non sono stati erogati i contributi nel corso del
2013, e credo che sia a quello che si riferiva lei in via
cautelativa...no, no, va bene. Grazie.
Presidente
- Punto 4 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK