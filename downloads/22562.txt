Consiglio Regionale della Valle d'Aosta - Oggetto del Consiglio n. 2085 del 26 luglio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2085 del 26 luglio 2006 - Resoconto
OGGETTO N. 2085/XII - Carenza di personale nel Distretto
sanitario n. 1. (Interrogazione)
Interrogazione
Preso atto che nel Piano regionale per la Salute e il
Benessere sociale 2006-2008 viene data grande importanza al
territorio come luogo privilegiato per la prevenzione e la tutela
della salute;
Ritenuto che proprio per realizzare tale finalità, ai
Distretti vadano date le risorse necessarie per rispondere alle
esigenze degli utenti;
Appreso che nel Distretto n.1 si registrerebbe una carenza di
personale, sia a livello infermieristico che nel servizio di
Psicologia;
Preoccupata che tale carenza di personale si trasformi in una
insufficiente risposta alle richieste del territorio e incida
indirettamente sui livelli di qualità che la sanità in Valle si
prefigge di raggiungere;
La sottoscritta Consigliera regionale
Interroga
l'Assessore competente per sapere:
1) se è vero che nel Distretto n. 1 esiste una carenza di
personale, sia a livello infermieristico che nel servizio di
Psicologia;
2) quali provvedimenti sono stati presi, o si prenderanno,
per dare al Distretto n. 1 le risorse di cui ha bisogno.
F.to: Squarzino Secondina
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Intanto una premessa su questa
interrogazione, che vuole rispondere alla provocazione con cui la
collega Squarzino inizia, una provocazione un po' generica perché
usa molti condizionali, ma sempre provocazione è! Dice:
"nel
piano regionale per la salute e il benessere sociale 2006-2008
viene data grande importanza al territorio..."
, ma aggiunge poi
che non tutte le professionalità sono rappresentate. Non credo che
possa essere messa in dubbio la nostra attenzione e importanza al
territorio e che questa, come indicatore, non debba essere
verificata solo sul numero degli operatori che possono cambiare.
Per attestare questa attenzione al territorio dico che
l'approvazione del piano sanitario era passata da soli 15 giorni
che abbiamo già avuto un importante incontro con tutti i
rappresentanti degli enti locali, proprio per far partire i piani
di zona.
Per quanto riguarda le risorse presenti nel "Distretto 1", direi
che c'è un alternarsi del personale, in particolare c'è stata
un'infermiera che ha cambiato zona e un'altra che è in gravidanza,
per cui le infermiere erano 25 alla fine del 2005, in questo
momento abbiamo 23 infermieri, però c'è un procedimento di mobilità
interregionale dalla Liguria alla Valle d'Aosta per cui ne sta
arrivando un'altra e un'altra sta firmando l'accordo, quindi una
diminuzione solo provvisoria. Anche i distretti come l'ospedale e
anche il centro hanno sofferto poi di questa riduzione di
finanziamenti a cui tutta la sanità è soggetta.
Per quanto riguarda gli psicologi, erano 3 alla fine del 2005 e
sono 3 ancora adesso, però se si vuole stare vicini alla gente e
analizzare il problema non in superficialità, bisogna vedere che
nel "Distretto 1" gli utenti per quel che riguarda l'età evolutiva,
il numero di utenti che fanno riferimento alle psicologhe sono 147
nel "Distretto 1" contro i 97 del "Distretto 3" e 132 nel
"Distretto 4". La stessa cosa avviene anche per quanto riguarda gli
adulti, in quanto nel "Distretto 1" ci sono 105 utenti in carico a
fronte dei 33 del "Distretto 3" e dei 128 del "Distretto 4"; quindi
oltre ad avere lo stesso personale impegnato, c'è un importante
aumento di richiesta di utenza psicologica di supporto psicologico
nel "Distretto 1" e questo vuol dire tante cose ed è su questo che
stiamo ragionando. Soprattutto il "Distretto 1" è il distretto più
giovane, quindi come mai c'è un maggior accesso e richiesta di
psicologi in questo distretto? Carenze, debolezze della struttura
familiare o una maggior richiesta da parte degli operatori
scolastici?
Prima di aumentare questi operatori, bisogna analizzare le cause
di questa utenza che è maggiore che negli altri distretti.
Président
- La parole à la Conseillère Squarzino
Secondina.
Squarzino (Arc-VA)
- Non volevo essere provocatoria, era
solo l'affermazione di un principio che condividiamo, principio che
era anche presente nel precedente piano sociosanitario, un
principio di base. Sono anni che si lavora per far sì che la sanità
non solo valdostana si occupi anche del territorio e non sia
ospedalocentrica, in questo senso era un richiamo ai motivi per cui
si dà importanza al territorio.
È chiaro anche che non è sufficiente pensare che la carenza di
una figura sul territorio vanifichi tutto l'altro lavoro, però ci
sono state recentemente una serie di indicazioni, segnalazioni
fatte dagli stessi operatori del territorio, segnalazioni
abbastanza preoccupanti. Sicuramente lei sa che, a livello di
psicologi, ultimamente non è tanto la questione solo del numero di
persone, ma del numero di ore. Se c'è una psicologa che aveva fino
al 2005 un contratto libero professionale di 15 ore, con il 1°
gennaio 2006 si trova ad avere 7 ore settimanali pur dovendo
svolgere lo stesso tipo di lavoro e quindi dovendo occuparsi delle
situazioni di disagio che provengono dalla scuola, delle situazioni
con mandato del Tribunale per cui addirittura la psicologa non
riesce a prendersi in carico queste persone segnalate perché non ha
le ore per poterlo fare, oltre al fatto che ci sono addirittura
liste di attesa - più di 15 situazioni segnalate dall'assistente
sociale, dall'assistente sanitario, logopedista, e quindi non
inventate così - che segnalano una serie di disagi e il servizio
psicologico non può dare una risposta a tutti questi bisogni con 7
ore.
È vero che c'è questo problema di riduzione dei finanziamenti,
ma come si diceva altre volte, non possiamo far pagare ai più
deboli la riduzione di finanziamenti, perché è questo il problema,
perché chi... non ha un'assistenza? Quelli che stanno bene se la
cavano, chi ha bisogno di interventi particolari si trova lo
psicologo a pagamento e se la cava, ma... le persone che sono nel
disagio, le persone segnalate dagli assistenti sociali... da chi
vanno? Le persone che il Tribunale indica da chi vanno? E la stessa
cosa capita per il servizio infermieristico. Adesso i dati lei ce
li ha forniti; vediamo che rispetto ai dati si riesce, adesso, a
completare questo servizio, ma lei deve tener conto di una cosa:
che quello che può sembrare adesso una risposta subito da parte
dell'ASL o dell'Assessorato, per l'utente è fonte di enorme
disagio.
Lei dice che per le infermiere adesso c'è una risposta; sono
passati 6 mesi dall'inizio dell'anno e, lei sa bene, questo è un
momento in cui sono incrementate le dimissioni ospedaliere di
utenti che necessitano di prestazioni infermieristiche a domicilio,
che sono giornaliere, ad ore prestabilite. Adesso c'è anche la
presenza di turisti, c'è bisogno di una maggior presenza, ma penso
soprattutto al fatto che non ci sono le ore sufficienti per fare la
valutazione degli utenti che richiedono l'inserimento in strutture,
cioè persone più deboli, quelle che aspettano l'inserimento in
strutture, o le persone dimesse dall'ospedale, perché si promette
loro un'assistenza domiciliare... poi, di fatto, l'assistenza
infermieristica non c'è o è carente! È vero che da luglio in avanti
ci sarà, ma... in tutti questi mesi? In questo senso volevamo
attirare l'attenzione e dire che nel momento in cui si tagliano le
ore al personale, bisogna pensare agli utenti che sono privi di un
servizio fondamentale!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK