Consiglio Regionale della Valle d'Aosta - Oggetto del Consiglio n. 1559 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1559 del 26 maggio 2022 - Resoconto
OGGETTO N. 1559/XVI - Interpellanza: "Problematiche relative
alla chiusura al traffico del Tunnel del Monte Bianco".
Bertin (Presidente) -
Punto n. 39. Consigliere Marquis
per mozione d'ordine.
Marquis (FI) -
Per una mozione d'ordine: alla luce di
quanto abbiamo appreso stamattina sulla stampa dalle dichiarazioni
relative al tunnel del Monte Bianco, credo che la questione abbia
cambiato un po' i termini rispetto a quelle che erano le richieste
dell'interpellanza, sembra che sia stata avanzata dal Governo
francese la possibilità di prevedere, da quello che è uscito sulla
stampa di oggi, la realizzazione di un'altra canna.
È un tema d'importanza credo strategica per la Valle d'Aosta e
che riverbera su tutta la comunità valdostana una serie di
valutazioni, sono a chiedere la sospensione per una capigruppo,
perché credo che sull'argomento probabilmente possa servire un
dibattito politico più che la gestione di un'interpellanza.
Presidente -
Facciamo rispondere all'interpellante,
risponde l'assessore Caveri.
Caveri (AV-VdA Unie) -
Mi sembra abbastanza kafkiana
questa situazione e questa sua richiesta, nel senso che io sono
stato intervistato, in vista di questa riunione e della risposta al
dottor Rollandin qui in Consiglio, l'elemento nuovo io lo spiego
tra breve.
Se lei riterrà che sulla base di queste cose che io dirò tra
breve c'è qualche cosa di clamoroso, allora potrà chiedere tutte le
riunioni che vuole, ma come fa oggi, sulla base delle informazioni
giornalistiche, a chiedere una cosa di questo genere? Questa è
un'assemblea o leggiamo i giornali?
Presidente -
Procediamo con l'interpellanza e poi
eventualmente convochiamo una capigruppo. Punto n. 39. Per
l'illustrazione, il consigliere Rollandin.
Rollandin (PA) -
Je ne sais pas si rire ou si avoir
d'autres attitudes, mais, quand même... on avait présenté cette
question il y a quelques temps et déjà au mois de février on avait
parlé du problème du tunnel et déjà à cette occasion il y avait eu
de la part de l'assesseur une série d'interventions qui étaient
liées aux préoccupations qu'on avait. Aujourd'hui, évidemment, on
se demande... quoi qu'il n'y ait pas de difficultés à présenter...
et l'assesseur évidemment dira ce qu'il pense de ce qui s'est passé
dès janvier jusqu'à aujourd'hui. Et en effet, il y a eu des
changements d'attitude, surtout des Français, qui étaient
contraires au doublement du tunnel, projet qui était dès le
principe l'une des questions les plus importantes des deux parties
; maintenant, il y a une nouveauté, il y aura des interventions qui
pourront être considérées... mais pour tenir dans la due
considération le fait que le problème du tunnel est un problème
réel, est un problème qui intéresse notre région - et pas seulement
- et les deux États concernés aussi. Alors ce qu'on se demande...
que donc le fait que l'assesseur ait déjà présenté justement une
réponse sur ce thème, il ne fait aucune difficulté à répondre à ce
qu'on a demandé justement pour connaître les temps et surtout pour
savoir quelles seront les attitudes par rapport à une thématique si
difficile, telle que celle du tunnel.
Presidente -
Assessore Caveri.
Caveri (AV-VdA Unie) -
Anzitutto vorrei premettere che
siamo in una situazione di passaggio per quello che riguarda il
traforo del Monte Bianco, il primo passaggio è il cambio di pelle
della società che è previsto sulla base dell'acquisizione del
pacchetto dei privati della Benetton nella società Autostrade che
si riflette ovviamente anche sul traforo del Monte Bianco.
Come voi sapete, arriverà, l'operazione è ormai pressoché
conclusa, la Cassa Depositi e Prestiti, quindi diciamo che il
tunnel da una situazione, per così dire, di proprietà largamente
privata, torna nell'alveo del pubblico. Questa è una prima notizia
secondo me significativa.
La seconda notizia significativa è che ovviamente abbiamo di
fronte a noi un periodo di stabilità della politica francese, dopo
le elezioni legislative che seguiranno le elezioni del Presidente
Macron, partendo anche dal presupposto che l'attuale Primo Ministro
francese era Ministro dei trasporti che si è sempre occupato di
questo dossier del traforo del Monte Bianco, quindi si può ritenere
che per l'Italia l'interlocuzione con la Francia avrà la stabilità
che negli ultimi mesi non aveva avuto.
Per quanto riguarda i lavori in corso nei 1.135 metri di soletta
in territorio francese, cioè del pavimento del traforo, come avevo
già detto precedentemente, dopo una prima tranche di lavori in
territorio italiano, nel 2021 è iniziato quest'intervento e
purtroppo è stato trovato dell'amianto. Questo ha comportato il
fermo dei lavori, una serie di analisi, anche una ridefinizione
delle procedure di lavorazione. Il tutto sulla base delle normative
francesi.
I lavori quindi sono ripresi con un'efficienza molto ridotta e
un calendario di chiusure totali della circolazione in orario
notturno per tutta la primavera 2022.
In realtà, a causa di difficoltà nell'ottenere l'autorizzazione
del piano operativo di lavoro da parte dell'Ispettorato del Lavoro
francese, il completamento dei lavori di sostituzione della soletta
ha subito un ulteriore slittamento.
Nei mesi di maggio e giugno era prevista la sostituzione in
circa 100 metri di soletta, intervento che è stato invece spostato
alla fine del prossimo mese di agosto. Dopodiché resteranno ancora
da sostituire 635 metri di soletta per i quali sarà attivata una
nuova gara d'appalto, che dovrà prevedere l'esecuzione dei lavori
in ambiente con la presenza di amianto.
Il GEIE prevede la sostituzione dei 635 metri in quattro
tranches bimestrali di circa 110 metri ciascuna collocate nei mesi
di maggio-giugno nel 23, 24, 25 e 26.
Il GEIE ha poi in programma, per il prossimo mese di ottobre, il
rifacimento totale della pavimentazione di tutta la galleria dopo
la conclusione della sostituzione dei 100 metri di soletta a cui si
faceva riferimento prima, con la chiusura totale della galleria per
ventuno giorni consecutivi.
Infine vi è poi la questione del rifacimento della volta della
galleria; a quanto riferito dai nostri rappresentanti nel Consiglio
di amministrazione della società italiana per il traforo, è in
corso la gara d'appalto per il rifacimento dei primi 600 metri
della volta, la cui esecuzione è stimata per l'autunno 2023, con la
chiusura totale della galleria per un lungo periodo.
Questi lavori dovrebbero poi essere riproposti per i prossimi
diciotto anni fino al termine della concessione per risanare la
volta dell'intera galleria.
Quali strumenti abbiamo noi dal punto di vista societario? Pochi
perché siamo soci di minoranza; esistono invece dei rapporti di
tipo politico.
Noi abbiamo incontrato, con il Presidente e collega Bertschy,
per parlare del PNRR, il Ministro dei lavori pubblici Enrico
Giovannini e abbiamo spiegato la criticità del traforo del Monte
Bianco e la stessa cosa personalmente ho fatto con il Presidente
della società Autostrade, che è stato confermato anche da Cassa
Depositi e Prestiti, cioè Roberto Tomasi
Ci sono state interlocuzioni con diverse autorità francesi che,
ovviamente, sono preoccupate quanto noi.
L'invecchiamento del manufatto è un fatto oggettivo, il tunnel
risale al 1965, malgrado ci siano stati gli interventi dopo il rogo
del 99, è comunque un tunnel che ha tutta una serie di limiti e i
mesi di chiusura del traforo ogni autunno per diciotto anni, a cui
si sommano i periodi di chiusura primaverile, nonché di alcune
chiusura notturne, ovviamente sono difficili da sopportare non solo
nella rete transeuropea dei trasporti ma anche ovviamente per noi
frontalieri.
Io credo che bisogna avere sull'argomento un confronto laico e
bisogna fare in modo che le autorità nazionali, italiane e
francesi, che sono quelle che possono avere su un itinerario di
questo genere, assieme a Bruxelles, delle soluzioni decisive,
perché io ricordo che intanto la seconda canna del Frejus entrerà
in esercizio nel prossimo giugno e consentirà la manutenzione della
canna già esistente del Frejus che, tra l'altro, è molto più
giovane della nostra perché è stato costruito nel 1980.
Ora bisogna ricordare che Frejus e Monte Bianco assorbono circa
il 12,2% del traffico pesante che attraversa le Alpi ogni anno che
oggi è ripartito a metà, 6,7 al traforo del Frejus e 5,5 al traforo
del Monte Bianco.
È chiaro che anche le autorità della Val di Susa, della Vallée
de la Maurienne sono preoccupate di questa situazione perché è
chiaro che queste chiusure riverseranno un quantitativo di
poids
lourds
sul loro itinerario che sarà sicuramente oggetto di
riflessione e probabilmente di proteste.
Voi sapete che il Consiglio regionale della Valle d'Aosta aveva
votato un'ultima presa di posizione in passato rispetto ad un
ragionamento sull'eventualità del raddoppio, l'incontro con le
autorità locali francesi conferma grossi dubbi, lo stesso
Presidente Macron aveva detto di avere profondi dubbi, nel corso
dell'intervista io mi sono limitato a dire che alcune autorità
francesi hanno veicolato l'ipotesi di realizzazione di un traforo
più in basso, non esiste ancora alcuna progettualità ma è
un'opportunità sulla quale si sta ragionando e sulla quale non
abbiamo ancora dei dati fattuali. Sappiamo che incominciano a
ragionare a riguardo, immaginando che un tunnel parallelo a quello
attuale non risolverebbe i problemi delle proteste della Vallée de
l'Arve e della popolazione di Chamonix. Un tunnel tecnologicamente
avanzato come da anni si sta discutendo in altre località delle
Alpi, quindi l'immagine è quella di un tunnel apposta per i poids
lourds che possa prevedere un sistema di trazione diverso da quello
con il motore acceso automobilistico, potrebbe essere
un'ipotesi.
Queste sono ipotesi, quindi non credo, consigliere Marquis, che
oggi ci sia chissà quale riunione, io sono contento che abbiano
fatto un titolone ma, come è noto, non sono io che scelgo come fare
i titoli e come dare enfasi alle dichiarazioni, però trovo che
l'argomento sia interessante.
Nell'incontro con il dottor Tomasi delle Autostrade, avevo detto
che la preoccupazione della Valle d'Aosta era quella di una
chiusura del tunnel, una chiusura che in qualche maniera oggi
possiamo dire non sarà una chiusura tout court, ma sarà questa
situazione nei prossimi diciotto anni in cui si sommeranno, lo
ripeto, le chiusure dovute ai lavori, si sommeranno le chiusure
anche dovute a tutte quelle altre ragioni di manutenzione
all'interno del traforo.
Questo del traforo del Monte Bianco è un problema politico
enorme e non ci aggiungo quello del traforo del Gran San Bernardo
che ha le medesime criticità.
Va detto che i gestori del tunnel del Monte Bianco hanno
evidentemente sottostimato nel tempo l'impatto dell'invecchiamento
del traforo. Questo traforo sente il peso dell'età e quindi
bisognerà che politicamente ci siano tutti i contatti necessari con
le autorità nazionali italiane ma anche attraverso una mediazione
con le autorità francesi, perché comunque, qualunque scelta si
faccia, la scelta deve essere qualche cosa che renda operativo il
traforo del Monte Bianco ed eviti che la Valle d'Aosta diventi
cul-de-sac.
Presidente -
Per la replica, consigliere Rollandin.
Rollandin (PA) -
Merci, Assesseur, des nouvelles que vous
avez présentées à propos du thème qui est un thème des plus
importants, pas seulement au niveau de notre région, mais au niveau
national aussi. Je crois que, compte tenu de ce que vous avez dit à
propos des engagements qui sont encore à venir, il faut voir s'il y
aura des appointements avec l'aide français et italien, qui
puissent trouver un accord sur les interventions à faire, étant
donné que quand même il faudra intervenir.
A ce propos, je crois que ce serait intéressant, déjà - la
question des problèmes - de prédisposer un accord qui puisse dans
le plus bref délai porter en avant les possibles solutions, car le
temps est un thème difficile à gérer et en sachant que jusqu'à
présent, il y a eu des difficultés de la part française, surtout,
pour le doublement du tunnel, même si dernièrement, comme vous
veniez de dire, il y a une disponibilité pour faire un tunnel
au-dessous de ce qui est le passage actuel. Mais ce n'est pas
encore fait, il y a encore toute une série de procédures à tenir,
donc je crois que, c'était justement nécessaire de revenir sur ce
thème, mais c'est encore plus important, dans le bref délai,
prédisposer une série d'interventions et de réunions qui puissent
donner la possibilité à nous tous de comprendre ce qui se passera
dans les années prochaines. Car le thème est délicat et difficile.
Et donc je crois que c'est nécessaire de le faire dans le plus bref
délai.
Presidente -
A questo punto concludiamo i lavori del
Consiglio per questa mattinata. Riprendiamo alle ore 15:00.
---
La seduta termina alle ore 12:56.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK