Consiglio Regionale della Valle d'Aosta - Oggetto del Consiglio n. 2998 del 7 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2998 del 7 novembre 2017 - Resoconto
OGGETTO N. 2998/XIV - Interpellanza: "Avvio della
sperimentazione di stoccaggio della neve artificiale per le
prossime stagioni".
Morelli (Présidente) -
Point n° 23 de l'ordre du jour.
Pour l'illustration, la parole au collègue Restano.
Restano (AC-SA-PNV) -
Intendo porre l'attenzione della
Giunta e del Consiglio rispetto a una possibilità emersa al termine
dei primi dieci anni Duemila, dove alcune località turistiche di
montagna, dove si pratica lo sci da fondo, hanno iniziato a
produrre neve programmata nel corso dei mesi più freddi dell'anno
(dicembre e gennaio) per accantonarla, conservarla tutto l'inverno,
tutto il periodo estivo e poi riutilizzarla nel corso dell'autunno
dell'anno successivo. Questo porta dei vantaggi, che sono quelli di
avere della neve già pronta alla fine dei mesi di ottobre e di
novembre, ma anche dei vantaggi nella produzione, perché se la neve
viene prodotta nei mesi più freddi, c'è un risparmio di carburante
nella produzione della neve, risparmio energetico; si ha la neve
sicura a novembre e, se si vuole vedere, come avviene in almeno due
località, neve per eventi estivi e un indubbio ritorno promozionale
del territorio. Questa pratica è in uso in Francia, in Svizzera, a
Davos, almeno in tre località italiane al Nord. La neve deve essere
ovviamente coperta con dei teli particolari e con del cippato. Se
per coprire un metro quadro di terreno con della neve ci va uno
spessore di quaranta centimetri per una larghezza di quattro metri
e mezzo; per preparare, montare una pista da due chilometri ci
vuole una spesa di circa 50 mila euro. Questi sono i dati riportati
per stendere e conservare la neve. Questo è quanto viene indicato
dalle località turistiche. Ora intendo chiedere al Governo se vuole
sperimentare questa pratica anche in Valle d'Aosta per portarci al
passo con le altre località, che vanno per la maggiore. Grazie.
Président -
Pour la réponse, la parole à l'assesseur
Marguerettaz.
Marguerettaz (UV) -
Collega Restano, quando è arrivata
l'interpellanza, ovviamente mi sono confrontato con le strutture e
ho chiesto se c'era un
dossier
in tal senso, che ovviamente
non conoscevo, perché - ho detto - magari essendoci stato un
avvicendamento tra di noi, magari c'è un dossier e cerchiamo di
seguirlo. I dirigenti mi hanno detto che non c'era nulla in tal
senso. Ora essendo passate poche settimane, hanno fatto
un'istruttoria partita da zero. Come ha detto lei, c'è un po' di
letteratura in tal senso: lei ha citato Davos; la stessa cosa si
potrebbe dire di Livigno, che ha utilizzato questa tecnica per fare
una manifestazione il 27 agosto, e quindi c'è una valutazione del
perché delle spese. La resa - mi dicono i dirigenti - è tra il 50 e
il 70 percento. Non sempre questa tecnica è stata efficace. C'è
stata una sperimentazione analoga sul monte Bondone che, al
contrario, si è rivelata inefficace.
Detto questo, io credo che le suggestioni vadano prese in esame,
quindi direi che possiamo tranquillamente creare le condizioni per
verificare la fattibilità e la sostenibilità di questa iniziativa.
Ovviamente con chi? Con qualche stazione che si candida, perché -
come lei ben sa - noi sosteniamo le varie stazioni per queste
manifestazioni, quindi bisognerebbe vedere. Qua da noi abbiamo due
o tre località, che sono particolarmente attrezzate per lo sci
nordico. Ricordo a tutti che, sempre per parlare di innevamento, la
stazione di Cogne ha visto un investimento importante, finanziato
integralmente con soldi pubblici in grado di coprire tre chilometri
e mezzo di pista per cui, se ci sono le condizioni, credo ci sia la
possibilità di creare un anello interessante. Noi probabilmente,
anche rispetto ad altre località, abbiamo dei comprensori - quello
di Valsavarenche quello della Val Ferret - che sono particolarmente
elevati come quota e che danno delle garanzie per l'avvio della
stagione.
Ciò detto, io credo che, dal punto di vista del Governo, la sua
sia una suggestione che vada colta. Se ci sono delle stazioni e dei
comitati organizzatori che hanno delle idee in tal senso si
facciano avanti e sperimentiamo, vediamo la condizione per
sperimentare, ovviamente facendo dei rapporti costi/benefici.
Président -
Pour la réplique, la parole au collègue
Restano.
Restano (AC-SA-PNV) -
Grazie Assessore. Ovviamente ci va
un indirizzo politico, perché se si aspetta la proposta di una
stazione, dove si svolge prevalentemente discesa, diventa
difficile. In Italia, solo per puntualizzare, è stata sperimentata
a Livigno che ovviamente è il Comune più freddo d'Italia, dov'è
facile applicare questa pratica. Ma altrettanto si è fatto al di
sotto dei mille metri, a Molina di Fiemme con successo; è stato
fatto in Val Martello; viene fatto dove ci sono piste di un certo
tipo, non piste turistiche, perché il turismo che può portare,
oltre a quello normale, è quello sportivo, perché chi prima ha la
neve, prima ospita i ritiri dei centri sportivi militari e delle
squadre nazionali. Quindi - come ho detto nell'illustrazione
precedente - il risparmio è evidente, e la resa - ha detto bene,
Assessore - la perdita di neve si aggira intorno al 30 percento.
Certo che se si aspetta il mese di ottobre per trovare neve, anche
se abbiamo degli impianti per fare tre chilometri a Cogne, la neve
non riusciremo a farla. Dovremmo già averla sul posto. Bisogna
guardare avanti. Bisogna essere propositivi. Dalle altre parti
l'hanno fatto nel 2010. Se non siamo noi a dirglielo, i tecnici
difficilmente ce lo propongono.
Quindi io accolgo con piacere quanto lei ha detto, però la
invitiamo anche a farsi portatore. Se vuole, lo possiamo fare noi
attraverso una risoluzione, poi la località la troviamo senz'altro.
Abbiamo una località che si è candidata a ospitare gare di Coppa
del Mondo, gare di
master
di sci di fondo, finali di Coppa
Europa, quindi ha tutto l'interesse per fare questo. Abbiamo
località, dove ci sono dei poligoni di tiro elettronici, unici fino
ad alcuni anni fa in Europa. Abbiamo investito qualche milionata di
euro, e in quelle sedi mi sembra che i cannoni non abbiano mai
funzionato. Facciamoli funzionare, quando c'è la temperatura,
accantoniamo la neve e vediamo se ci sono i risultati. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK