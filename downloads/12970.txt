Consiglio Regionale della Valle d'Aosta - Oggetto del Consiglio n. 3926 del 10 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3926 del 10 novembre 1992 - Resoconto
OGGETTO N. 3926/IX Istituzione del registro regionale delle
organizzazioni di volontariato.
Presidente
Do lettura del testo della
delibera:
Deliberazioine Il Consiglio
- vista la legge 11 agosto 1991, n. 266 "Legge-quadro sul
volontariato";
- visto l'articolo 6 della legge sopracitata che prevede che le
Regioni disciplinino l'istituzione e la tenuta dei registri
generali delle organizzazioni di volontariato;
- rilevato che l'iscrizione in detto registro è condizione
necessaria, secondo le disposizioni di cui agli articoli 7 ed 8
della legge stessa, per accedere a contributi pubblici nonché per
stipulare convenzioni e beneficiare di agevolazioni fiscali;
- evidenziato che ai fini dell'iscrizione nel registro di cui
sopra, le Organizzazioni di volontariato, qualunque sia la forma
giuridica che ritengano più adeguato assumere, devono prevedere
negli accordi degli aderenti o nell'atto costitutivo o nello
statuto: l'assenza di fini di lucro, la democraticità della
struttura, l'elettività e la gratuità della cariche associative e
delle prestazioni fornite dagli aderenti, i criteri di ammissione e
di esclusione di questi ultimi, i loro obblighi e diritti,
l'obbligo di formazione del bilancio e le modalità di approvazione
dello stesso da parte dell'Assemblea degli aderenti;
- evidenziato, inoltre, che alle Regioni è demandata
l'istituzione dei registri, nonché la definizione dei criteri per
la loro revisione periodica;
- ritenuto che in attesa che si proceda alla formulazione della
legge regionale prevista dalla Legge 266/91 sia opportuno istituire
il registro regionale con atto e amministrativo, attesa l'urgenza
di fornire alle Organizzazioni richiedenti - anche se non dotate di
personalità giuridica - lo strumento essenziale per ottenere le
agevolazioni fiscali e fruire delle prerogative previste dalla
legge, acquisire lasciti e donazioni ed acquistare beni mobili
registrati ed immobili finalizzati allo svolgimento delle loro
attività;
- ritenuto che l'iscrizione nel registri debba avvenire con
decreto del Presidente della Giunta regionale, a tal fine delegato,
da pubblicare per estratto sul Bollettino Ufficiale della
Regione;
- vista la circolare della Presidenza del Consiglio dei Ministri
- prot. n. 200/2576/110.237 Reg. in data 23 giugno 1992, con la
quale si evidenziava l'esigenza di promuovere la tempestiva
attivazione dei registri in questione, anche con provvedimento
amministrativo;
- ritenuto, inoltre, necessario dare ampia pubblicità,
attraverso i vari mezzi di comunicazione, al contenuto della
presente deliberazione, affinché tutte le Organizzazioni di
volontariato interessate operanti nella Regione siano poste nella
condizione di potersi iscrivere nel registro di cui sopra e di
approvare, pertanto, la relativa spesa prevista in lire 6.000.000
(seimilioni);
- visto il parere delle Commissioni consiliari permanenti II e
V;
Delibera
1) di istituire, in attesa che venga emanata apposita legge
regionale, il registro regionale delle organizzazioni di
volontariato ai sensi dell'articolo 6 della legge 11 agosto 1991,
n. 266;
2) di delegare al Presidente della Giunta regionale l'adozione
dei provvedimenti relativi alle iscrizioni nel registro stesso;
3) di stabilire che ai fini della iscrizione nel registro di cui
sopra, le Organizzazioni di volontariato, qualunque sia la forma
giuridica che ritengano più adeguata assumere devono prevedere
negli accordi degli aderenti o nell'atto costitutivo o nello
statuto: l'assenza di fini di lucro, la democraticità della
struttura, l'elettività e la gratuità delle cariche associative e
delle prestazioni fornite dagli aderenti, i criteri di ammissione e
di esclusione di questi ultimi, i loro obblighi e diritti,
l'obbligo di formazione del bilancio e le modalità di approvazione
dello stesso da parte dell'Assemblea degli aderenti;
4) di stabilire che l'istruttoria della domande è effettuata
dall'ufficio assistenza sociale, previdenza e assicurazioni sociali
del Servizio Affari Generali, assistenza e servizi sociali
dell'Assessorato della Sanità ed Assistenza Sociale, sentito il
parere della Commissione di cui al successivo punto 5°);
5) di istituire la Commissione regionale per il volontariato, da
nominare entro trenta giorni dalla data di esecutività della
presente deliberazione con Decreto del Presidente della Giunta
regionale e cosi costituita:
- dal Presidente della Giunta regionale o suo delegato, con
funzione di presidente;
- da due funzionari dell'amministrazione regionale;
- da due rappresentanti delle Organizzazioni di volontariato
scelti tra i nominativi segnalati dalle stesse;
Per ogni membro effettivo della Commissione è previsto un membro
supplente;
6) di approvare le disposizioni transitorie per l'iscrizione nel
registro regionale delle organizzazioni di volontariato, di cui
agli allegati 1, 2 e 3 della presente deliberazione di cui
costituiscono parte integrante;
7) di stabilire che al contenuto della presente deliberazione
venga data ampia pubblicità mediante i vari mezzi di
comunicazione;
8) di approvare ed impegnare la spesa di f. 6.000.000
(seimilioni) con imputazione della stessa sul Capitolo 60800 "Spese
per interventi nel settore della sicurezza sociale" del bilancio di
previsione della Regione per l'anno 1992, che presenta la
necessaria disponibilità;
9) di stabilire che alla liquidazione delle spese relative alla
sopracitata pubblicizzazione provveda l'Assessorato della Sanità ed
Assistenza Sociale, tramite gli Uffici Ragioneria, su presentazione
di idonea documentazione, ai sensi dell'articolo 58 della legge
regionale 27 dicembre 1989, n. 90;
10) di stabilire che al pagamento provveda l'Assessorato alle
Finanze, ai sensi dell'articolo 59 della legge regionale
sopracitata;
11) di stabilire che la presente deliberazione e i relativi
allegati vengano integralmente pubblicati sul Bollettino Ufficiale
della Regione Autonoma Valle d'Aosta.
Presidente
Ha chiesto di parlare l'Assessore alla
Sanità e Assistenza Sociale, ne ha facoltà.
Cout (PCI-PDS)
L'Assessorato ha predisposto la
legge sul volontariato, che tiene conto anche di alcune indicazioni
che sono scaturite dalla legge quadro nazionale, n. 266/91, e c'è
un problema più immediato, che è quello di istituire un registro
delle associazioni del volontariato, essendo questo registro una
condizione necessaria per le disposizioni che sono state emesse per
accedere a contributi pubblici, per stipulare convenzioni e
beneficiare di agevolazioni fiscali.
Quindi questo registro va istituito al più presto ed è quello
che abbiamo fatto; la legge, sulla quale abbiamo avuto ieri
l'ultima riunione con l'associazione del volontariato, farà il suo
iter in Consiglio nei prossimi giorni.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK