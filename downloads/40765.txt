Consiglio Regionale della Valle d'Aosta - Oggetto del Consiglio n. 90 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 90 del 3 ottobre 2018 - Resoconto
OBJET N° 90/XV - Communications du Président du Conseil
régional.
Fosson (Président)
- Bonjour à vous toutes et à vous
tous. À la présence de 32 Conseillers, nous pouvons commencer les
travaux de la séance d'aujourd'hui. Point 1 à l'ordre du jour.
Je vous communique que les actes législatifs suivants ont été
déposés à la Présidence du Conseil:
- Projet de loi n. 5, présenté par le Gouvernement régional le 4
septembre 2018: "Disciplina dello svolgimento delle prove di
francese all'esame di Stato del secondo ciclo di istruzione in
Valle d'Aosta."
- Proposition de loi n. 6, présentée par le Conseiller
Bertin le 11 septembre 2018: "Disposizioni in materia di nomine e
designazioni. Modificazioni alle leggi regionali 10 aprile 1997, n.
11, 23 luglio 2010, n. 22, e 14 novembre 2016, n. 20."
- Proposition de loi n. 7, présentée par les Conseillers
Minelli, Bertin et Pulz le 20 septembre 2018: "Misure in materia di
sobrietà della politica in Valle d'Aosta. Modificazioni alla legge
regionale 21 agosto 1995, n. 33 (Norme sulle indennità spettanti ai
membri del Consiglio e della Giunta e sulla previdenza dei
consiglieri regionali), e abrogazione della legge regionale 17
marzo 1986, n. 6 (Funzionamento dei Gruppi consiliari)."
- Proposition de loi n. 8, présentée par la Conseillère Minelli
le 20 septembre 2018: "Modificazione alla legge regionale 25 giugno
2003, n. 19 (Disciplina dell'iniziativa legislativa popolare, del
referendum propositivo, abrogativo e consultivo, ai sensi
dell'articolo 15, secondo comma, dello Statuto speciale)."
Des propositions d'acte administratif ont été également
déposées:
- Parere sul disegno di Legge Costituzionale n. 29 recante
"Modifiche agli statuti delle regioni ad autonomia speciale,
concernenti la procedura per la modificazione degli statuti
medesimi."
Je vous informe aussi que, à partir du 25 juillet 2018, les
réunions suivantes ont eu lieu:
Bureau de Présidence: 6
Conférence des Chefs de groupe: 2
1
ère
Commission: 3
2
èm
e Commission: 2
3
ème
Commission: 2
4
ème
Commission: 4
5
ème
Commission: 2
3
ème
et 4
ème
Commission: 1
2
ème
e 4
ème
Commission: 1
Pendant la pause estivale, la Salle du Conseil a fait l'objet de
travaux d'adaptation qui ont permis un petit
restyling
par
le remplacement de l'ancienne moquette - aussi dans les Salles des
Commissions - ainsi que de supprimer les barrières architecturales.
Les travaux de requalification de la Salle du Conseil ont débuté en
2013 et ont été divisés en quatre tranches pour des raisons de
budget et dont la dernière avait été approuvée en 2017. Je désire
remercier les responsables du projet, les entreprises qui ont
réalisé le travail ainsi que les bureaux du Conseil de la Vallée et
de l'Assessorat des ouvrages publics qui ont suivi les travaux:
leur engagement a permis de respecter le calendrier fixé et de nous
rendre la Salle à temps pour la reprise d'automne.
Dans la séance de mardi 25 septembre, le Bureau de la Présidence
a approuvé l'achat d'un défibrillateur, qui sera au service de tout
le Palais régional - y compris la Salle Maria Ida Viglino - et des
bureaux du Conseil situés rue de Piave. Nous avons aussi prévu une
formation spécialisée adressée à 24 employés de la Région et du
Conseil. Nous estimons que cette mesure permettra une augmentation
de la sécurité des travailleurs et des citoyens qui accèdent au
Palais régional ou qui assistent aux événements organisés dans la
Salle Viglino.
La parole au chef de groupe Daudry.
Daudry (UVP) -
Ci terrei a ringraziarla, Presidente, per
aver iscritto per il prossimo venerdì la mozione di sfiducia nei
confronti dell'assessore Aggravi. Nel corso della riunione di ieri
avevamo varie opzioni e poi Lei - qui va il nostro sostegno alla
sua azione - vista la maggioranza dei gruppi, ha deciso di portare
venerdì questa iniziativa all'attenzione di tutti.
Non è tanto nel merito che vogliamo entrare: ne abbiamo discusso
tanto e lungamente. Non è esclusivamente la questione della casa da
gioco che ci riguarda in questo momento, ma è giunto il momento di
fare delle discussioni di tipo politico, perché per due volte gli
impegni assunti in questa Assise sono stati disattesi. Questo è
successo a fine luglio, quando il Consiglio aveva adottato un atto
che andava nella direzione di lavorare per dare una continuità
aziendale, ma soprattutto è successo lo scorso Consiglio quando,
anche con il voto dell'Assessore e del gruppo della Lega, si era
stabilito nella risoluzione di sostenere il bilancio della casa da
gioco. Questo principio è stato votato in Aula, ma subito dopo è
stato sconfessato a mezzo di dichiarazioni stampa. Un atteggiamento
che non riteniamo responsabile, che non possiamo più accettare e
che a nostro avviso apre una discussione che va affrontata. È per
questo che vogliamo ringraziarla per aver accolto questa istanza e
per aver messo in discussione il punto venerdì, subito dopo la fine
di questo Consiglio.
Presidente -
La parola al capogruppo Testolin.
Testolin (UV) -
Per associarci a quanto poc'anzi detto
dal capogruppo dell'Union Valdôtaine Progressiste e per ringraziare
di una attenzione che il Consiglio vuole rivolgere alle istanze e
alle decisioni prese a larga maggioranza, perché oggi ci troveremo
a discutere circa novanta punti in cui avremo modo di tracciare dei
percorsi, di capire cosa si è fatto e cosa non si è fatto. Così
come oggi quest'Aula esprimerà i lavori che si intendono portare
avanti ed evidenzierà tutte le criticità di un percorso che la
maggioranza sta conducendo, crediamo anche che sia altrettanto
importante sottolineare l'attenzione che il Presidente del
Consiglio ha voluto riservare a una iniziativa che vuole essere
innanzitutto di rispetto verso le decisioni assunte da questa
Assemblea. È un rispetto che evidentemente non passa tramite delle
norme di legge. Avremo modo di parlarne nella seduta convocata per
venerdì e lo ha ribadito più volte l'Assessore dicendo che nessun
obbligo è dato al rispetto di risoluzioni approvate in Aula,
tuttavia è vero ed è constatabile che nel tempo le indicazioni date
da questo Consiglio sono state assolutamente prese in
considerazione e messe in atto da chi sedeva nei banchi della
Giunta e aveva la responsabilità di portare avanti delle istanze
che erano espressione di una larga maggioranza all'interno di
questa Assise.
Credo che il senso della nostra mozione di sfiducia sia proprio
questo. Come ha ricordato il collega, sono state due le espressioni
di questo Consiglio in merito a dei percorsi da intraprendere con
solerzia, con cui sono stati dettati anche i termini e i tempi per
la loro attuazione: la prima è stata disattesa, perché nulla è
stato portato all'attenzione di questo Consiglio in merito agli
impegni della risoluzione di luglio; la seconda è stata palesemente
messa in discussione. Per cui credo che ci sarà modo di riportare
in questo contesto le necessità di avere fiducia in chi ci governa.
È proprio questo il senso della mozione: avere fiducia che chi si
prende l'impegno di governare possa farlo anche nell'ottica e nella
direzione che viene indicata da questo Consiglio, che dovrebbe
essere per certi versi sovrano rispetto a decisioni così importanti
per la nostra regione.
Presidente -
La parola al capogruppo Manfrin.
Manfrin (LEGA VDA) -
Essendo stato presente anch'io alla
riunione dei capigruppo che ha deciso di calendarizzare la mozione
di sfiducia presentata, desidero anch'io ringraziare il Presidente.
Come il Presidente ha avuto modo di manifestare, nella giornata di
venerdì c'erano degli impegni concomitanti e ritenevamo peraltro
che non fosse un problema iscrivere l'iniziativa nella giornata di
lunedì, ma la maggioranza, e non l'unanimità dei capigruppo, ha
deciso che così non doveva essere e quindi si discuterà
venerdì.
Detto questo, ci tengo a precisare alcune cose. Mi fa specie,
anzi, mi diverte sentire da parte di alcuni colleghi parlare di
alti profili, di intendimenti politici, di impegni e di progetti
per il futuro. Poi mi piacerebbe molto che i cittadini, che
sicuramente ci stanno ascoltando in questo momento e che seguiranno
con molta attenzione questa adunanza e le prossime, potessero
invece assistere al mercimonio che avviene al di fuori di queste
aule: sicuramente non si parla di grandi programmi e di grandi
progetti.
Progetti! È una parola che sicuramente qui è stata più volte
utilizzata, ma che spesso al di fuori e nel segreto delle stanze in
cui si fanno le trattative viene vituperata, perché progetto
significa invece una bella carica o un bell'incarico.
Ricordo che quello che è stato detto non corrisponde a verità:
la Lega non ha cambiato posizione, l'Assessore non ha cambiato
posizione e abbiamo deciso di ribadirlo tramite un comunicato
stampa che confermiamo
in toto
. Quello che abbiamo scritto
lo confermiamo: la risoluzione votata non impegna nessuno a versare
alcunché, la risoluzione votata impegna a fare delle valutazioni.
Queste valutazioni verranno fatte e in base all'esito di tali
valutazioni uscirà la decisione da prendere. Noi confermiamo in
toto queste posizioni e chi vuole dire il contrario è libero di
farlo; noi abbiamo chiarito quello che pensiamo.
Presidente -
La parola alla consigliera Rini.
Rini (GM) -
Ancora una volta mi trovo a dover intervenire
senza averne nessuna voglia, ma non si può tacere dopo un
intervento del genere: un intervento ancora una volta offensivo. Mi
scuso anch'io con chi ci sta seguendo; a differenza del collega, io
spero siano in pochi!
State scrivendo l'ennesima brutta pagina. Non credo sia questa
la sede per entrare nei dettagli, ma dico al collega Manfrin, il
quale fa allusioni a riunioni post incarichi, che qua gli unici che
al momento si sono accomodati e che si sono posti con un'arroganza
anche abbastanza imbarazzante, sono i membri del partito a cui fa
riferimento lei, quindi le offese se le tenga per lei e non le
porti in quest'Aula. Se invece sa di riunioni o di cose che
velatamente annuncia, la prego di parlare. Ma non di parlare sempre
con quel modo di chi butta il venticello della calunnia, ma di
parlare. Io credo che quest'Aula meriti rispetto; in quest'Aula si
deve discutere di temi importanti e non abbiamo iniziato nel
migliore dei modi nemmeno questa volta, e me ne dispiaccio.
Per quanto riguarda la risoluzione, lo dico anche da
Vicepresidente e da membro dell'Ufficio di Presidenza: spiace
sentire in quest'Aula un membro del Consiglio regionale che usa
queste parole per un istituto proprio del Consiglio regionale
stesso. Io invece in questi dieci anni, durante i quali ho avuto
l'onore e l'onere di sedere in quest'Aula, ho sempre pensato che la
volontà, che il voto del Consiglio contasse qualcosa, che fosse
importante, che fosse rappresentanza e rappresentazione della
volontà popolare. Noi qui non siamo dei singoli battitori liberi,
ma siamo rappresentanti delle istanze di chi ci ha dato la fiducia
e il nostro voto questo rappresenta, quindi io chiedo, Presidente,
che a gran voce si ribadisca l'importanza degli atti che si votano
in questo Consiglio.
Faccio una piccola precisazione che non avrei mai fatto in
quest'Aula, ma nelle sedi opportune, nelle nostre riunioni. Io ho
usato la parola "dietrofront" e me ne assumo la responsabilità! La
riuserei e la sottoscrivo, perché di questo si è trattato. Lei cita
le riunioni che si svolgono e noi gliel'abbiamo ricordato
pubblicamente. C'è stato quello che io ritengo un passaggio
importante lo scorso Consiglio e l'avevamo vissuto veramente come
un passo positivo in avanti per continuare un percorso solido
insieme, perché in una riunione svolta non in qualche bar ma in una
sala consiliare qui a fianco, con il collega Aggravi, con
l'assessore Sammaritani e con altri colleghi abbiamo lavorato alla
ridefinizione di un testo, condiviso e poi votato, che nella
sostanza ha modificato una linea che si era portata avanti
legittimamente nei giorni precedenti. Io in quest'Aula - perché ho
il rispetto di quest'Aula - ho usato la parola dietrofront! Non
l'ho fatto sui giornali, non l'ho fatto in seconde battute. Salvo
poi leggere il giorno dopo dei grandi comunicati e mi chiedo perché
non è stato replicato a me o ai colleghi che possono aver detto
qualcosa che non trovava la vostra condivisione. Credo che per la
prima volta nella storia non vi è stata replica né dell'Assessore
né tantomeno del Presidente, salvo poi la mattina dopo leggerla sui
giornali. Questa forse, collega Manfrin, è spettacolarizzazione, è
utilizzare dei temi importanti per arrivare ad altri scopi, ma a
non raggiungere dei risultati condivisi. Questa era la sede
opportuna per discuterne e avevamo tutto il tempo per farlo (era
tardi ma penso che nessuno si sottragga al lavoro, quando si
discute di temi di questa valenza), ma non l'avete fatto e l'avete
fatto il giorno dopo sui giornali. Questo mi preme sottolinearlo,
perché forse, quando si parla di buona fede, prima bisognerebbe
guardare se stessi.
Presidente -
La parola al consigliere Distort.
Distort (LEGA VDA) -
Vorrei affrontare il discorso
generale sotto un'angolazione totalmente diversa e mi permetto di
chiedere a lei, signor Presidente, e a tutti noi presenti in questa
sala di tornare a quella che è una dimensione del nostro impegno e
del nostro compito. Apprezzo gli interventi, gli interventi caldi
su un tema caldo, ma io mi sento con la mentalità che ho professato
nello scorso intervento, con la mentalità di chi è qui da poco e si
porta dentro quest'Aula uno spirito che è quello dei
centotrentamila valdostani che ci ascoltano e ci seguono. Lo
spirito è quello di dire che abbiamo un ordine del giorno con più
di novanta punti, come ha detto il collega Testolin, estremamente
importante. Ci sta aspettando in questa seduta un impegno
gigantesco, per cui chiedo di dare la priorità a questi novanta
punti, chiedo di portare avanti il nostro lavoro, l'ordine del
giorno e poi portare le discussioni, relative a questo tema
aggiunto, nel tempo opportuno. Questo è il mio pensiero. Potrei
sbagliarmi nelle procedure, ma questa è la logica che io conosco,
questa è la logica che rimane fuori da queste pareti ed è la logica
dei valdostani che stanno sicuramente chiedendo a noi la stessa
cosa.
Presidente -
La parola al consigliere Viérin.
Viérin (UVP) -
Ringraziamo il collega Distort per il suo
intervento e chiediamo che questo sia rivolto ai suoi colleghi, non
tanto a noi. Noi ci siamo semplicemente permessi oggi di
ringraziare il Presidente del Consiglio per aver iscritto un punto
all'ordine del giorno venerdì. La discussione sarebbe già stata
chiusa, senonché un collega ha suscitato all'interno delle file
della vostra ex maggioranza una reazione che noi condividiamo,
perché noi pensiamo ancora che quest'Aula abbia un senso, sia per
discutere degli ottanta e più punti, sia per discutere di questioni
che hanno un'importanza secondo noi fondamentale. Poi potrà anche
essere ritenuto che qui gli uni debbano decidere su che cosa
discutere e che non si possa trattare alcuni argomenti, ma abbia
per favore almeno l'onestà intellettuale di riconoscere che viviamo
una situazione assurda. In queste settimane voi state dando ai
centoventimila valdostani un'immagine della politica che secondo
noi veramente non è degna di questa Assise. Ogni giorno prendete
posizione tra di voi sui giornali, ogni giorno dobbiamo apprendere
che ci sono delle tensioni e delle problematiche, ma forse ai
valdostani bisognerebbe spiegare se, quando avete siglato un
accordo politico, avete discusso dei temi o se, come per la
risoluzione, probabilmente avete detto delle cose e poi le avete
disattese.
Collega Distort e colleghi, se qui un Assessore o un Presidente
di un governo votano una risoluzione e dopo tre minuti dicono che
non c'è nessun impegno nel portare avanti gli impegni assunti, al
di là del merito delle risoluzioni, forse è meglio che in
quest'Aula ci si confronti e si dica quando si è d'accordo o non si
è d'accordo; ma non, per rimanere a galla, votare qualsiasi cosa!
Ecco forse chi le poltrone non le vuole abbandonare, pur non avendo
più i numeri!
Noi in modo molto pacato questa mattina abbiamo aperto una
seduta, ringraziando il Presidente per una sensibilità che ha
permesso, a maggioranza, di discutere un'iniziativa. Volevamo anche
spiegare che non c'era nulla di personale nei confronti
dell'Assessore e non era neanche il merito della questione casinò o
meno. La questione era che noi sinceramente, quando abbiamo visto
che l'Assessore non interveniva - lui era impegnato in assemblea;
lo abbiamo anche capito -, ci aspettavamo che almeno la Presidente
- visto che lei ha detto che tutte le cose sono state condivise
durante tutta l'estate, anche se lei non ha parlato con il collega
Aggravi principalmente su alcuni argomenti - dicesse qualcosa su un
argomento che poi avete votato nel merito, perché una risoluzione,
non avendo il Consiglio la possibilità di deliberare, demanda ad
altri le azioni di governo. Semplicemente noi oggi abbiamo
riconosciuto una facoltà che ci era data di discutere un atto e
volevamo anche spiegare che non c'era nulla di personale. Però noi
non possiamo accettare ciò che abbiamo denunciato tanto in passato.
Ricordo per esempio la risoluzione che aveva impegnato i colleghi
di Giunta ad avere alcuni atti, ma che poi è stata disattesa,
perché i membri del governo non l'avevano condivisa e non l'avevano
votata: c'è una leggera differenza. Qui gran parte del Consiglio
vota una risoluzione e dopo tre minuti l'Assessore competente
disattende una discussione di numerose ore.
Allora noi ci chiediamo a cosa serva il Consiglio. Forse ai
valdostani bisognerebbe iniziare a spiegare che quest'Aula, se
dibatte un tema e ci si trova a maggioranza d'accordo su un tema,
poi questo deve essere portato avanti. Altrimenti conviene fare una
bella discussione qui all'interno, dire che non si è d'accordo,
come altri colleghi hanno fatto, magari con metodi diversi, ma
questo avrebbe evitato i paradossi che stiamo vivendo in queste
ore, in questi giorni e che avremo modo di discutere durante questa
giornata.
Noi siamo qui per discutere tutti gli ottanta punti, ma anche
per parlare di politica. Questi ottanta punti saranno paradossali,
perché ci risponderà un governo che non c'è più. O meglio, in base
a quale sarà l'Assessore che risponderà ci chiederemo se è
d'accordo con l'Assessore seduto vicino. La linea di un governo e
di una maggioranza non può essere plurima! Noi siamo
all'opposizione e non abbiamo nessuna intenzione di stravolgere
questo quadro, ma vi chiediamo di spiegare ai valdostani che questo
triste momento della politica valdostana siete voi che l'avete
causato.
Presidente -
La parola al consigliere Bianchi.
Bianchi (UV) -
Collega Manfrin, oggi si voleva andare
avanti in maniera spedita sui punti all'ordine del giorno, come
avevamo già detto ieri anche in Conferenza dei Capigruppo. Infatti
i due interventi da parte dei due capigruppo mi sembrava che
ringraziassero il Presidente, perché era una decisione che spettava
al Presidente del Consiglio, ascoltati i capigruppo. La maggioranza
dei capigruppo la voleva di venerdì pomeriggio e il Presidente, pur
avendo la facoltà di decidere un altro giorno, ha deciso che la
discussione in Consiglio della mozione di sfiducia nei confronti
dell'Assessore Aggravi avvenisse venerdì pomeriggio. Quindi già la
sua ricostruzione non è così esatta.
Sposo il discorso del suo vicecapogruppo, avete due linee
diverse. La linea del vicecapogruppo Distort è quella di andare
avanti con l'ordine del giorno: anche noi lo vogliamo.
Sul discorso delle poltrone, collega Manfrin! In questi novanta
giorni avete dato quello che le forze autonomiste in quarant'anni
non sono riuscite a dare. Partiamo dai due segretari particolari
del Presidente: una cosa che non avevamo mai visto! Le poltrone di
segretari particolari a persone che erano in lista, sono quasi
tutti candidati non entrati in Consiglio regionale e chiaramente,
per tenere calma la truppa, diamo loro un incarichino; questo è
stato il
leitmotiv
della Lega in questo momento.
Torno al programma. È normale che, se io leggo un programma
amministrativo presentato da un'ipotetica maggioranza, poi già nel
primo Consiglio viene screditato: sto parlando dei rifiuti, infatti
il gruppo dei Cinquestelle aveva presentato una mozione che ci
stava, perché scrivevate una cosa sul programma e poi dite che ne
fate un'altra. Quindi è bene che i centotrentamila valdostani
sappiano che quello che scrivete su un programma amministrativo poi
non corrisponde a quello che volete fare. Questo è!
Il discorso è molto importante, altrimenti è inutile che
discutiamo i punti in Consiglio regionale: è una farsa, è uno
Charaban
, se quando discutiamo poi non teniamo conto di
quello che si vota!
Collega Manfrin, probabilmente qualcuno l'ha consigliata male,
perché è andato fuori tema oggi. Se in passato sono state votate
delle mozioni che il governo non aveva votato, in ogni caso da
parte del governo o degli assessori competenti il giorno dopo non è
mai stato fatto un comunicato dicendo il contrario. Voi le avete
votate, per due volte! Quindi pensateci sopra. Potevate non
votarla. Potevate fare come ha fatto parte del gruppo MOUV e
andarvene.
Accogliamo quello che ha detto il collega Distort e andiamo pure
avanti con i punti all'ordine del giorno, però, se li discutiamo,
teniamolo presente, se no è inutile ed è una farsa!
Presidente -
La parola al consigliere Bertin.
Bertin (IC) -
Purtroppo ancora una volta stiamo
assistendo a una brutta pagina di questo Consiglio. Assistiamo in
diretta alla fine, o quasi, di una maggioranza che si sta
decomponendo attraverso un
weekend
di comunicati stampa. E
oggi anche qui si ripropone uno spettacolo certo non edificante e
forse una nuova maggioranza che sta nascendo. Di fatto si apre una
nuova crisi, l'ennesima crisi di governo di questa Regione.
Credo che i cittadini siano più che stufi di questa situazione.
Si passa da una crisi all'altra oramai senza soluzione di
continuità, per l'incapacità di chi si assume la responsabilità di
affrontare le questioni e trovandoci di nuovo in una situazione
certo incomprensibile per i cittadini valdostani, ma anche per noi
che assistiamo dall'esterno alle grandi manovre che si stanno
svolgendo in questi giorni tra i corridoi del palazzo. Certo uno
spettacolo che ancora una volta allontanerà i cittadini dalla
politica.
Oggi abbiamo novanta punti all'ordine del giorno, più volte è
stato sollecitato dai colleghi di affrontare la questione, iniziamo
i lavori e finiamola con questo spettacolo, che tanto si riproporrà
a breve. Affrontiamo i lavori in questo modo surreale, sapendo che
chi ci risponde è in realtà delegittimato dalla maggioranza stessa
che l'ha votato nemmeno cento giorni fa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK