Consiglio Regionale della Valle d'Aosta - Oggetto del Consiglio n. 163 del 30 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 163 del 30 marzo 1973 - Resoconto
OGGETTO N. 163/73 - Ratifica della deliberazione n. 6677 in
data 29 dicembre 1972 adottata dalla Giunta in via
d'urgenza.
Pedrini (P.L.I.)
- Io desideravo soltanto sapere se
questa sera passiamo le interrogazioni oppure soltanto...
Montesano (P.S.D.I.)
- No, facciamo stop alle mozioni poi
rimandiamo.
Pedrini (P.L.I.)
- Allora io chiedevo soltanto una
gentilezza. Siccome lunedì mattina, come era annunciato, io non ci
posso essere, è evidente che il tutto viene rinviato al
pomeriggio.
D'accordo, La ringrazio.
Oggetto n. 6677 in data 29 dicembre 1972
Ulteriore stanziamento di fondi per la costruzione della
piscina coperta di Aosta, impianto riconosciuto di interesse
regionale ai sensi dell'art. 7 della legge regionale 28.08.1971 n.
14. Approvazione ed impegno della spesa di lire 18 milioni.
Milanesio (P.S.I.)
- Brevissimamente.
Si tratta di una deliberazione di Giunta, da sottoporre alla
ratifica del Consiglio con la quale si rimpolpa lo stanziamento
inizialmente fatto di 200 milioni. E questo lo si rimpolpa tenuto
conto del fatto che sono gli ultimi 18 milioni che rimangono su
quell'articolo dopo aver stanziato altri fondi del medesimo
articolo di bilancio per altre iniziative, perché la piscina
coperta costerà certamente costerà più di 200 milioni. Le ragioni
sono queste.
Montesano (P.S.D.I.)
- Vi sono osservazioni?
Dolchi (P.C.I.)
- Io ho fatto, l'altra volta, un
intervento, in assenza dell'Assessore Milanesio e intendo,
brevissimamente, riprendere alcuni concetti.
Voteremo a favore di questo stanziamento, ulteriore stanziamento
per la piscina coperta. Però siamo dell'opinione che non è
necessario, sempre, in ogni occasione, in Valle d'Aosta, quando
l'Amministrazione regionale prende l'iniziativa, fare un'opera del
regime, fare la spesa che sia decine, centinaia di milioni.
Abbiamo l'esempio di pubbliche amministrazioni in Italia e in
Europa che, con somme molto limitate, sfruttando tutti gli
accorgimenti tecnici moderni, realizzano delle opere che non
avranno la sontuosità, la maestosità, i marmi e i capitelli romani
e classici, ma che assolvono benissimo allo scopo. Basta vedere
quanto si sarebbe speso per fare un tennis coperto, e il
bocciodromo coperto insegna, e quanto invece, con un semplice
pallone gonfiato ad aria sia stato realizzato per la stagione
intera di questo sport.
La mia raccomandazione, visto che mi risulta che c'è allo studio
un appalto-concorso e tutta una organizzazione che si ispira ancora
a questo concetto dell'opera stabile del regime, che quindi costa
molto e costa sempre di più perché, essendo necessario molto tempo
per farla, si va incontro alla svalutazione della moneta e al
maggior costo dei materiali, si tenda, se è possibile, di sfruttare
tutte quelle innovazioni nel settore per realizzare queste piscine
coperte che già sono realizzate e che assolvono pienamente al loro
scopo con, non dico il prefabbricato nel senso del materiale usato,
ma con la piscina costruita già in modo che soddisfi a tutte queste
necessità ed abbia un costo assolutamente limitato.
Direi, forse ci rimettiamo un po' nella struttura
architettonica, nella bellezza estetica dell'occhio che non può
essere così appagato come se facciamo una grossa opera molto cara,
però l'importante è dotare la città e la valle di un servizio che
ha il suo valore se è dotato rapidamente e possibilmente a costi
anche ridotti.
Milanesio (P.S.I.)
- Concordo pienamente con quanto ha
detto Dolchi. Posso dargli assicurazione che le ricerche, gli studi
già qui compiuti dall'Ufficio Tecnico della Regione, sia
dell'Assessorato dei Lavori Pubblici che da alcuni tecnici
dell'Assessorato del Turismo sono andati in questa direzione. E
pertanto il tipo di appalto-concorso che si farà si rivolgerà a
ditte che hanno già costruito attrezzature prefabbricate di piscine
in tutta Italia. Quindi si rivolgerà a delle ditte molto
specializzate, con delle soluzioni che non avranno nulla di
monumentale, nulla di faraonico e che comunque dovranno garantire
la funzionalità e l'efficienza di impianti - che, non
dimentichiamocelo, non devono rinnovare i fasti di nessun regime,
ma devono dare solo un servizio, solo delle attrezzature sportive,
insomma.
Quindi, l'orientamento è quello. Però i 200 milioni non sono
molti comunque.
Montesano (P.S.D.I.)
- Allora, chi approva la delibera
alzi la mano. Contrari? Astenuti? Il Consiglio approva.
Si passa all'oggetto ultimo, 16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK