Consiglio Regionale della Valle d'Aosta - Oggetto del Consiglio n. 924 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 924 del 18 settembre 2019 - Resoconto
OGGETTO N. 924/XV - Interpellanza: "Monitoraggio delle opere
poste a protezione di fenomeni di dissesto idrogeologico nel
territorio regionale".
Rini (Président)
- Point n° 33 de l'ordre du jour. Pour
l'illustration, la parole au collègue Luboz.
Luboz (LEGA VDA)
- Questa è un'interpellanza che avevamo
immaginato di produrre dopo una giornata di studio, di lavoro, un
seminario a cui ho partecipato a Torino lo scorso 12 luglio. In un
ambiente di montagna qual è la Valle d'Aosta, che ricordiamo ha
3261 chilometri quadrati posti a una quota media di 2100 metri sul
livello del mare, poi abbiamo altri dati tratti dall'ISPRA
(l'Istituto Superiore per la Protezione e Ricerca Ambientale, è
inutile citarli... però è opportuno, a mio giudizio, perché la
Valle d'Aosta rientra nella distribuzione percentuale delle aree a
pericolosità di frana per un gradiente del 45 percento per alto
rischio di frana, per l'82-83 percento per elevata, prima era molto
elevata, e fino al 95 percento per rischi medi di territorio in
zona franosa.
Capiamo quindi che la Valle d'Aosta ha una densità di 38,33
abitanti a chilometro quadrato, ci sono più di 150 chilometri di
strade statali, circa 500 chilometri di strade regionali, oltre
2500 di piste forestali e un numero imprecisato di piste, strade
poderali che devono comunque essere messe in sicurezza. Ora,
crediamo che porre in assoluta sicurezza un territorio così
complesso, delicato e fragile sia francamente impossibile. A volte
bisognerebbe avere il coraggio di rivendicare che possano essere
presi in considerazione l'imponderabile, l'accidentale e
l'ineluttabilità di certi eventi non solo in alta montagna ma anche
in determinate condizioni meteorologiche in vari contesti.
Ricordiamo, senza per forza tornare agli eventi alluvionali del
2000, i danni, le vittime che ci sono state in diversi incidenti
anche non mortali, però alcuni di essi purtroppo sì: a Pondel
diversi anni fa sulla strada che porta al villaggio appunto di
Aymavilles, a Courmayeur, a Chavonne alcuni anni fa, oppure anche
l'anno scorso sulla strada della Valle del Lys con la caduta dei
castagni. Come abbiamo detto, è difficilissimo, se non impossibile,
la messa in sicurezza del territorio. La tecnologia, il progresso e
gli studi avanzati dei sistemi di mitigazione dei rischi ci vengono
in soccorso e da almeno 20-25 anni come minimo sono ampiamente
diffusi. Tenuto conto del fatto che spesso l'uomo è artefice o
concorre in eventi che sono anche definiti come calamità naturali,
occorre quindi operare nella previsione della prevenzione e nella
mitigazione dei rischi e in questo ci viene in soccorso la legge
regionale n. 5 del 2001: quella istitutiva della protezione civile
e di tutte quante le operazioni per porre in sicurezza il nostro
territorio. Proprio per questa ragione, cioè per applicare la
protezione idrogeologica a un territorio a rischio, sono necessarie
tutta una serie di messa in opere di strutture varie, che vanno
dalle reti paramassi in aderenza al terreno in rete semplice o
rinforzata alle barriere verticali rigide o elastiche, o ad altri
impianti atti a proteggere le infrastrutture, i luoghi abitati o
comunque spazi da rendere sicuri.
Proprio in ragione del fatto che queste opere devono essere
monitorate e manutenute, noi in questa interpellanza chiediamo al
Governo: "
se esista un apposito elenco di quante e quali
strutture paramassi o contenenti potenziali smottamenti siano stati
collocati sul territorio regionale; se le opere in questione siano
regolarmente monitorate al fine di programmare l'opportuna
manutenzione; in caso affermativo, quali siano le operazioni che
l'Amministrazione regionale intende effettuare; in caso contrario
quali sono gli intendimenti e con quali tempistiche
l'Amministrazione regionale si propone di provvedere a tali
opportune e necessarie operazioni
".
Dalle ore 16:52 assume la presidenza il vicepresidente
Farcoz.
Farcoz (Président)
- Pour la réponse, la parole à
l'assesseur Borrello.
Borrello (SA)
- Io ringrazio il proponente, in realtà
avevamo già avuto modo di confrontarci anche con il collega Distort
rispetto a questa tematica ma il parlarne all'interno di quest'Aula
sicuramente avvalora le tesi che lei ha portato e che io condivido
per quanto riguarda il ragionamento legato alla tipologia di
morfologia della nostra bella regione. È una regione di montagna
bellissima che deve essere rispettata e vissuta con la
consapevolezza che il rischio zero non può esistere e, di
conseguenza, bisogna cercare il più possibile di ammortizzare gli
impatti anche con la condotta umana. Questa quindi è una cosa che
dirò e ripeterò ogni qualvolta ne avrò occasione all'interno di
questo Consiglio. Lei l'ha citato rispetto al discorso
dell'imponderabilità. Effettivamente è così, molte cose non si
possono prevedere, si cerca come Amministrazione pubblica di andare
a programmare gli interventi e le attività da svolgere per ridurre
al massimo la vulnerabilità del territorio e il rischio derivato
per i nostri concittadini.
Detto questo, dal 2007 tutte le barriere in commercio - e faccio
una piccola analisi di carattere normativo, poi arriverò a una
proposta finale che, secondo me, è di interesse per tutta l'Aula
consiliare - devono essere certificate in base alla norma europea.
Per quanto riguarda la Regione Valle d'Aosta, dal 2009 tutti i
finanziamenti della legge da lei citata, la legge 5 del 2001 in
merito alla somma urgenza e/o alla programmazione degli interventi
sul territorio, vengono erogati se e solo se le misure vengono
realizzate nel rispetto di questa norma. Solo nel 2012, con la
pubblicazione delle norme tecniche UNI 11211, che sono la
progettazione per le cadute antimassi, si è avuto una normativa di
riferimento. Una volta avuta questa normativa di riferimento, la
UNI, norma UNI, l'Amministrazione regionale garantisce la qualità
delle opere di difesa che vengono finanziate con fondi pubblici se
e solo se vengono rispettate le norme UNI del 2012. Le
caratteristiche progettuali di molte opere realizzate prima non
sono standardizzabili, ovviamente prima del 2007-2009 e prima del
2012 non abbiamo la possibilità di avere la documentazione e
abbiamo una sorta di analisi da effettuare per quanto riguarda le
opere da difesa delle strade regionali ex strade statali dove le
opere di difesa erano state fatte dall'ente statale; di
conseguenza, siamo in una fase continuativa di aggiornamento per
quanto riguarda le opere fatte da altre Amministrazioni.
Al fine di allestire un programma di manutenzione - perché fino
adesso abbiamo parlato di nuova realizzazione, quindi nel caso di
nuova realizzazione rispettiamo a tutti gli effetti sennò non diamo
neanche il finanziamento ai Comuni - delle opere paramassi, si deve
tener conto della situazione appena esposta. Una specifica norma
UNI per quanto riguarda la manutenzione delle opere esistenti vedrà
la luce prossimamente e la nostra Regione, proprio in virtù della
propria peculiarità di regione montana, e ha un'esperienza negli
anni in tal senso, fa parte in maniera attiva con i propri tecnici
- l'ha vissuto anche lei nell'esperienza del convegno - del
Comitato di normazione che sarà operativo spero già nel corso del
2020.
Arriviamo puntualmente alle sue richieste. Per quanto riguarda
il primo punto, con riferimento al primo quesito, fin dagli anni
Ottanta la Regione si è dotata di un catasto di opere di difesa da
inondazioni, frane e valanghe su supporto cartaceo e nel corso
degli anni lo stiamo adeguando dal punto di vista informatico. La
maggior parte del grande lavoro è stato fatto dalle Amministrazioni
comunali perché ovviamente nella predisposizione degli ambiti
inedificabili relativi agli articoli 35, 36 e 37, frane,
inondazioni e valanghe ha avuto modo di aggiornare le casistiche
all'interno dei propri territori comunali. In generale quindi
possiamo dire e dichiarare - ma avremo modo nella proposta che farò
successivamente... - che il nostro quadro è abbastanza noto per
quanto riguarda le opere presenti sul territorio.
Per quanto riguarda il secondo e il terzo quesito,
l'Amministrazione regionale, in collaborazione con il Dipartimento
di ingegneria dell'ambiente, del territorio e delle infrastrutture
del Politecnico di Torino, si stanno realizzando delle apposite
schede per il rilievo delle caratteristiche delle opere di difesa
al fine di permettere l'individuazione delle parti da manutenere
proprio in virtù che è una fase in aggiornamento, ci stiamo
appoggiando al Politecnico di Torino per avere una linea guida
predefinita che possa valere in tutte le casistiche.
Dalla scorsa primavera sono stati attivati tutta una serie di
sopralluoghi di terreno finalizzati a verificare lo stato di tutte
le barriere e delle opere di difesa attive, le reti in aderenza e
quant'altro sia sulle strade regionali, sia sui versanti che erano
appena state interessate da casi di fenomeni parossistici,
utilizzando ovviamente le schede del Politecnico di Torino.
Ovviamente possiamo dire - e facciamo ancora un passaggio per
quanto riguarda la rete viaria - che la rete viaria regionale è
costituita da 44 strade regionali per uno sviluppo complessivo di
500 chilometri ed è caratterizzata da una presenza di 51 gallerie
per una lunghezza totale di 11,5 chilometri. Queste gallerie
ovviamente sono in prevalenza gallerie artificiali aventi una
funzione paramassi o paravalanghe, e anche questo fa parte del
catasto delle opere che noi dobbiamo mettere all'interno della
documentazione, delle informazioni che lei ci ha richiesto. Ho
fatto una carrellata molto veloce ma la proposta che vorrei fare,
anche per dare la giusta dignità all'attività svolta continuamente
dalle strutture... lo dicevo anche stamattina: somma urgenza,
verifica delle opere... io chiederei alla commissione competente se
vogliamo organizzarla a livello di commissione consiliare, o a chi
ha interesse, di andare a fare visita alla struttura presente in
località Amérique, dove c'è tutto un sistema informatico
continuativo con un sistema di allertamento per quanto riguarda il
territorio valdostano.
Sicuramente c'è molto interesse per capire l'attività
continuativa che i nostri tecnici svolgono per garantire in maniera
silente, quasi mai "trasportata negli organi di stampa",
quell'azione di controllo al fine di garantire il più possibile e
di ridurre gli impatti delle azioni naturali, dei fenomeni naturali
sul nostro territorio. Chiederei quindi al presidente della
commissione oppure in maniera trasversale... secondo me, è molto
formativo questo tipo di ragionamento, e in quella sede avremo la
possibilità di accedere fisicamente ai dati, ai
report
che
vengono prodotti dalla struttura stessa.
Président
- Pour la réplique, la parole au collègue
Luboz.
Luboz (LEGA VDA)
- Grazie Assessore, anche per lo spunto.
Penso che il presidente della commissione competente possa
accogliere la sua riflessione, la sua considerazione, perché
certamente deve essere un aspetto che non possiamo trascurare.
Giustamente lei ha detto che tutte quante le opere sono censite e
sono note, ho il dubbio che tutte quante siano monitorate come
devono essere, perché l'opera ha sicuramente una sua efficacia nel
momento in cui viene realizzata, però poi il tempo trascorre e
un'opera può anche risultare dannosa perché magari accumula tutta
una serie di detriti e, nel momento in cui si deforma, si rompe,
questi detriti possono cadere a valle e quindi può ancora essere
peggio che se non ci fosse stata. Comunque la ringrazio Assessore e
aspettiamo le considerazioni e le decisioni che prenderà il
presidente della commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK