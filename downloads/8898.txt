Consiglio Regionale della Valle d'Aosta - Oggetto del Consiglio n. 3399 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3399 del 13 gennaio 1988 - Resoconto
OGGETTO N. 3399/VIII - INIZIATIVE PER UN MIGLIORAMENTO DELLE
CONDIZIONI DI VITA DEGLI AGENTI DI CUSTODIA E DEI DETENUTI PRESSO
LA CASA CIRCONDARIALE DI BRISSOGNE. (Interpellanza).
PRESIDENTE:
Do lettura dell'interpellanza presentata dal
Consigliere Sandri:
INTERPELLANZA
AVENDO CONSTATATO che la mensa per il personale di custodia
della Casa Circondariale di Brissogne è insufficiente
qualitativamente poiché il personale addetto è rappresentato
esclusivamente da detenuti e che, per problemi di sicurezza, non è
possibile mantenere un adeguato livello di pulizia ed igiene nè del
locale mensa nè della restante foresteria dove vivono numerosi
agenti di custodia;
RILEVATO che tali condizioni di estremo disagio si assommano
alla già più volte evidenziata carenza degli organici;
AUSPICATO un più concreto intervento dell'Amministrazione
regionale per garantire agli agenti di custodia un dignitoso
ambiente di lavoro e di vita e ai detenuti adeguate possibilità di
acquisire le capacità professionali e le opportunità sociali che
consentano, a pena scontata, un pieno reintegro nel loro originario
contesto sociale;
APPRESO che in altre Regioni sono stati appaltati ad imprese
private la gestione delle mense e delle pulizie dei locali di
servizio degli agenti di custodia;
il sottoscritto Consigliere regionale
INTERPELLA
l'Esecutivo per conoscere come intenda:
-
risolvere il problema della mensa e delle pulizie
sopramenzionate;
-
migliorare l'inserimento degli agenti di custodia nel
contesto sociale della nostra Regione;
-
concretamente agire per rendere più probabile il
reinserimento sociale dei detenuti.
PRESIDENTE:
Ha chiesto di illustrare l'interpellanza
Consigliere Sandri, ne ha facoltà.
SANDRI (N.S.) -
Durante una visita al carcere di
Brissogne mi è stata fatta notare la situazione della mensa, che
attualmente è gestita da alcuni detenuti, e questo comporta alcuni
problemi per la sicurezza stessa, a detta degli agenti di custodia,
e soprattutto perché i detenuti che svolgono questo lavoro non sono
molto ben visti dai colleghi, in quanto la loro vicinanza con gli
agenti di custodia potrebbe dare dei vantaggi; pertanto è un lavoro
fatto di malavoglia, fatto con scarsa disponibilità.
Gli agenti di custodia mi hanno fatto notare come in molte altre
parti d'Italia il servizio mensa, il servizio pulizia degli stabili
di foresteria dove loro sono accasermati, vengono dati in gestione
a ditte private. In questa interpellanza volevo chiedere se c'era
l'intenzione della Giunta di favorire questo tipo di soluzione in
modo da risolvere sia il problema della qualità del servizio, sia
il problema della sicurezza all'interno di questo settore.
Il secondo problema che è stato fatto presente, è quello degli
alloggiamenti. Si parla di un accordo per la costruzione prossima
ventura di alloggi per numerose categorie di militari, sia
carabinieri che alcune forze di polizia, ma non è ben chiaro se a
questi interventi da parte della Regione per mettere a disposizione
aree edificabili o direttamente per edificare alloggi, oppure dare
contributi per la costruzione di alloggi, siano interessati anche
gli agenti di custodia. Si voleva sapere se esisteva l'intenzione
da parte della Giunta regionale di intervenire anche nei confronti
degli agenti di custodia.
Un altro problema che attualmente interessa il carcere di
Brissogne è che esistono una serie di iniziative da parte della
Regione, però tutte a carattere culturale, educativo, mentre meno
sono presenti per quanto riguarda l'inserimento lavorativo futuro
dei detenuti. Si voleva sapere se c'era da parte della Giunta
regionale l'intendimento di prendere iniziative in questo
settore.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
L'argument qui a été soulevé de la
part de M. Sandri a déjà été l'objet de différentes interpellations
et interrogations présentées par les Conseillers du parti
communiste et d'autres partis, mais quand même je reviens
volontiers sur le problème, étant donné l'intérêt avec lequel on
l'à toujours suivi.
Le 26 du mois d'octobre 1987 a été constitué une Commission
consultative régionale pour les problèmes de la déviance, de
l'inadaptation et de la criminalité. Cette Commission doit
s'occuper de l'ensemble des problèmes, c'est-à-dire du problème de
la cantine, du nettoyage, etc., et sera convoquée d'ici quelque
temps pour examiner toute une série de problèmes dont parlait M.
Sandri.
Pour ce qui est de la cantine, il faut rappeler que le choix
opéré est - selon ce que nous a dit le responsable - le même pour
toutes les maisons d'arrêt. Il est déterminé essentiellement par le
prix particulièrement avantageux des repas: 3000 lires le déjeuner
et 2000 le dîner, fixé par la direction générale du Ministère de
Grâce et Justice, prix qui ne permet pas d'autre possibilités.
Pour ce qui est du nettoyage, il y a une circulaire de la part
du Ministère de Grâce et Justice, qui a disposé que le nettoyage
des locaux doit être confié de préférence aux détenus eux-mêmes,
d'où le choix en quelque sorte en peut obligé, opéré par le
directeur du prison, que l'adoption d'autres solutions devait être
de toute façon autorisée préalablement de la part du Ministère
compétent.
Pour ce qui est du problème des logements des adeptes à la
maison d'arrêt de Brissogne, on est disponible de suivre n'importe
quelle solution pour donner une réponse sociale aux différentes
exigences. Cependant nous sommes toujours de l'avis que la solution
du problème est la présentation d'un projet de loi qui puisse
prévoir la démilitarisation des surveillants - il y a déjà des
propositions dans ce sens - car autrement on aura toujours des
difficultés par rapport à des changements qui ne sont pas dus aux
choix de la maison d'arrêt de Brissogne.
On est de l'avis que par le travail de cette Commission on
pourra examiner dans le détail les problèmes qui ont été soulevés
et donc pour le moment je ne peux donner à M. Sandri qu'une réponse
peut-être incomplète, conformément aux informations reçues du
responsable de la maison d'arrêt.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Ringrazio il Presidente della Giunta per
l'interessamento che dimostra sempre verso questi problemi.
Volevo sottolineare due aspetti. La questione del prezzo non è
irrisolvibile: cinquemila lire è il prezzo stabilito dal Ministero,
dopodiché se S. Antonio porta qualcosa in più consente di dare
questo servizio in appalto, è tutto di guadagnato ed è tutto
possibile, come è stato fatto in altre carceri circondariali anche
dello stesso distretto.
Il secondo aspetto è identico: per quanto riguarda la pulizia
dei locali è vero che c'è questa disposizione, però in altre case
circondariali sono state autorizzate delle imprese specializzate
per fare le pulizie.
Quindi credo che in questa Commissione, se il Presidente della
Giunta ha possibilità di intervenire o di fare intervenire sui
funzionari, sia possibile su questi problemi trovare delle
soluzioni adeguate.
Per quanto riguarda il resto, penso che l'importante non sia
tanto trovare delle soluzioni che siano sufficientemente
complicate, ma sapere che l'atteggiamento del Presidente della
Giunta è disponibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK