Consiglio Regionale della Valle d'Aosta - Oggetto del Consiglio n. 3950 del 25 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3950 del 25 novembre 1992 - Resoconto
OGGETTO N. 3950/IX Progetto di fattibilità per la
realizzazione di una divisione di Radioterapia presso l'Ospedale
regionale.
(Interpellanza)
Interpellanza Visto l'incarico a suo tempo affidato al prof.
Dr. Gian Luca Sannazzari, direttore del reparto radiologico
dell'Ospedale Molinette di Torino, di predisporre un progetto di
fattibilità per la realizzazione di una divisione di radioterapia
presso l'Ospedale regionale di Aosta;
Preso atto che con la realizzazione di tale iniziativa, oltre a
potenziare le attrezzature del Presidio ospedaliero, verrebbero
eliminati i sacrifici a cui sono sottoposti gli ammalati di tumore
della Valle d'Aosta costretti a recarsi a Ivrea o in altri centri
fuori Valle per essere curati e quindi sottoposti alle prestazioni
loro necessarie;
A conoscenza che all'interno dell'Ospedale regionale era stata
già prevista la localizzazione dell'Unità Operativa di
radioterapia;
i sottoscritti consiglieri regionali
Interpellano
l'Assessore competente per conoscere:
1) se intende dare seguito all'iniziativa come previsto dalla
precedente Giunta regionale;
2) i tempi entro i quali sarà istituita l'unità operativa di
radioterapia e la sua localizzazione all'interno del Presidio
ospedaliero regionale;
3) il numero degli ammalati di tumore che oggi sono costretti a
recarsi a Ivrea o in altri centri fuori valle per curarsi.
F.to: Beneforti, Trione.
Presidente Ha chiesto la parola il Consigliere Beneforti.
Beneforti (DC)
La realizzazione dell'unità operativa
di radioterapia presso l'Ospedale regionale è un obiettivo che la
Regione si era proposto già da tempo.
Alla luce delle statistiche che indicavano il rilevante numero
di pazienti e l'elevato numero di applicazioni e preso atto che il
cancro è una malattia irreversibile che tende ad aumentare e che
l'unico mezzo di cura, oggi, sono le varie forme di radioterapia;
la Giunta Bondaz decideva di istituire un'unità operativa in loco,
incaricando il Prof. Sannazati di Torino di realizzare un progetto
tecnico di fattibilità e di conferire allo studio Galvani il
progetto per reperire i locali all'interno dell'Ospedale e prendeva
accordi con l'Ospedale di Ivrea per garantire ai nostri malati una
particolare considerazione. Si procedeva inoltre all'acquisto di
tre confortevoli pulmini e si rivedevano gli orari, per alleviare
almeno in parte, alcuni disagi.
Oggi siamo convinti che gli obiettivi ed i programmi previsti
dalla passata Giunta e maggioranza siano ancora validi ed appunto
per questo è stata presentata l'interpellanza. Vogliamo conoscere
se l'attuale Giunta intende dare seguito all'iniziativa su citata
ed i tempi entro i quali sarà istituita l'unità operativa ed il
numero di malati che attualmente sono costretti a rivolgersi
all'Ospedale di Ivrea.
Si dà atto che, dalle ore 11,28, presiede il Vicepresidente
Trione.
Presidente
Ha chiesto la parola l'Assessore alla
Sanità ed Assistenza sociale, Cout.
Cout (PCI-PDS)
I dati relativi ai malati oncologici sono
questi: 220 viaggio all'anno con una media di 15 malati e circa 100
viaggi a Torino con una media di 10 malati. Il problema quindi è
serio e concordo con il Consigliere Beneforti sul fatto che sia
necessario prendersi particolare cura del problema.
Ci sono però alcune difficoltà che ostacolano questa iniziativa.
Sul bilancio 1992 non possono essere individuati i fondi necessari
ed inoltre, in seguito a riunioni tenute con l'USL, si è deciso di
dare la priorità ad altri interventi e si sono stabilite delle
precedenze. Per il progetto che stiamo discutendo ci vogliono
precisi finanziamenti e spazi adeguati che, al momento, mancano ed
è appunto anche per questo che è in fase di discussione la
ristrutturazione dell'Ospedale.
Rispondiamo all'interpellanza dicendo che è nostra intenzione
realizzare l'unità di radioterapia in base però ai finanziamenti
disponibili.
Presidente
Ha chiesto la parola il Consigliere
Beneforti.
Beneforti (DC)
Sono state esposte delle
giustificazioni a motivo della mancata realizzazione di tale
struttura, ma io sostengo invece che c'erano ed esistevano tutte le
premesse per farlo. Esisteva il progetto medico, quello tecnico e
la disponibilità dei locali.
Non possiamo essere vaghi e neppure delegare ad altri l'assoluto
diritto del cittadino valdostano a curarsi nella propria regione.
Questa è una categoria particolare di persone che oltre ad essere
già penalizzata fisicamente lo è anche economicamente, altrimenti
non aspetterebbe il "nostro pulmino", ma si rivolgerebbe a qualche
clinica privata.
Questo è l'aspetto principale che dovrebbe farci riflettere ed è
un nostro preciso dovere individuare i finanziamenti necessari e le
attrezzature idonee al fine di realizzare in loco quanto
necessario.
Quando nel mese di luglio l'Assessore alle Finanze Lavoyer,
illustrò l'assestamento di bilancio, io feci notare che per la
Sanità si era destinato poco. Mi fu però risposto che ci sarebbe
stata una variazione di bilancio. Questa variazione di bilancio la
stiamo ancora aspettando.
Ci deve essere una maggiore volontà e sensibilità politica verso
la realizzazione di interventi prioritari ed obbligatori come
questo. Non troviamo scusanti di natura finanziaria perché esiste
la possibilità di utilizzare altri fondi come quello destinato alla
risonanza magnetica che è stato a suo tempo revocato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK