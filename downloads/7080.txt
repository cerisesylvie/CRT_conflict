Consiglio Regionale della Valle d'Aosta - Oggetto del Consiglio n. 1583 del 23 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1583 del 23 ottobre 1985 - Resoconto
OGGETTO N. 1583/VIII - DISEGNO DI LEGGE CONCERNENTE:
"CONTRIBUTI PER IL RISARCIMENTO DEI DANNI ARRECATI ALLA PRODUZIONE
AGRICOLA DALLA FAUNA SELVATICA".
PRESIDENTE
: Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
PERRIN (U.V.):
Ce projet de loi a simplement le but de
indemniser les agriculteurs qui ont eu des dommages causés par la
faune, les animaux sauvages, de façon particulière par les lièvres;
il arrive très souvent que pendant l'hiver les vergers sont
endommagés par les lièvres. Nous pensons, vu qu'il s'agit d'une
culture spécialisée et il s'agit en général de petits producteurs,
de pouvoir intégrer les dépenses causées par ces animaux.
Nous acceptons la proposition d'amendement qui a été faite par
la lère et la 3ème Commission permanente du Conseil, qui ont voulu
limiter la possibilité d'intervention pour des dommages qui ne
soient pas inférieurs à 100.000 lires, ce qui d'ailleurs, dans le
passé, se faisait déjà.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I
.): Non posso che esprimere perplessità su
questo disegno di legge, anche perchè mi è stato detto che era
inserito in una normativa più vasta che riguardava appunto la
tutela eventuale di danni provocati dalla selvaggina. Ecco perchè,
mi è stato detto, il provvedimento che oggi esaminiamo
singolarmente, sarebbe stato collocato nell'ambito della legge
sulla caccia. Dopodiché è stato scorporato ed oggi ci troviamo qui
ad occuparci dei danni che la fauna provoca ai piccoli
proprietari.
Non so se questo sia un provvedimento che non poteva aspettare,
anche perchè se c'erano dei danni (credo molto modesti, a detta del
funzionario che è venuto in Commissione ad illustrare il di segno
di legge) si poteva provvedere tramite una deliberazione di Giunta,
anche perchè gli unici danni provocati sono quelli provocati dalle
lepri che in stagioni invernali particolarmente rigide, hanno
rosicchiato qualche alberello.
Non lo voterò questo provvedimento, quindi non me ne assumo
neanche la paternità; mi sembra eccessivo andare a fare una legge
regionale, con una spesa di 10 milioni, per questi danni. Se
effettivamente si fosse verificata una discesa a fondo valle di
tutti gli stambecchi del Gran Paradiso a rovinare le colture,
allora sarebbe stato giusto intervenire con un provvedimento
eccezionale, ma che si voglia proprio andare a vedere il pelo
nell'uovo mi sembra un atteggiamento eccessivo. Non so poi neanche
se questo discorso contribuisca a chiarire quella immagine della
nostra Regione, che è sempre così attenta ai problemi della flora e
della fauna.
Ripeto che questo provvedimento è molto discutibile e si
inserisce fra l'altro in una linea dove il contributo è un modo di
essere, e pertanto mi rifiuto di votarlo. Lo avevo già detto in
Commissione, lo confermo in aula.
PRESIDENTE
: Ha chiesto di parlare il Consigliere Millet,
ne ha facoltà.
MILLET (P.C.I.):
Già in Commissione avevo fatto alcune
osservazioni ed avevo chiesto al funzionario come mai non era
inquadrato questo provvedimento nell'ambito della legge 30, perchè
in quella legge si prevedevano casi di danni dovuti per altri
motivi, e noi ritenevamo che fosse più opportuno che anche questo
tipo di danno fosse inserito in quella legge in modo da avere una
legge organica, invece di avere una legge che prevedeva diversi
interventi, più una leggina che prevedeva questi danni. Quindi,
secondo noi, sarebbe stato più opportuno inserirlo nell'ambito di
quella legge.
La seconda questione è una questione di interpretazione: cosa si
vuole intendere per conduttori di aziende agricole? Anche questo è
un termine abbastanza vago: è il proprietario di terreni sui quali
coltiva della frutta, altri prodotti agricoli, oppure è un termine
più preciso? In questo proposito si dovrà specificare, per evitare
che sorgano degli equivoci.
L'altro problema è legato all'entità del danno, cioè al di là
dell'emendamento proposto delle 100.000 lire, bisogna anche
rapportare il danno al tipo dell'azienda, e infatti si dice che si
ripercuote abbastanza negativamente sul bilancio aziendale. Cosa
vuol dire? Se un conduttore di azienda agricola subisce un danno
rispetto alle sue entrate, del 50 o del 10 o dell'1 o dello 0,5 per
cento, viene messo sullo stesso livello. A me pare che un tipo di
sbarramento si dovrebbe pur prevedere, altrimenti il rischio è che
magari un'azienda che ha un fatturato di 100 milioni all'anno,
subisce un danno di centomila lire, e si danno 80 mila lire, che mi
sembra una cosa ridicola, rispetto magari ad un altro che subisce
un danno del 50% che ha un'altra incisività.
Anche se noi voteremo questo provvedimento, vogliamo
sottolineare queste sue incongruenze e, come dicevo prima, avremmo
preferito che il provvedimento fosse stato inserito nell'ambito
della legge regionale n. 30 approvata nel 1984.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI (N.S.):
Oltre alle perplessità espresse dal
Consigliere Millet, mi permetterei di fare una proposta che ho
concretizzato in un emendamento scritto consegnato alla Presidenza,
e relativo all'art. 1. Proporrei l'istituzione di un secondo comma
di questo tenore: "Nei territori interni a parchi nazionali o
regionali il contributo viene concesso nella misura del 100%
dell'indennità del danno subito". Questo perchè riteniamo che
esercitare l'attività agricola, come altre attività, all'interno di
territori protetti sia più difficoltoso che non nei territori al di
fuori di queste realtà, per cui riteniamo che sarebbe corretto
prevedere un adeguamento e riconoscere in questo modo un aiuto
maggiore a chi dovesse trovarsi nelle condizioni, peraltro
piuttosto improbabili, di dover ricevere dei contributi per quelli
che sono i danni provocati dai roditori all'interno di Parchi
Nazionali o dell'eventuale costituendo Parco Regionale di cui
abbiamo parlato in mattinata.
PRESIDENTE
: E' chiusa la discussione generale. Ha chiesto
di parlare l'Assessore all'Agricoltura, Foreste e Ambiente Naturale
Perrin, ne ha facoltà.
PERRIN (U.V.):
Ce n'était pas possible actuellement
insérer cet endommagement dans la loi 30/1984, parce qu'il aurait
fallu modifier la loi; nous nous réservons, lorsque le temps sera
venu, de retoucher la loi 30, si cela sera nécessaire, mais de
façon plus globale. Voilà pourquoi c'était nécessaire arriver à
cette proposition de loi.
Quant à l'amendement proposé par le Conseiller Viberti, s'il est
vrai qu'il peut y avoir des dommages, même si difficilement
quantifiables à l'intérieur du Parc National du Grand Paradis, nous
pensons qu'on ne puisse pas, pour l'instant, intervenir dans ce
cas, puisqu'il faudrait avant tout régler tous les contentieux
qu'il y a entre la Région et le Parc, de façon à arriver à une
évaluation globale. La loi constitutive du Parc empêche l' "Ente
Parco" à dédommager les producteurs qui ont été endommagés par les
bouquetins et les chamois, dans ce cas si la Région va intervenir à
la place du Parc, elle peut le faire volontiers, mais dans des
conditions différentes des actuelles, j'imagine.
PRESIDENTE
: Si passa all'esame dell'articolato. Do
lettura dell'art. 1:
Art. 1
A favore dei conduttori di aziende agricole alle cui colture
sono state arrecati danni dalla fauna selvatica, sono concessi
contributi in conto capitale nella misura dell'80% dell'entità del
danno patito.
PRESIDENTE
: All'art. 1 c'è l'emendamento del Consigliere
Viberti, di cui do lettura:
"Nei territori interni a parchi nazionali o regionali il
contributo viene concesso nella misura del 10% dell'indennità del
danno subito".
Ha chiesto di parlare il Consigliere Viberti, ne ha facoltà.
VIBERTI (N.S.):
Solo per evidenziare una contraddizione
nei termini del discorso fatto dall'Assessore Perrin. Ora, se è
vero quello che lui ha detto, non dobbiamo neanche dare l'80% a
quelli che sono all'interno del Parco e che subisco no dei danni,
altrimenti il discorso che lui ha fatto non regge.
Allora, se, come avverrà, qualcuno all'interno del Parco farà la
richiesta e Lei gli darà solo l'80%, sarà responsabile di non
essere intervenuto nel modo più adeguato, perchè tutti quanti siamo
consci del fatto che ci siano maggiori costi, maggiori oneri,
derivanti non solo dall'altitudine, ma proprio dall'esistenza del
Parco, per esercitare l'attività agricola. Per cui o è vero quello
che dico io, e che tutti pensiamo, che ci siano cioè delle
difficoltà, e non vedo perchè non favorire l'agricoltore e portare
il contributo al 100%, oppure è vero quello che dice l'Assessore
Perrin ed allora a questi non diamo neanche l'80% finchè non
saranno chiarite le questioni, perchè ne facciamo una questione di
principio.
Cerchiamo di essere logici nei discorsi, oppure dite che
semplicemente non votate l'emendamento, come è nella vostra
possibilità di fare.
....(Interruzione)....
VIBERTI (N.S.):
Lo so, ma non è questo il problema: qui
si parla di animali, non semplicemente di lepri, i casi più
frequenti, ma potrebbe anche verificarsi che qualche lince
reimmessa all'interno del parco possa provocare dei danni in
qualche coltura. Comunque voglio far notare che c'è una
contraddizione nel ragionamento che ha fatto l'Assessore Perrin,
poi la maggioranza è libera di prendere la cosa come crede; c'è una
contraddizione che tengo a sottolineare perchè in genere
l'Assessore Perrin fa dei regionamenti sui quali è difficile
puntualizzare, perchè sono precisi. In questo caso si è preso una
piccola cantonata, perchè ha dato una giustificazione, dal mio
punto di vista, assolutamente sbagliata alla richiesta di non
accedere alla votazione dell'emendamento.
Per cui se volete non votarlo, padronissimi, però lo fate senza
dare delle motivazioni.
PRESIDENTE
: Metto in approvazione l'emendamento del
Consigliere Viberti:
ESITO DELLA VOTAZIONE
Presenti 26
Votanti 6
Favorevoli 6
Astenuti 20 (Aloisi, Beneforti, Berti, Borbey, Breuvé, De
Grandis, Faval, Fosson, Lanivi, Marcoz, Martin, Pascale, Perrin,
Pollicini, Ricco, Rollandin, Stévenin, Tamone, Torrione, Voyat)
Il Consiglio non approva
PRESIDENTE
: Metto in approvazione l'art. 1 nel testo
originale:
ESITO DELLA VOTAZIONE
Presenti 26
Votanti 21
Favorevoli 21
Astenuti 5 (Aloisi, Berti, Breuvé, Pascale, Torrione)
Il Consiglio approva
PRESIDENTE
: Do lettura dell'art. 2 con l'emendamento
proposto dalle Commissioni 1^ e 3^, emendamento che è già stato
accettato dall'Assessore Perrin:
Art. 2
L'importo massimo della spesa ammissibile sarà determinato
dalla Giunta regionale, su proposta dell'Assessore all'Agricoltura,
Foreste e Ambiente Naturale previo accertamento e valutazione
tecnica da parte dei competenti Uffici dell'Assessorato stesso e
non potrà comunque riferirsi a danni inferiori a £ 100.
000.
PRESIDENTE
: Metto in approvazione l'art. 2:
ESITO DELLA VOTAZINE
Presenti 26
Votanti 21
Favorevoli 21
Astenuti 5 (Aloisi, Berti, Breuvé, Pascale, Torrione)
Il Consiglio approva
PRESIDENTE
: Do lettura dell'art. 3:
Art. 3
La spesa derivante dall'applicazione della presente legge,
valutata per l'anno 1985 in £ 10.000.000, graverà sull'istituendo
capitolo 32600 "Contributi a favore di conduttori di aziende
agricole per il risarcimento dei danni arrecati alla produzione
agricola della fauna selvatica" del bilancio di previsione della
Regione per il corrente esercizio finanziario.
Alla copertura dell'onere di cui al comma precedente si
provvede mediante prelevamento di pari somma dal cap 50000 "Fondo
globale per il finanziamento di spese per l'adempimento di funzioni
normali (spese correnti)" del bilancio di previsione per
l'esercizio 1985.
A decorrere dall'anno 1986 alla determinazione della spesa di
cui al 1° comma si provvede con la legge finanziaria di cui
all'art. 19 della LR 7.12.1979, n. 68.
PRESIDENTE
: Metto in approvazione l'art. 3:
ESITO DELLA VOTAZIONE
Presenti 26
Votanti 21
Favorevoli 21
Astenuti 5 (Aloisi, Berti, Breuvé, Pascale, Torrione)
Il Consiglio approva
PRESIDENTE
: Do lettura dell'art. 4:
Art. 4
Al bilancio di previsione per l'esercizio finanziario 1985
sono apportate le seguenti variazioni:
PARTE SPESA
Variazione in diminuzione
Cap 50000: Fondo globale per il finanziamento di spese per
l'adempimento di funzioni normali (spese correnti)
£ 10.000. 000
Variazione in aumento
Settore 2 - Sviluppo economico
Programma 03 - Interventi per l'incremento delle colture
Cap 32600 ( di nuova istituzione) Contributi a favore di
conduttori di aziende agricole per il risarcimento dei danni
arrecati alla produzione agricola dalla fauna selvatica
L.R.
£ 10.000. 000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Ha chiesto di parlare il Consigliere
Torrione, per dichiarazione di voto, ne ha facoltà.
TORRIONE (P.S.I.):
Ha ragione il Consigliere Torrione,
forse si sono fatte, per questo importo e per questo argomento di
così vasta risonanza internazionale, troppe parole. Dico solo che
ogni tanto, quando faranno la storia della Valle d'Aosta,
classificheranno anche le leggi e queste credo che figureranno fra
le leggi minori della nostra produzione legislativa, anche perchè
altrimenti queste grandi riforme di strutture che abbiamo
ipotizzato rimarranno a livello di intenzioni.
Per adesso, con buona pace della fauna della Valle d'Aosta, il
Consiglio si voti questa bella legge; noi non contribuiremo e ci
asterremo dal voto.
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 26
Votanti 21
Favorevoli 21
Astenuti 5 (Aloisi, Berti, Breuvé, Pascale, Torrione)
Il Consiglio approva
PRESIDENTE
: La Presidenza ritiene che giunti a questo
punto, tenuto conto del clima esistente nel Consiglio, di
sospendere l'adunanza. I lavori riprenderanno domattina alle ore
9,30.
La seduta è tolta.
La seduta termina alle ore 19,43.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK