Consiglio Regionale della Valle d'Aosta - Oggetto del Consiglio n. 4308 del 10 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4308 del 10 marzo 1993 - Resoconto
OGGETTO N. 4308/IX Presa d'atto della comunicazione in merito
al bando di concorso per la nomina al posto di Sovraintendente agli
Studi dell'Assessorato della Pubblica Istruzione.
(Reiezione di
risoluzione).
Presidente
Do lettura della comunicazione:
Comunicazione La Giunta regionale
In relazione alla deliberazione del Consiglio regionale in data
10 dicembre 1992 n. 4041/IX, avente ad oggetto il concorso per la
nomina al posto di Sovraintendente agli Studi, fa presente che
l'interpretazione che ha determinato la propria proposta in data 16
ottobre 1992 sembra non essere condivisa dalla Procura della
Repubblica presso il Tribunale di Aosta.
Informa, altresì, che le motivazioni per il ricorso al concorso
pubblico, nel caso in argomento, derivano dalla persistente
impossibilità a ricoprire il posto mediante concorso interno: un
solo dipendente con qualifica di vice dirigente possiede i
requisiti per partecipare al concorso interno; al riguardo, a parte
l'inopportunità di bandire concorsi cui possa partecipare un solo
candidato, proprio perché ciò di per sé comporta snaturamento della
figura del "concorso", detto dipendente ha dichiarato verbalmente
al dirigente del Servizio del Personale che non intende
concorrere.
Tanto si fa presente per doverosa informazione del Consiglio
regionale, anche per il caso che il medesimo, alla luce di quanto
qui esposto, intendesse adottare provvedimenti modificativi della
citata deliberazione n. 4041/IX.
Presidente
Ha chiesto di parlare il Presidente della
Giunta
Lanivi (GM)
La Giunta ha ritenuto opportuno, anche
per rispetto al Consiglio, dare questa comunicazione; come il
Consiglio è stato già verbalmente informato, la Procura della
Repubblica non condivide la deliberazione che il Consiglio
regionale ha adottato in data 10 dicembre 92.
Si informa altresì che le motivazioni per ricorrere al concorso
pubblico paiono ancora valide e quindi questa comunicazione va
fatta al Consiglio perché, se il Consiglio ritenesse di dover
cambiare atteggiamento, lo potrà fare.
Presidente
Ha chiesto di parlare il Consigliere
Beneforti.
Beneforti (DC)
Chiedo cinque minuti di sospensione
perché come minoranza vogliamo fare una valutazione su questo
documento.
PresidenteSe non ci sono obiezioni, il Consiglio è sospeso per
qualche minuto.
Si dà atto che la seduta è sospesa dalle ore 19,13 alle ore
19,38.
Presidente
Riprende la discussione sul punto 43 bis, cioè
comunicazione del Presidente della Giunta riguardante il concorso
per la copertura di un posto a Sovraintendente agli Studi.
Ha chiesto di parlare il Consigliere Beneforti.
Beneforti (DC)
Abbiamo chiesto questa sospensione come
minoranza per esaminare la comunicazione che ci è stata illustrata
dal Presidente della Giunta.
Ci è sembrato che la documentazione presentata sia anomala, in
quanto non è né una presa d'atto né una risoluzione. Si ha
l'impressione almeno che venga ricercato l'avallo del Consiglio
regionale ad una decisione che è stata già presa, di mantenere il
concorso pubblico.
Riteniamo che si debba verificare e riesaminare, se del caso, la
situazione, in modo da rendersi conto se effettivamente le norme di
legge in materia sono state applicate.
Per queste motivazioni la minoranza presenta una risoluzione, di
cui do lettura:
RisoluzioneSentita la comunicazione del Presidente della
Giunta regionale in merito al bando di concorso per la nomina al
posto di Sovraintendente agli studi dell'Assessorato della Pubblica
Istruzione;
Preoccupato per la situazione venutasi a creare
Il Consiglio regionale
impegna la Giunta regionale a dare applicazione alle norme di
legge in materia.
Questa è la risoluzione che sottoponiamo al Consiglio. Se c'è
questa diatriba con la magistratura, che sostiene che le leggi non
sono state applicate, riteniamo che il Consiglio verifichi se
effettivamente queste leggi sono state applicate.
Presidente
La risoluzione viene discussa in base
all'articolo 65 del regolamento interno. È stata distribuita,
quindi si può dar corso alla discussione.
Ha chiesto di parlare il Presidente della Giunta.
Lanivi (GM)
Vorrei chiarire fino in fondo che qui non
c'è nessun atteggiamento tattico né di coprire volontà che
sicuramente né il Presidente della Giunta né la Giunta regionale
vuole coprire o nascondere.
Ho ritenuto - e me ne assumo la responsabilità - di presentare
questa comunicazione, che dice qual è la situazione. La decisione è
stata assunta dal Consiglio regionale, per cui questa risoluzione è
priva di valore: un Consiglio regionale impegna la Giunta regionale
a dare applicazione alle norme di legge in materia e faccio
riferimento ad una deliberazione che è stata assunta dal
Consiglio.
Rispetto a questa deliberazione ho detto che la decisione sembra
non essere condivisa dalla Procura della Repubblica; diciamo quali
sono i motivi che erano a sostegno e alla base della decisione del
Consiglio regionale, e facciamo presente che, qualora il Consiglio
regionale volesse rivedere la propria posizione, ha chiarezza del
quadro nel quale muoversi. Per cui su questa risoluzione la
proposta è di astensione.
Risoluzione Sentita la comunicazione del Presidente della
Giunta regionale in merito al bando di concorso per la nomina al
posto di Sovraintendente agli studi dell'Assessorato della Pubblica
Istruzione;
Preoccupato per la situazione venutasi a creare
Il Consiglio regionale
impegna la Giunta regionale a dare applicazione alle norme di
legge in materia.
F.to: Beneforti - Ricco - Milanesio - Riccarand.
Esito della votazione
Presenti: 22
Votanti: 9
Favorevoli: 9
Astenuti: 13 (Agnesod, Bajocco, Bich, Chenuil, Cout, Faval,
Lanivi, Mafrica, Monami, Perrin, Stévenin, Vallet e Voyat)
Il Consiglio non approva
Presidente
I lavori sono sospesi, riprenderanno
domani alle ore 9,15.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK