Consiglio Regionale della Valle d'Aosta - Oggetto del Consiglio n. 191 del 3 aprile 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 191 del 3 aprile 1973 - Resoconto
OGGETTO N. 191/73 - Concessione di contributi alla
Cooperativa Produttori Latte e Fontina della Valle d'Aosta.
Maquignaz (D.P.)
- Si tratta del contributo annuale che
il Consiglio concede alla Cooperativa Produttori Latte e Fontina,
una parte di questo contributo destinato per le spese sulla
pubblicità e il resto invece per gli interessi passivi in base alle
anticipazioni che la Cooperativa fa ai produttori.
Per quanto riguarda la pubblicità, mi pare che non ci sono
dubbi, l'azione è una azione oggi indispensabile per poter
conservare un certo mercato in base alla concorrenza che c'è in
questi vari tipi di formaggi, quindi la pubblicità è indiscutibile,
bisogna farlo, sappiamo che ogni azienda spende circa il 7-8% del
fatturato per la pubblicità, quindi la Cooperativa evidentemente si
trova a una quota molto ma molto inferiore, perché non raggiunge il
2%, infatti il fatturato della Cooperativa raggiunge
1.377.000.000.
Per quanto riguarda invece il contributo sugli interessi
passivi, mi pare che l'anticipazione ai produttori è proprio uno
dei compiti specifici delle cooperative, infatti il produttore
conferisce il prodotto e in quel momento naturalmente ha diritto ad
avere una anticipazione, altrimenti dovrebbe aspettare la fine
della gestione e questo naturalmente comporterebbe una certa
diffidenza, un disagio per cui non favorirebbe certamente l'azione
delle Cooperative. Perciò direi che i contributi che noi oggi
proponiamo al Consiglio sono contributi molto contenuti rispetto
naturalmente al fatturato della Cooperativa, al giro d'affari, e
quindi non ritengo che ci siano grossi problemi, tanto più che
pensiamo all'azione che svolge la Cooperativa Produttori Latte e
Fontina, per cui direi che l'organizzazione si è dimostrata valida
e se il formaggio fontina ha spuntato in questo momento dei prezzi
che sono abbastanza elevati, lo dobbiamo in buona parte anche
all'azione della Cooperativa, quindi di questo contributo, ripeto
20.000.000, è destinato per la pubblicità, indipendentemente dalla
ricerca che è stata fatta che è di ben 30.000.000 e per quanto
riguarda gli interessi passivi sui 36.000.000 ne diamo
30.000.000.
Personnettaz (D.P.)
- Quanto io riferisco è un po', così,
a scopo informativo. Alcuni giorni fa in un negozio locale ho
acquistato con tutta fiducia della fontina vicino alla quale era
vistosamente esposta la dicitura, grossa così, "Fontina della Valle
d'Aosta" e sulla quale vi era un marchio, però io pur guardando
bene non ho potuto leggere Valle d'Aosta, o era talmente
pasticciato che non si leggeva, ora quella fontina io non l'ho
potuta mangiare, era proprio qualche cosa di orripilante e non era,
non poteva essere assolutamente fontina della Valle d'Aosta, perché
era immangiabile. Ora, la nostra fontina ha delle caratteristiche
così particolari per cui è molto difficile ingannare un valdostano
sulla qualità, tanto più c'è un valdostano dirò quasi un valdostano
nato, vero, è quasi un "mangeur de fromage" no? Più o meno abbiamo
mangiato tutti molto formaggio da piccoli e cominciamo adesso, e
continuiamo adesso, ora io gradirei, per me per esempio è
l'alimento principe essenziale, per me, io non potrei stare senza
formaggio e senza fontina, per questo gradirei sapere
dall'Assessore Maquignaz se il controllo del nostro prodotto tipico
è esteso anche alla fontina venduta nei negozi della nostra valle,
e non solo per la fontina che va fuori, con quali garanzie.
Maquignaz (D.P.)
- Vorrei precisare subito che il
problema della marchiatura non è che interessi direttamente la
Cooperativa, chi provvede alla marchiatura delle fontine è il
Consorzio di marchiatura, il Consorzio Produttori per delega
ministeriale, quindi è chiaro che il Consorzio ha questo compito di
marchiare le forme che hanno i requisiti che rispettano lo standard
che è previsto nel disciplinare di riconoscimento della fontina,
mentre invece la Cooperativa svolge l'azione di raccolta,
conservazione e vendita del prodotto cioè praticamente la
commercializzazione.
Il fatto segnalato dalla Vice Presidente del Consiglio mi fa
venire in mente un po' un fatto che già si è manifestato prima,
abbiamo già avuto prima questa segnalazione, e quindi io ritornerei
un po' su quanto ebbi a dire qui in Consiglio quando ho presentato
la proposta per il premio di marchiatura. In quel momento avevo
chiesto e avevo detto che ritenevo opportuno che la Commissione
dell'Agricoltura avesse esaminato tutto questo problema del premio
di marchiatura per l'anno successivo, evidentemente quindi in
questo caso noi andiamo ad un'altra legislatura, perché mi pare che
questo premio che noi diamo non raggiunga le finalità all'origine
della decisione per questo intervento regionale.
Ritengo che in questo momento io potrei segnalare il fatto al
Consorzio affinché il Consorzio attraverso le sue Commissioni
provveda alla marchiatura, potrei richiamare il Consorzio affinché
questa marchiatura venga fatta per le forme che veramente hanno i
requisiti previsti, però naturalmente il problema è più generale e
mi pare che qui sia opportuno un esame attento per vedere se non
c'è qualche cosa da cambiare, per vedere se non possiamo adottare
un sistema migliore per fare in modo che in commercio vada
effettivamente la fontina, perché è inutile che noi continuiamo a
pagare, a dare dei sussidi se poi in commercio si mette del
prodotto che è scadente, quindi da un lato noi facciamo una azione
che dovrebbe tendere a pubblicizzare questo prodotto, però
immettendo sul mercato un prodotto scadente naturalmente i benefici
scompaiono e quindi credo che sia proprio un problema da
riesaminare.
Montesano (P.S.D.I.)
- Altri interventi? Allora la
delibera passa ai voti. Chi è favorevole alzi la mano. Contrari.
Astenuti. Il Consiglio approva.
Allora si passa, tutti gli argomenti dell'Assessore al Turismo.
Primo 18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK