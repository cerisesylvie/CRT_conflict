Consiglio Regionale della Valle d'Aosta - Oggetto del Consiglio n. 2806 del 20 giugno 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2806 del 20 giugno 2007 - Resoconto
OGGETTO N. 2806/XII - Compiti operativi del Corpo forestale
in ambiti diversi. (Interrogazione)
Interrogazione
Considerato che gli appartenenti al Corpo Forestale della
Valle d'Aosta devono svolgere i controlli delle attività venatoria
e ittica, le perlustrazioni per la sorveglianza delle leggi
regionali in materia di flora, fauna, campeggi, rifiuti, cave,
estrazioni, argini, eccetera, le operazioni di Polizia giudiziaria
e i compiti di ordine pubblico, muniti di arma di dotazione
individuale;
Ritenuto opportuno conoscere in modo dettagliato la
situazione anche in rapporto alla corresponsione delle relative
indennità;
il sottoscritto Consigliere regionale
Interroga
il Presidente della Regione per sapere:
1) se il Corpo Forestale della Valle d'Aosta è considerato
corpo di Polizia;
2) quale rapporto esiste tra il tipo di servizio espletato e
la corresponsione dell'indennità di pubblica sicurezza;
3) se il possesso dell'armamento individuale in dotazione al
personale del Corpo Forestale è considerato indispensabile per
l'espletamento delle proprie funzioni;
4) se tutti gli appartenenti alla Forestale hanno in
dotazione l'arma individuale.
F.to: Venturella
Presidente -
La parola all'Assessore all'agricoltura e
risorse naturali, Isabellon.
Isabellon (UV) -
Risponderò secondo l'ordine presentato
delle domande.
Prima domanda:
"se il Corpo forestale della Valle d'Aosta è
considerato Corpo di Polizia"
, la risposta è sì. L'articolo 6
dell'ordinamento del Corpo forestale della Valle d'Aosta conferma
in capo alle figure dirigenziali, comandante e vicecomandante e ai
funzionari ispettori, sovrintendenti ed agenti forestali, la
qualifica di agente di "PS", già attribuita dalle norme di
attuazione dello Statuto, vedasi l'articolo 14 della legge n.
196/1978. Inoltre il Corpo forestale della Val d'Aosta rientra
nelle previsioni della legge n. 121/1981, Nuovo ordinamento
dell'amministrazione della "PS", articolo 16, Forze di Polizia, in
quanto sostituisce ex articolo 2 legge regionale n. 12/2002, il
Corpo forestale dello Stato nelle materie di competenza
regionale.
Per quanto riguarda la seconda questione:
"quale rapporto
esiste fra il tipo di servizio espletato e la corresponsione
dell'indennità di pubblica sicurezza"
, si può affermare che
l'indennità di "PS" identificata come indennità pensionabile
forestali, è stata prevista come emolumento per il personale che
espleta i compiti di Polizia previsti dalla legge n. 121/1981, fra
cui i servizi di ordine pubblico e pubblico soccorso. Attualmente
tutti gli ispettori, sovrintendenti e agenti vengono assegnati ai
servizi di ordine pubblico promossi dalla locale Questura, quali il
presidio di eventi e manifestazioni pubbliche, quali la Fiera di S.
Orso, per esempio la "Desarpa", gare sportive, quindi
manifestazioni di una certa rilevanza, inoltre tutto il personale
precedentemente citato è utilizzabile al verificarsi delle
condizioni previste nei diversi piani per le emergenze, per attuare
le diverse misure in essi previste fra cui posti di blocco...
In merito alle domande n. 3 e n. 4:
"se il possesso
dell'armamento individuale in dotazione al personale del Corpo
forestale è considerato indispensabile per l'espletamento delle
proprie funzioni"
...,
"se tutti gli appartenenti alla
Forestale hanno in dotazione l'arma individuale"
, si può
affermare che l'uso delle armi da sparo, comuni, in dotazione al
personale del Corpo forestale della Val d'Aosta è inquadrabile
nell'ambito della funzione di mantenimento dell'ordine pubblico,
cui sono chiamati a concorrere gli appartenenti al Corpo forestale
medesimo, contemplati all'articolo 6 dell'ordinamento. Esso può
esplicarsi sia nella forma passiva, difesa personale dell'agente,
sia nella forma attiva, intervento per impedire violenze a terzi o
la commissione dei delitti di cui all'articolo 53 del Codice
penale.
L'Amministrazione regionale fornisce a tutto il personale con
funzioni di Polizia un'arma da fuoco individuale e ne cura
l'idoneità al maneggio. In questo ultimo ambito, dietro
prescrizione del medico competente, in caso di sopravvenuta
inidoneità temporanea - ad esempio, manifestarsi di una depressione
o altre instabilità riconducibili allo stesso tipo di problematica
- l'uso dell'arma può essere temporaneamente sospeso.
Presidente -
La parola al Consigliere Segretario
Venturella.
Venturella (Arc-VA) -
Credo che questo sia un argomento
che meriterà ulteriore approfondimento, perché vi sono stati dei
problemi recentemente.
Crediamo che, senza far riferimento ad alcun caso particolare o
personale, da parte degli organi politici, ma anche degli organi
gestionali, e questo è competenza del Governo, perché dovrebbe dare
su queste cose qualche indirizzo, vi siano delle criticità, anche
perché su queste cose credo che non si scherzi, sia perché l'arma
individuale in dotazione è la più pericolosa arma da sparo che ci
sia, perché è arma individuale e poi ha dei risvolti di tipo
economico, nel senso che, nel caso in cui un componente il Corpo
dovesse risultare inidoneo all'uso dell'arma, se non esiste più
questa corrispondenza biunivoca, l'indennità di pubblica sicurezza
non dovrebbe essere più corrisposta, se come lei dice giustamente
l'indennità di "PS" è prevista come emolumento per il personale che
svolge attività di "PS" e pronto intervento.
Invito l'Assessore a prestare maggiore attenzione su questo
punto, perché non faccio alcun riferimento pratico, ma dovesse
presentarsi il caso di personale che è inidoneo all'uso dell'arma,
potrebbero esserci dei provvedimenti amministrativi normali, a
seguito dell'accertamento dell'inidoneità. Accertamento che, penso,
in passato e forse ad oggi, non è stato verificato. Invitiamo
l'Assessore a vigilare su questa problematica, perché alcuni
problemi ci pare siano ancora in essere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK