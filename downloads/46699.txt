Consiglio Regionale della Valle d'Aosta - Oggetto del Consiglio n. 3085 del 21 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3085 del 21 dicembre 2023 - Resoconto
OGGETTO N. 3085/XVI - Interpellanza: "Interventi correttivi
delle mappe presenti sull'app 'Aosta Digitale'".
Bertin (Presidente) -
Punto all'ordine del giorno numero
35, a lei la parola, consigliere Manfrin.
Manfrin (LEGA VDA) -
Grazie Presidente.
Come
abbiamo voluto riportare con questa interpellanza, qualche
settimana fa è stata lanciata questa
app
di 'Aosta
Digitale', che appunto nelle sue proposizioni doveva
sostanzialmente dare una visione differente, dare un supporto a chi
vuole vivere a Aosta dal suo punto di vista turistico, quindi
fornendo una descrizione anche di quelli che sono i luoghi storici
da visitare e approfondire.
Nel comunicato stampa che era stato diffuso, si diceva appunto
che era un'app gratuita di
gamification
,
mapping
,
realtà aumentata e virtuale, in grado di accompagnare il visitatore
alla scoperta dei più importanti siti di Aosta, ma sfruttabile
anche da chi non si trova in città; 'Aosta Digitale' per Android e
iOS si inserisce nel progetto 'Aosta Digitale', innovazione per la
storia, promosso dall'Assessorato allo sviluppo economico in
sinergia con l'Assessorato ai beni culturali.
Nella descrizione rispetto ai servizi offerti, veniva riportato
che il progetto di 'Aosta Digitale' ha permesso di offrire una
nuova formula di visita dell'area megalitica in grado di fornire
approfondimenti scientifici e potenziare la percezione
sensoriale.
Siamo stati oggetto di alcune segnalazioni rispetto a diverse
inesattezze che vengono riportate proprio nelle mappe di 'Aosta
Digitale': nello specifico, dagli approfondimenti che abbiamo fatto
pare che le mappe che sono state inserite siano vecchie di almeno
15-20 anni e specificamente, visto che viene molto incentrato sulla
parte dell'area megalitica che è molto interessante, nella mappa
non compare il parcheggio che c'è a servizio dell'area megalitica,
per cui una persona che potenzialmente volesse recarsi lì a
visitarla non sa che lì c'è un parcheggio.
Banalmente, ci sono grossi difformità rispetto, per esempio,
alla zona della caserma Testafochi, altre difformità rispetto la
caserma Battisti, il prato della Cicogna e la via Chambery, non
viene riportato il nuovo ponte sul Buthier su questa mappa, non
viene riportato il parcheggio del Parini; insomma, ci sono diversi
problemi che rendono di difficile fruizione questa app e,
obiettivamente, se questa deve accompagnare un turista che si reca
per la prima volta nella città di Aosta per un percorso che può
valorizzare quelle che sono le bellezze artistiche, turistiche,
culturali, storiche del capoluogo regionale è evidente che lascia
un po' spiazzati perché se seguo quella mappa lì non avrò punti di
riferimento - già che i parcheggi sono scarsi, diciamo questo è un
problema principale, ma di questo ne abbiamo parlato più volte - e
non avrò la possibilità di comprendere appieno e neanche di
riuscire a percorrerlo al meglio.
Con questa interpellanza, evidenziate quelle che sono le
criticità, abbiamo chiesto se gli errori riportati sulla mappa
presente sull'app 'Aosta Digitale' siano voluti, cioè si è voluto
dare una rappresentazione quasi storica, cioè vent'anni fa era
così, poi adesso si è evoluta, oppure all'epoca dei Romani era
così, magari poi ci sono stati dei parcheggi in più, oppure se, in
caso negativo, se sia intenzione dell'Amministrazione applicare i
necessari correttivi atti a rendere le mappe corrispondenti alla
realtà, il che faciliterebbe sicuramente l'utilizzo
dell'applicazione.
Presidente
- Risponde l'assessore Bertschy.
Bertschy (AV) -
Grazie collega Manfrin, rispondo anche a
nome del collega Guichardaz, mettendo insieme tutti e due i
quesiti, se è possibile. Tra l'altro, avevo chiesto anche alle
strutture di mettersi in contatto, proprio perché, nello spirito
del lavoro da fare qui in Consiglio, volevo essere sicuro di aver
capito l'iniziativa; da un lato sono comprensibili le valutazioni
che lei fa e che porta in Aula, dall'altro è bene riportare il
progetto, quelle che sono le sue finalità, i suoi obiettivi, dando
la disponibilità però a ragionarci per il futuro.
La mappa interattiva e integrata nella app mobile 'Aosta
Digitale' utilizza di fatto due layer informativi: la mappa
pittografica, visibile all'utente riprodotta in stile antichizzato
per garantire coerenza grafica con lo stile adottato per l'intera
applicazione in tutte le sezioni che la compongono e la carta
tecnica di base utilizzata in
background
dell'applicazione
per garantire la navigazione con l'utilizzo del GPS, mediante
visualizzazione del
marker
dalla posizione dell'utente e al
tempo stesso la costruzione degli itinerari personalizzati.
Gli strati sopra richiamati sono stati derivati prendendo a
riferimento l'ultima versione della carta tecnica digitale di Aosta
disponibile negli anni 19-20, quando ha avuto inizio il progetto
'Aosta Digitale' che si è concluso in data 27 luglio 2022, sul
geoportale SCT dell'Amministrazione regionale, quindi quello è il
punto di riferimento di partenza. Le modifiche all'assetto
urbanistico successive non fanno parte dell'aggiornamento di questa
cartografia e il progetto è un progetto di ricerca, che nasceva non
con la finalità di tenere aggiornato come se diventasse un
servizio, ma senza quel tipo di impostazione che può invece essere
immaginata da ora in avanti, ovviamente in accordo con tutti i
soggetti che ne sono interessati.
Quello che credo sia importante chiarire è che quando si dice
disponibile anche per chi non è in Aosta da fuori, lo si ritiene
proprio perché si può entrare nel
gaming
, nel gioco,
visitare, interessare e questa è stata la parte che di più è stata
ritenuta utile e dall'altra parte interessante anche per un
pubblico giovane, che è quello che può essere più interessato da
questo tipo di progetti e di iniziative.
Da parte nostra c'è l'intenzione di raccogliere la sua
segnalazione, di capire come possa essere integrata in un progetto
di questa tipologia, che non è un Google Map o un progetto che si
pone l'obiettivo di garantire tutti i servizi, ma è bene anche
raccogliere questo punto di vista, proprio perché, a volte, si
costruisce con un obiettivo, ma poi, pubblicando e mettendo in
condizioni tutti di utilizzarlo, vengono fuori informazioni come
quella che lei ha portato in Aula.
Io concludo dicendo che l'app ha una funzione che è quella di
condividere i contenuti informativi sul patrimonio culturale di
Aosta, correlando gli stessi alla posizione geografica dei siti di
principale interesse, che nasce per un uso prevalente da parte di
utenti che si muovono a piedi. La soluzione proposta resta per ora
quella che abbiamo immaginato; immaginando che il gaming vada
oltre, che oltre al gaming uno possa venire anche in città e avere
qualche informazione in più, proviamo a ragionare un completamento
di questo progetto.
Presidente
- Consigliere Manfrin, ne ha facoltà.
Manfrin (LEGA VDA) -
Grazie Presidente, grazie Assessore
per la sua risposta. Ovviamente voglio cogliere lo spunto positivo,
chiaro è che la riflessione che lei ha fatto è vera. Lei dice che
queste mappe sono fatte per chi si sposta a piedi, però in realtà
queste mappe riportano gran parte della città di Aosta e quindi se
noi immaginiamo il ponte sul Buthier e poi immaginiamo che ci siano
le mappe che ricomprendono anche l'area megalitica, però si vede
anche la zona dell'Arco d'Augusto, immaginare di arrivare a piedi
da una parte all'altra per un turista è sicuramente difficoltoso,
quindi ci sarà sicuramente chi si muove a piedi, ci sarà
sicuramente chi si muove utilizzando delle automobili, facendo
anche un dispetto al Sindaco di Aosta, ma questa è un'altra
questione.
A fronte di questo evidenziare, io le ho citato alcune cose come
i parcheggi, ma anche soltanto appunto il ponte sul Buthier
sicuramente è un qualcosa di importante; per questo io le ho
chiesto, magari anche un po' ironicamente, ma anche per capire,
perché se si fosse fatta una mappa antica di Aosta e non riportava
quella che è la forma attuale del capoluogo regionale, allora uno
avrebbe detto che è normale, si riporta e si fa questa mappa,
questo
gaming
, dove non compaiono delle costruzioni moderne,
ma si vuole fare una ricostruzione storica della città, ci sta, è
una cosa sicuramente positiva; se però si vogliono evidenziare
alcuni punti di forza, alcuni punti da porre sotto l'attenzione di
chi visita la città e si evidenziano all'interno della struttura
anche strutture moderne, come per esempio la caserma Testafochi
piuttosto che il museo che c'è sull'area megalitica, è chiaro che
bisogna anche evidenziare i servizi di supporto, quindi se vado
all'area megalitica devo sapere che c'è un parcheggio che è
pertinenziale e che posso utilizzare, oppure se mi muovo nella zona
dell'Arco d'Augusto sapere che c'è un ponte e che non c'è invece
una zona che è chiusa, transennata, perché il mitico Sindaco ha
deciso che non ci deve più passare nessuno, è sicuramente un
beneficio per tutti.
La ringrazio e mi auguro davvero che con queste segnalazioni,
con quelle che sicuramente saranno anche giunte a voi, potremo dare
un'esperienza migliore sia per chi magari è residente ad Aosta o in
Valle d'Aosta e vuole fruire e vuole approfondire quello che è il
patrimonio di cui disponiamo e che magari spesso ci passa davanti
agli occhi senza vederlo, ma anche per chi si reca in Valle d'Aosta
per la prima volta, vuole visitare il nostro capoluogo e avrà dei
punti di riferimento su cui appoggiarsi. Grazie.
Presidente
- Sospendiamo brevemente i lavori per
arieggiare i locali. Il Consiglio è sospeso.
La seduta è sospesa dalle ore 11.04 alle ore 11.18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK