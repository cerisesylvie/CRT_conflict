Consiglio Regionale della Valle d'Aosta - Oggetto del Consiglio n. 651 del 4 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 651 del 4 luglio 1989 - Resoconto
OGGETTO N. 651/IX - RIAPPROVAZIONE CON MODIFICAZIONI DELLA
LEGGE REGIONALE: "NORME IN MATERIA DI POLIZIA LOCALE E ISTITUZIONE
DELL'UFFICIO REGIONALE DI POLIZIA LOCALE" (Disegno di legge n.
33)
PRESIDENTE:
Ha chiesto la parola il Presidente della
Giunta regionale, Rollandin, ne ha facoltà.
ROLLANDIN (UV):
A propos de ce projet de loi, approuvé il
y a déjà quelque temps par le Conseil régional, il y a eu encore
une rencontre avec les représentants syndicaux des personnes
concernées. Je crois qu'un des points fondamentaux (qui est encore
l'objet d'une discussion entre la position de
l’Administration régionale et celle des
représentants des Communes) est celui du rôle de la police locale à
l'intérieur des petites Communes.
Nous avons écouté aussi l'avis de ces Communes qui nous ont
demandé de maintenir cette formule prévoyant qu'il n'y ait pas
seulement la compétence de la police locale, mais aussi celle
d'autres autorités. Je comprends le fait que la chose peut être
encore discutée par rapport aux positions assumées avant, tout de
même nous avons prévu des modifications selon les indications
présentées par le Président de la Commission de Coordination.
Donc je crois qu'avec ces modifications on pourra résoudre cette
question en prévoyant des consortiums (sauf pour ce point qui est
sans doute important, mais qui va dans la direction de permettre
des facilitations aux petites Communes qui n'ont pas la possibilité
d'embaucher des personnes davantage pour certains travaux comme
chauffeur de "scuola bus"), afin qu'il y ait la possibilité de
trouver un accord entre les Communes.
C'est dans ce sens qu'on va intervenir, en souhaitant qu'on
puisse trouver une solution favorable.
PRESIDENTE:
Rammento che, trattandosi di riapprovazione di
una legge, la 1a Commissione ha proposto alcuni emendamenti agli
articoli 1, 6, 8 e 10.
Ha chiesto la parola il Consigliere Mafrica; ne ha facoltà.
MAFRICA (PCI):
Mi pare che le modifiche introdotte in
questo disegno di legge, rispetto alla versione precedente, non
siano sufficienti per farci modificare il giudizio negativo.
Abbiamo ricevuto una lettera, inviataci dall'Associazione
valdostana operatori di polizia municipale, nella quale si afferma
che la questione ricordata dal Presidente della Giunta, cioè che
gli addetti al servizio di agente, se richiesti, devono prestarsi a
fare anche altri lavori, come ad esempio quelli di autista o di
stradino, non è stata risolta.
Poiché all’inizio la richiesta di una legge da
parte di tale associazione era proprio partita con l'intento di
risolvere problemi che oggi sono ancora irrisolti, noi diamo un
giudizio negativo su questa legge, perché ci pare che essa tocchi
solo alcuni aspetti, ma non risolva i problemi di fondo di questi
lavoratori.
Si dice che i Comuni, per le condizioni economiche e normative
in cui operano, non possono trovare altre soluzioni io credo invece
che innanzitutto sarebbe possibile studiare delle normative che
affidino alla Regione la possibilità di esercitare un proprio ruolo
rispetto agli enti locali e che poi gli enti locali stessi, in
collegamento tra di loro, dovrebbero promuovere iniziative per
avere una maggiore possibilità di gestione del proprio personale.
Mi pare assurdo, per esempio, che per poter modificare il proprio
organico di polizia locale si debba seguire una procedure così
complessa, che prevede il ricorso alla Commissione per la finanza
locale e l'acquisizione di ulteriori autorizzazioni. Mi pare anche
ingiusto che i Comuni non possano far fronte alle loro esigenze per
ragioni meramente finanziarie.
Credo quindi che si debba lavorare anche in queste due
direzioni, perché non si può accettare la situazione di fatto,
apportandovi solo delle soluzioni minimali, ma si deve cercare una
soluzione di più ampio respiro.
Non essendo stato fatto nulla di tutto questo ed essendo stata
riproposta la legge, alla quale sono state apportate solo alcune
piccole modifiche che non affrontano la questione principale, noi
voteremo contro questo disegno di legge.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je pense que ce que M. Mafrica vient de
dire est peut-être vrai, mais il faut aussi avouer très sincèrement
le fait que de la part des Communes ces problèmes de personnel
existent et qu'il est presque impossible de prévoir un rôle pour
une personne chargée de faire ce travail.
Vous connaissez très bien la situation des petites Communes; en
effet, ces problèmes ne se posent pas pour les Communes qui ont à
leur intérieur un certain degré d'organisation et donc la
possibilité d'embaucher des personnes qui soient à même de donner
le résultat qu'on voudrait d'elles. Mais pour les petites Communes
cela est plus grave et c'est pour cela qu'on a présenté à nouveau
la chose à l'Association des syndics; en effet la question n'est
pas limitée au cas de la police locale, mais concerne aussi le cas
des techniciens, des aides au secrétariat, etc.
Ce sont des thèmes que M. Mafrica connaît très bien et qui,
malheureusement, n'ont pas eu, jusqu'à présent, une réponse et une
solution satisfaisante face aux exigences de la communauté locale.
Donc, il ne s'agit pas d'aller contre les requêtes des grandes
villes: il s'agit simplement d'une autre question, celle des
problèmes des petites Communes.
J'ai déjà souligné la possibilité d'intervenir pour prévoir des
activités telles que les coopératives ou les consortiums afin qu'il
y ait la possibilité de donner une réponse aux requêtes des agents
de police locale.
PRESIDENTE:
Se nessuno chiede la parola, passiamo
all'esame dell'articolato.
Trattandosi di riapprovazione della legge, ricordo che, ai sensi
del secondo comma dell'articolo 70 del Regolamento interno del
Consiglio, verranno esaminati solo gli articoli 1, 6, 8 e 10, che
sono stati modificati così come proposto dalla la Commissione
consiliare permanente.
Do lettura dell’articolo 1, nel testo comprensivo
dell'emendamento proposto dalla 1a Commissione al 2° comma.
ART. 1
SERVIZIO DI POLIZIA LOCALE
1. I Comuni della Valle d'Aosta esercitano le funzioni di
polizia locale, urbana e rurale e le altre funzioni di polizia
amministrativa loro attribuite dalle vigenti leggi e quelle loro
delegate, avvalendosi di un apposito servizio di polizia
locale.
2. I Comuni nei quali il servizio di polizia locale è espletato
da almeno sette addetti possono istituire il Corpo di polizia
locale.
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti: 25
Votanti: 24
Favorevoli: 20
Contrari: 4
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 6, nel testo
comprensivo dell'emendamento sostitutivo alla lettera e) del 1°
comma proposto dalla 1a Commissione.
ART. 6
COMPITI DEGLI ADDETTI AL SERVIZIO DI POLIZIA LOCALE
1. Gli addetti al servizio di polizia locale, entro i limiti
territoriali dell'Ente di appartenenza o dei Comuni consorziati,
provvedono a:
a) vigilare sull'osservanza delle leggi, dei regolamenti e delle
disposizioni emanate dallo Stato, dalla Regione e sulle
disposizioni normative comunali con particolare riguardo alle norme
concernenti: la polizia urbana e rurale, la circolazione stradale,
l’edilizia, il commercio e i pubblici esercizi;
b) vigilare sull'integrità e conservazione del patrimonio
pubblico;
c) svolgere i servizi di polizia stradale, ai sensi del testo
unico delle norme sulla circolazione stradale;
d) prestare opera di soccorso nelle pubbliche calamità e
disastri, d'intesa con le autorità competenti, nonché in caso di
privati infortuni;
e) cooperare, nei limiti delle proprie attribuzioni, al
mantenimento dell’ordine pubblico e della sicurezza
pubblica con gli organi di polizia dello Stato, previa disposizione
del Sindaco, quando ne venga fatta, per specifiche operazioni,
motivata richiesta dalle competenti Autorità, nonché cooperare con
gli organi della Regione e della Protezione Civile;
f) segnalare alle autorità competenti disfunzioni e carenze dei
servizi pubblici, con particolare riguardo a quelli prestati dai
Comuni, nonché eventuali cause di pericolo per la pubblica
incolumità;
g) prestare servizi d'onore, di vigilanza e di scorta.
PRESIDENTE:
Se nessuno chiede la parola, pongo in
votazione l'articolo 6, nel testo emendato testé letto.
ESITO DELLA VOTAZIONE
Presenti: 25
Votanti: 24
Favorevoli: 20
Contrari: 4
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 8, nel testo
comprensivo dell'emendamento aggiuntivo alla fine del 1° comma,
come proposto dalla la Commissione consiliare permanente.
ART. 8
REGOLAMENTI COMUNALI
1. I Comuni, singoli od associati, entro sei mesi dall'entrata
in vigore della presente legge devono adottare uno specifico
regolamento di polizia locale diretto a stabilire in
particolare:
a) che le attività vengano svolte in uniforme e che possano
essere svolte in abito civile soltanto quando ciò sia strettamente
necessario per l'espletamento del servizio e venga espressamente
autorizzato.
Per il personale femminile l'uso dell'abito civile deve venire
consentito a partire dal terzo mese di gravidanza;
b) che l'ambito ordinario delle attività sia quello del
territorio dell'Ente di appartenenza o del Consorzio di cui
all'art. 3 oppure quello del Comune presso il quale il personale
sia comandato od assegnato;
c) che siano osservati i seguenti criteri per i sottoelencati
casi particolari:
1) missioni esterne per soli fini di collegamento o di
rappresentanza;
2) missioni esterne per fini di polizia, solo in casi di
inseguimento per accertata flagranza dell'illecito commesso nel
territorio di appartenenza;
3) missioni esterne per soccorso in caso di calamità e disastri,
o per rinforzare altri Corpi e Servizi in particolari occasioni
stagionali o eccezionali, ammesse previa esistenza di appositi
piani o di accordi tra le Amministrazioni interessate, e di esse va
data previa comunicazione al Presidente della Giunta regionale,
nell'esercizio delle funzioni di Prefetto.
2. I regolamenti comunali recano norme volte a promuovere e
garantire la pratica di attività sportive nonché la partecipazione
a competizioni sia a livello regionale che nazionale degli addetti
al servizio di polizia locale.
3. I Comuni prima di adottare i regolamenti acquisiscono il
parere del Comitato tecnico consultivo di cui al successivo art.
14.
PRESIDENTE:
Se nessuno chiede la parola, pongo in
votazione l'articolo 8 nel testo emendato testé letto.
ESITO DELLA VOTAZIONE
Presenti: 26
Votanti: 25
Favorevoli: 21
Contrari: 4
Astenuti: 1 (Riccarand)
Il Consiglio approva
PRESIDENTE:
Do lettura dell'articolo 10, nel testo
comprensivo dell'emendamento sostitutivo del punto 3), come
proposto dalla 1a Commissione consiliare permanente.
ART. 10
STRUTTURA DEI CORPI O SERVIZI DI POLIZIA LOCALE
1. Il servizio di polizia locale è espletato dal Corpo di
polizia locale o dal Servizio di polizia locale.
2. La composizione del Corpo di polizia locale è strutturata nel
seguente modo:
a) se il Corpo è composto da più di 20 unità si determina il
seguente ordine gerarchico:
1) Un Comandante - ufficiale superiore
2) Un Vice-comandante - ufficiale inferiore
3) Ispettori - maresciallo (uno ogni 25 addetti o frazione di 25
superiore al 50%)
4) Coordinatori - brigadiere (uno ogni 5 agenti o frazione di 5
superiore al 50%)
5) Istruttori - appuntato
6) Agenti di P.L
b) se il Corpo è composto dalle 7 alle 20 unità si determina il
seguente ordine gerarchico:
1) un Comandante - ufficiale inferiore
2) un Vice-comandante - brigadiere
3) Istruttori - appuntato (uno ogni 5 agenti o frazione di 5
superiore al 50%) 4) Agenti di P.L.
4) Agenti di P.L
3. La composizione del Servizio di polizia locale è strutturata
nel seguente modo:
a) se il Servizio è composto dalle 3 alle 6 unità si determina
il seguente ordine gerarchico:
1) Un Istruttore - brigadiere
2) Un Istruttore - appuntato
3) Agenti di P.L.
b) se il Servizio è composto da due unità si determina il
seguente ordine gerarchico:
1) Un Istruttore - appuntato
2) Un Agente di P.L.
c) se il Servizio è composto da una sola unità, questa ricopre
la qualifica di Agente di P.L..
PRESIDENTE:
Se nessuno chiede la parola, pongo in
votazione l'articolo 10, nel testo emendato testé letto.
ESITO DELLA VOTAZIONE
Presenti: 26
Votanti: 25
Favorevoli: 21
Contrari: 4
Astenuti: 1 (Riccarand)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 26
Votanti: 25
Favorevoli: 21
Contrari: 4
Astenuti: 1 (Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK