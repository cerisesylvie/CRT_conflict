Consiglio Regionale della Valle d'Aosta - Oggetto del Consiglio n. 2015 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2015 del 19 ottobre 2011 - Resoconto
OGGETTO N. 2015/XIII - Interrogazione: "Situazione dei
pagamenti delle indennità compensative a favore degli agricoltori
relativamente agli anni 2007/2010".
Interrogazione
Richiamate le nostre precedenti interrogazioni inerenti ai
pagamenti dei sostegni europei al reddito degli agricoltori
previsti dal Programma di Sviluppo Rurale 2007/2011;
Tenuto conto delle previsioni fatte a luglio dall'Assessore
all'agricoltura e risorse naturali in merito all'imminente
completamento dei pagamenti inerenti le annualità 2007, 2008 e 2009
e, per quanto riguarda l'annualità 2010, ai "primi pagamenti in
termini di acconto ai sensi dei regolamenti comunitari a settembre"
e del possibile raggiungimento entro la fine dell'anno all'incirca
dell'80% di questi ultimi;
Considerato che in innumerevoli occasioni le ottimistiche
previsioni dell'Assessore Isabellon sono state smentite dai
fatti;
Atteso che il malcontento e la confusione permane tuttora nel
mondo agricolo valdostano;
i sottoscritti Consiglieri regionali
Interrogano
l'Assessore competente per sapere:
1) se i pagamenti agroambientali e l'indennità compensativa
relativamente alle annualità 2007, 2008 e 2009 sono stati
completati e, in caso contrario, quante aziende agricole sono
ancora sospese;
2) a quanto ammontano in percentuale, a fine settembre, "i
primi pagamenti in termini di acconto" ricevuti dalle aziende
agricole relativamente all'annualità 2010;
3) se è confermata la previsione inerente il pagamento
all'incirca dell'80% delle annualità 2010 entro la fine dell'anno
in corso.
F.to: Chatrian - Bertin - Giuseppe Cerise - Louvin - Patrizia
Morelli
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie Presidente. È questa l'occasione
per fare il punto della situazione sui pagamenti dell'indennità
compensativa e delle misure agroambientali allo stato attuale.
Per quanto concerne il primo quesito:
"se i pagamenti
agroambientali e l'indennità compensativa relativamente alle
annualità 2007, 2008 e 2009 sono stati completati e, in caso
contrario, quante aziende agricole sono ancora sospese"
, si può
informare che l'annualità 2007 è stata completata con
l'applicazione dell'apparato sanzionatorio, rimane sospesa una
domanda avente problemi catastali e particellari e una decina di
domande già pagate, per le quali occorre perfezionare la chiusura
dell'istruttoria per le medesime questioni. L'annualità 2008 sconta
la tardiva effettuazione dei 456 controlli a campione di pertinenza
AGEA; essa è iniziata solamente nel giugno scorso ed è stata
completata 20 giorni fa. Rimangono quindi in sospeso circa 250
domande per le quali attendiamo il rilascio da parte di AGEA e i
relativi esiti, esse potranno quindi essere istruite fra qualche
settimana in seguito al loro rilascio. Per un numero consistente di
esse, in base ai nostri rilievi effettuati, appare fin d'ora
necessario procedere all'effettuazione di ulteriori accertamenti,
che procrastineranno i tempi di pagamento. Risolta quest'ultima
problematica, la campagna si concluderà ad inizio 2012 con
l'applicazione dell'apparato sanzionatorio, che riguarda
potenzialmente 30 domande di indennità compensativa e 90 domande di
agroambiente. L'annualità 2009, i cui primi pagamenti risalgono al
giugno 2011, è in via di ultimazione, in particolare, a fine
settembre, sono state autorizzate 4.720 domande sulle 5.618
presentate (84 percento) per un importo di 14.100.000 di euro sui
16 totali (88 percento dal punto di vista finanziario). Anche qui
la previsione è di terminare entro fine anno 2011, fatte salve le
aziende sanzionate.
In relazione al secondo punto:
"a quanto ammontano in
percentuale, a fine settembre, "i primi pagamenti in termini di
acconto" ricevuti dalle aziende agricole relativamente
all'annualità 2010"
, posso informare che le procedure
accelerate messe in opera hanno permesso di autorizzare a fine
settembre 1.312 domande con pagamento a saldo, quindi definitivo e
non come semplice anticipo. L'erogazione finanziaria di esse - 948
sono già state decretate da AGEA - è prevista fra la data odierna e
il 25 ottobre.
Per quanto concerne il terzo punto:
"se è confermata la
previsione inerente il pagamento all'incirca dell'80% delle
annualità 2010 entro la fine dell'anno in corso"
, posso
confermare tale previsione in forza del celere avanzamento della
campagna 2009 e della bontà delle operazioni pianificate per la
campagna 2010.
Presidente
- La parola al Vicepresidente Chatrian.
Chatrian (ALPE)
- Grazie Presidente. Grazie per aver
fatto il punto della situazione, viste le difficoltà che tali
misure hanno avuto in questi ultimi 4 anni a poter chiudere il
cerchio a livello amministrativo e non solo. Ho ascoltato
attentamente la risposta per quanto riguarda la prima domanda,
quella sullo stato dell'arte delle annualità 2007-2008-2009. Ho
capito tecnicamente le prime due annualità; quindi si sta chiudendo
il cerchio per quanto riguarda il 2008, invece per il 2009 abbiamo
una percentuale abbastanza alta, ma non c'è ancora la chiusura del
cerchio, che è prevista per la fine dell'anno, se ho capito bene.
Speriamo che sia la volta buona per quanto riguarda anche
l'annualità 2009, ho capito bene come iter amministrativo...ma
soprattutto poi l'iter che si chiude andando nelle tasche delle
aziende, perché parliamo di un'annualità di due anni fa: quella del
2009.
Per quanto riguarda l'annualità 2010, che è il quesito
principale di questa nostra azione, il cui obiettivo era quello di
mandare finalmente a regime i pagamenti, ci conferma che, entro
fine anno, ci sarà il pagamento dell'annualità 2010 nella misura
dell'80 o più percento, quindi questo ci può solo dare fiducia in
questo momento. Quando si chiuderà l'annualità 2010, quindi a
regime per il 2011...chiediamo uno sforzo ulteriore per mandare a
regime l'annualità 2011 per il prossimo anno, in modo da chiudere a
saldo, se non ci saranno contenzioni con AGEA e difficoltà
ulteriori nel momento in cui l'annualità si chiude a fine estate.
La nostra richiesta quindi è che, una volta chiuso il cerchio
tecnico-amministrativo, dopo le difficoltà che sono state messe in
campo in questi ultimi anni, finalmente l'annualità vada a regime
anche se il piano di sviluppo rurale termina nel 2013. Andremo a
regime quando si chiuderà il cerchio di questo piano di sviluppo
rurale. Una precisazione o un sollecito, se può essere messo in
campo da parte nostra per la programmazione 2014-2020: come
Assessore e come agenzia, che ci sia la volontà e l'impegno,
soprattutto da parte del Governo regionale, di non rimettere in
discussione l'eventuale regime messo in campo, quindi quello
trovato finalmente a fine 2011, per non avere nuovi disguidi e
nuove difficoltà nel chiudere il cerchio amministrativo e
soprattutto quello di confusione che c'è stato in questi anni.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK