Consiglio Regionale della Valle d'Aosta - Oggetto del Consiglio n. 3163 del 11 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3163 del 11 gennaio 2024 - Resoconto
OGGETTO N. 3163/XVI - Approvazione di risoluzione: "Quali
costi per la comunità per i ritardi del 110%".
Bertin (Presidente) -
Punto n. 57.04. Consigliere
Manfrin, a lei la parola per l'illustrazione.
Manfrin (LEGA VDA) -
Credo che il titolo sia già
esemplificativo e riassuntivo dell'impegnativa di questa
risoluzione.
Abbiamo, come ricorderete, discusso proprio dei costi che
verranno scaricati sulla collettività dal mancato raggiungimento
delle percentuali di completamento dei cantieri del 110%. Abbiamo
interrogato l'Assessorato e il Governo ieri, non abbiamo avuto
contezza dei costi, quindi con questa risoluzione impegniamo il
Governo regionale a rendere noto il numero di cantieri che
usufruiranno del bonus 110%, il numero di quelli che usufruiranno
soltanto del 70% e il numero di cantieri che invece saranno
interamente a carico di ARER, quindi ovviamente della collettività
e nell'ambito di questa suddivisione i costi che poi si
scaricheranno interamente sulla collettività valdostana.
Presidente -
Per il Governo, la parola all'assessore
Sapinet.
Sapinet (UV) -
Grazie collega. Sicuramente c'è tutta la
volontà di mettere a disposizione i numeri, dati e cifre, ma
vogliamo che questi siano dati il più possibile precisi e
attendibili così da fare dei ragionamenti e le varie riflessioni
nelle sedi più opportune che sono sicuramente le Commissioni
competenti, e ringrazio i Presidenti per la disponibilità. È un
impegno che avevamo già preso, una Commissione che avevamo già
fatto, si era data una disponibilità per farne altre successive,
quindi riteniamo che l'iniziativa possa essere accolta.
Proporrei alcune modifiche al proponente dove sull'impegnativa,
il Governo regionale, in un'apposita presentazione alle Commissioni
III e V, per rendere noto il punto 1 e il punto 2, ai quali
aggiungeremmo un punto 3, un'analisi dei costi-benefici della
riqualificazione del patrimonio di ERP effettuato e poi sulle
impegnative andando a togliere il "Considerato" visto che i dati
verranno forniti e ovviamente al punto 1 togliamo il "Rendere noto"
che viene riportato sopra.
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Per ribadire la nostra
disponibilità nel momento in cui l'Assessorato avrà a disposizione
le informazioni e le argomentazioni, in modo da organizzare un
incontro plenario tra la III e la V, in modo da avere la
possibilità di confronto, di analisi e di proposta nei confronti
della Giunta e dell'Assessore competente.
Presidente -
Altri? Non ci sono altri interventi?
Possiamo mettere in votazione come da emendamenti proposti
dall'assessore Sapinet. Metto in votazione la risoluzione emendata.
La votazione è aperta. La votazione è chiusa.
Presenti, votanti e favorevoli: 32
La risoluzione è approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK