Consiglio Regionale della Valle d'Aosta - Oggetto del Consiglio n. 2164 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula
Oggetto del Consiglio n. 2164 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2164/X Determinazioni per il completamento dei lavori
e per la futura destinazione della struttura dell'Ecole des neiges
in comune di La Thuile. (Interpellanza)
Interpellanza Richiamate le Delibere di Giunta n. 5001 del 17
giugno 1994 (con la quale si completava la nomina del Collegio
arbitrale per la definizione delle controversie relative ai lavori
dell'Ecole des neiges in Comune di La Tuile) e n. 1189 del 15 marzo
1996 (con la quale si prorogava al 30 giugno 1996 il termine per la
pronuncia del lodo del Collegio arbitrale);
Richiamata altresì la risposta all'interpellanza iscritta
all'oggetto 1809 della seduta del Consiglio regionale del 14
febbraio 1996, con la quale l'Assessore ai Lavori Pubblici
dichiarava che prima di un'eventuale ripresa dei lavori sarebbe
stato indispensabile fare una riflessione politica sulle scelte
definiva relative alla destinazione finale del complesso e sulla
dimensione e funzionalità della struttura;
Sottolineato inoltre che nel corso della medesima risposta
l'Assessore giudicava comunque indispensabile procedere con un
appalto per evitare un ulteriore deterioramento della
struttura;
Evidenziato che le strutture fin qui realizzate saranno
sottoposte per il quinto anno ai deterioramenti causati dalla
stagione invernale;
i sottoscritti consiglieri regionali
Interpellano
l'Assessore competente per conoscere:
1) l'esito del lodo del Collegio arbitrale;
2) quali riflessioni ha fatto la Giunta inerenti le scelte
definitive relative alla destinazione finale del complesso e la
dimensione e funzionalità della struttura;
3) se è già stato avviato l'iter per l'appalto dei lavori
necessari ad evitare un ulteriore deterioramento del complesso;
4) a quanto ammontano le spese finora sostenute, comprensiva
della progettazione, degli stati di avanzamento dei lavori e delle
parcelle ai vari consulenti ed arbitri.
F.to: Marguerettaz - Collé
Presidente I consiglieri interpellanti dichiarano di dare per
letta l'interpellanza.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Premesso che considero anche logica questa
richiesta di chiarimenti, alla luce di quanto avevo affermato in
risposta alla precedente interpellanza per richiesta di
informazioni, in data 14 febbraio '96; premesso che per quanto
attiene il secondo punto dei quesiti sarà il collega Louvin a dare
risposta, mi soffermo sul primo quesito che mi consente di fornire
degli elementi di novità, nel senso che la situazione che avevamo
di fronte a febbraio è mutata.
Infatti il lodo arbitrale non è ancora stato pronunciato, in
quanto il collegio si è autoprorogato i termini dal 30 giugno '96
al 30 dicembre '96, ex articolo 820, comma 3.
Inoltre, a seguito della richiesta del liquidatore dell'impresa
Mantelli, di addivenire ad un accomodamento bonario in luogo del
lodo, il collegio ha chiesto un'ulteriore proroga di almeno due
mesi fino al 20 febbraio '97. Questo è un elemento importante
perché modifica il quadro che avevamo di fronte il mese di
febbraio, quando era stata presentata la precedente interpellanza,
dove il lodo doveva essere risolto entro il 30 giugno.
La conseguenza di questa proroga è legata anche al contenuto
della risposta relativa al punto 3. La scelta è senz'altro quella
di andare nella direzione di fare una serie di interventi, oltre
che mettere in sicurezza il cantiere, per evitare il peggioramento
della situazione relativa alle strutture già costruite. Non è stata
rispettata la tempistica che era stata preventivata nella risposta
data nel mese di febbraio, secondo la quale entro 7-8 mesi dovevano
iniziare i lavori, proprio perché siamo legati a quanto ho risposto
al punto 1, nel senso che c'è stata questa traslazione della
definizione del lodo.
Indipendentemente dal fatto che la legge 12 dà degli strumenti
per intervenire in situazioni di questo tipo, strumenti che mettono
l'amministrazione regionale in situazioni di difficoltà se sono
relativi alla legislazione nazionale, ci siamo comunque attivati e
siamo in attesa di una perizia e di un sondaggio sulle strutture
che si vedono danneggiate, per quantificare gli interventi da fare.
D'altro canto sono interventi molto delicati e difficili, per cui
una parte di questi interventi potranno essere oggetto d'appalto
perché facili da quantificare e da definire, mentre una serie di
interventi dovranno essere realizzati in economia sotto la stretta
sorveglianza non solo degli uffici ma anche di esperti, perché nel
momento in cui si va a intaccare un solaio è nello stato di
avanzamento che verifichi l'entità del danno. Comunque ci stiamo
attivando, indipendentemente dalla tempestica e dalla definizione
del lodo, per fare questi interventi di minimo.
Per quanto attiene il punto 4, le spese sin qui sostenute
comprensive di progetto, lavori eseguiti, quindi progetto,
realizzazione dell'opera, consulenze tecniche, arbitrato, quota
parte della regione dell'arbitrato, ammontano a 6.597.624.725 lire,
escluse le consulenze legali, che non so se sono già state definite
o meno.
Condividendo in toto le preoccupazioni degli interpellanti,
posso assicurare che si sta facendo tutto quanto è possibile per
uscire in tempi brevi da questa vicenda, che purtroppo si è
ingarbugliata negli anni. Il tutto però tenuto conto di quelle che
sono le maglie della legislazione vigente, entro le quali ci
muoviamo; la legge 12 dà maggiori possibilità. In questo senso ci
stiamo attivando per arrivare perlomeno ad una soluzione di messa
in sicurezza del cantiere; sulle scelte eventualmente risponderà il
collega Louvin.
É chiaro che la legislazione ante legge 12 a livello regionale
imbrigliava molto l'amministratore o l'ente appaltante quando si
trovava di fronte a casi di questo tipo. Quindi dando una
considerazione costruttiva, se vogliamo, alla richiesta di
informazione, voglio tranquillizzare i consiglieri che
l'Assessorato su questo problema si sta attivando e monitorando
giornalmente sullo stato di avanzamento delle cose. Purtroppo,
ripeto, dobbiamo anche rispettare una legislazione che imbriglia
parecchio la libertà di manovra e la libertà decisionale sia della
parte politica che della parte tecnica.
Presidente Ha chiesto la parola l'Assessore alla pubblica
istruzione, Louvin.
Louvin (UV) Le Gouvernement a eu à maintes reprises l'occasion
de se pencher sur cette question, puisqu'il est extrêmement
sensible à la solution du problème de la compatibilité entre les
engagements sportifs et les problèmes scolaires. Sensible
d'ailleurs aux difficultés procédurières, dont faisait état tantôt
l'Assesseur Lavoyer, nous avons entamé au cours du printemps
dernier des rencontres avec les responsables de l'ASIVA, avec la
commune de Courmayeur et le lycée linguistique de Courmayeur pour
vérifier la possibilité d'expérimenter dans cet institut un cours
pour les athlètes qui suivent un calendrier différent et pour
qu'ils soient assistés correctement.
Si je fais allusion à cette situation, c'est parce que nous
estimons, justement en vue du problème de la définition des espaces
de la façon générale dont on veut faire fonctionner la future école
de neige, que l'expérimentation d'un tel cours puisse être pour
nous une expérience très importante.
Le 12 juillet de cette année le Gouvernement, suite à une
discussion étendue sur cet argument, a exprimé la possibilité de
donner un soutien par le biais des assessorats du tourisme et de
l'instruction publique à cette initiative, qui permettra donc au
lycée linguistique de Courmayeur d'expérimenter le cours pour
étudiants athlètes, en collaboration avec l'école militaire alpine
de Courmayeur, qui met à la disposition les structures nécessaires
et s'associe à notre effort pour ce qui est du personnel
d'entraînement.
Un calendrier scolaire différencié est déjà en vigueur et tout
cela représente en quelque sorte une pré-condition pour constituer
la future école de neige, pour laquelle le Gouvernement régional
n'a nullement modifié l'intention définitive de la localiser dans
les immeubles qui ont été affectés à cette destination à La Thuile.
Il y a donc simplement l'acquisition d'éléments nécessaires, pour
pouvoir définir correctement les dimensions, les nécessités, le
nombre d'élèves qui sera souhaitable, et pour pouvoir, au moment où
les questions de bâtiment auront été définies en collaboration avec
les services compétents, immédiatement être prêts au démarrage de
cette expérience, que nous continuons à considérer absolument
indispensable pour le développement complet de nos jeunes dans le
domaine sportif, sans préjudice de leur carrière scolaire.
Presidente Ha chiesto la parola il Consigliere Marguerettaz.
Marguerettaz (PpVA) Je remercie l'Assesseur pour les réponses
qu'il a bien voulu nous donner et de nous avoir rassuré aussi sur
la réalisation de ce projet.
Le souci nous était venu parce qu'on avait eu occasion
d'entendre des membres de cette majorité se référant justement à
l'école de neige de La Thuile et affirmant que peut-être la
destination de cet immeuble n'avait pas encore été décidée
définitivement.
Voilà, j'ai employé les mots qui employait il y a 5 années le
Conseiller Faval, lorsqu'il avait présenté une interpellation qui
était presque comme celle que je viens de présenter
aujourd'hui.
Quindi siamo rassicurati da questo punto di vista, anche se un
po' preoccupati che a cinque anni di distanza, con posizioni
diverse all'interno della maggioranza, non ci si è spostati di
molto.
Per quanto riguarda le risposte dell'Assessore Lavoyer, che
ringrazio, devo far presente due perplessità che rimangono: una da
un punto di vista meramente tecnico, nel senso che avendo appreso
che il collegio arbitrale si è autoprorogato, così ha detto
l'Assessore, citando anche gli estremi della legge che permetteva
al collegio di fare questa scelta, quello che viene da chiedersi è
come mai invece finora le proroghe del collegio arbitrale erano
state assunte con delibera di Giunta regionale. Mi riferisco
all'ultima, ad esempio, quella fino al 30 gennaio di quest'anno, la
delibera 1189 del 15 marzo '96 che proroga questi termini; ma qui
si tratta di un mero errore tecnico perché penso che se il collegio
arbitrale ha assunto questa decisione, lo abbia fatto perché poteva
farlo.
Rimane comunque una grossa perplessità sui tempi di lavoro di
questo collegio arbitrale: se non vado errato il terzo arbitro è
stato nominato più di 2 anni fa, il 17 giugno '94, quindi è un
collegio arbitrale che lavorerà (se andrà fino a febbraio) per
quasi tre anni.
Mi sembrano dei tempi abnormi, perché quando si sceglie la
strada dell'arbitrato è perché si vogliono sveltire i tempi, ovvero
l'amministrazione da una parte e il privato dall'altra si accordano
nella fase del contratto per dire se ci sono delle controversie, e
anziché seguire gli ordini giuridicamente preposti, fanno il
collegio arbitrale per risolvere più in fretta le questioni; qui
stiamo andando avanti da tre anni solo su questa faccenda, quindi
mi permetto di avanzare delle perplessità. Spero un domani, quando
questo lodo arbitrale sarà finalmente pubblico, di poterne capire
le motivazioni che oggi mi sfuggono.
Seconda questione: sono fiducioso nell'attenzione promessa da
parte dell'Assessore su questo problema, ma torno a ripetere quello
che già dicevo qualche anno fa in quest'aula. Non so se fosse così
impossibile procedere con la precedente legislazione; oggi comunque
ho sentito dall'Assessore che con la legge 12 queste possibilità
concrete ci sono e che i suoi uffici si stanno adoperando per
mettere mano a questa situazione che è incresciosa; è come avere 6
miliardi che stanno marcendo per il quinto anno sotto la neve e
questo veramente è assurdo.
Ultima considerazione. L'assessore mi dice che per fare questi
interventi di messa in sicurezza del cantiere e di riparazione dei
danni avvenuti e dei futuri che potrebbero avvenire, è necessario
fare un ulteriore sopralluogo. Questo anche mi lascia perplesso,
perché mi auguro che perlomeno il collegio arbitrale (che sono
quasi tre anni che opera) questi sopralluoghi e quindi queste
verifiche le abbia già fatte; mi sfugge la necessità di fare
ulteriori sopralluoghi ed ulteriori verifiche dello stato di
fatto.
Comunque prendo atto delle risposte datemi e speriamo davvero
prima del '98 di vedere di nuovo qualche impresa lavorare in quel
cantiere.
Si dà atto che, dalle ore 11,23, presiede il Presidente
Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK