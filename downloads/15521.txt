Consiglio Regionale della Valle d'Aosta - Oggetto del Consiglio n. 1824 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CACCIA E PESCA
Precedente
Successivo
Resoconto integrale del dibattito dell'aula
Oggetto del Consiglio n. 1824 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1824/X Proposta di modificazione della legge
regionale 34/1976 relativa al funzionamento del Consorzio regionale
pesca. (Ritiro di risoluzione)
Risoluzione Il Consiglio regionale della Valle d'Aosta
Vista la legge regionale 1° agosto 1976, n. 34 che disciplina il
funzionamento del Consorzio regionale per la tutela, l'incremento e
l'esercizio della pesca in Valle d'Aosta;
Considerato che i rapporti esistenti tra il consiglio di
amministrazione e i comitati sezionali, benché siano regolati da
alcuni articoli della suddetta legge, non sempre sono definiti in
modo puntuale e talvolta si prestano a interpretazioni
discrezionali, rischiando di generare, come già accaduto con le
dimissioni della sezione di Châtillon, tensioni tra l'organo
direttivo e gli organi periferici;
Verificato che l'articolo 10 della legge in questione stabilisce
che "il Consiglio di Amministrazione, nel massimo rispetto delle
proposte formulate dalle assemblee sezionali dei soci, stabilisce i
programmi di attività del Consorzio", ma non prevede né le modalità
né i tempi di presentazione delle proposte da parte dei comitati
sezionali, né fissa i termini di recepimento delle stesse da parte
del consiglio di amministrazione;
tutto ciò premesso
Impegna
l'Assessore competente a elaborare, sentiti gli organi
interessati, una proposta di modificazione della legge regionale n.
34/1976, al fine di precisare i tempi e le procedure da osservare
relativamente ai rapporti tra il consiglio di amministrazione e i
comitati sezionali del Consorzio regionale Pesca.
Presidente Ha chiesto la parola il Consigliere Tibaldi.
Tibaldi (LN) Questa risoluzione - anzitutto ringrazio il
Consiglio per averla iscritta - è collegata all'interpellanza che è
stata presentata da quattro consiglieri regionali, fra cui il
sottoscritto, di cui magari qualcuno di voi ha già seguito
l'evoluzione della discussione poc'anzi.
E' una risoluzione che mira ad impegnare l'Assessore competente,
sentiti tutti gli organi interessati, ad effettuare una proposta di
modificazione della legge regionale 34/76, che è la legge che
regola tutta l'attività del consorzio regionale pesca.
Perché deve essere modificata e in che parte deve essere
modificata? Anzitutto è una piccola parte la modifica che si
richiede attraverso questa risoluzione ed è una modifica
concernente i criteri, le modalità, e soprattutto una maggiore
definizione delle procedure che devono esserci nei rapporti fra
l'organo centrale, che è il consiglio di amministrazione del
consorzio pesca, e gli organi periferici, cioè i comitati sezionali
che sono distribuiti su tutto il territorio regionale.
Questa risoluzione muove da una situazione che è specifica,
circoscritta - secondo quanto riferitoci dall'Assessore - alle
dimissioni cumulative della sezione di Châtillon; fenomeno che a
nostro avviso invece crea del disagio anche nei confronti di altre
sezioni. Quindi si chiede con questo documento un impegno
all'Assessore, nella sua massima potestà e discrezionalità, di
affrontare il problema per dirimere le future possibili situazioni
di incomprensione che possono verificarsi fra tutti gli organi
esistenti sul territorio e che hanno tutti la passione di
incrementare l'esercizio della pesca e di renderlo ottimale sia per
loro sia per l'indotto turistico che ruota attorno alla medesima
attività.
Presidente E' aperta la discussione generale. Chi chiede la
parola? Nessuno intende intervenire?
Dichiaro chiusa la discussione generale. Ha chiesto la parola
l'Assessore all'agricoltura, forestazione e risorse naturali,
Vallet.
Vallet (UV) En partageant les bonnes intentions des conseillers
qui ont souscrit cette résolution (en effet il est toujours
important que les rapports entre différents organismes soient
clairs et corrects), il est évident que la loi 34 qui porte
dispositions quant au fonctionnement du consortium régional date
1976, il s'agit d'une loi qui est datée, mais qui est encore une
bonne loi.
Cette loi a la nécessité d'être adaptée aussi dans des parties
concernant la représentativité au sein du conseil d'administration
des communautés de montagne, car il y a l'exigence de représenter
aussi la communauté de montagne Walser.
En ce sens nous sommes en train de travailler et nous avons
prédisposé des modifications au texte.
Pour venir à la requête des conseillers, je crois que là il
s'agit de bonne technique législative dans le sens que ce qui est
quand même nécessaire, donc avoir un fonctionnement qui soit réglé
par des dispositions claires, doit être contenu dans un règlement
que la loi pourra prévoir mais qui devra être adopté et dont devra
se douer le consortium de la pêche même.
L'engagement de l'Assesseur va dans le sens que nous avons déjà
prêt un texte, que nous pourrons même compléter dans la ligne
indiquée par les Conseillers, donc j'invite les conseillers à
retirer cette résolution.
Presidente Ha chiesto la parola il Consigliere Tibaldi.
Tibaldi (LN) Prendo atto delle buone intenzioni testé citate
dall'Assessore in materia di revisione globale di tutta la
normativa e di eventuale emanazione di un regolamento attuativo.
Augurandomi che queste intenzioni siano portate avanti con la
necessaria solerzia e serietà, ritiriamo la proposta.
Presidente Ringrazio il Consigliere Tibaldi, è una ritirata
strategica....
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK