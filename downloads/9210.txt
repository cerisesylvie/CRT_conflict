Consiglio Regionale della Valle d'Aosta - Oggetto del Consiglio n. 3774 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3774 del 9 maggio 1988 - Resoconto
OGGETTO N. 3774/VIII - APPROVAZIONE DI PROGRAMMA D'INTERVENTO
DI CUI ALL'ART. 2, COMMA 4°, DELLA L.R. 7.8.1986, N. 45.
PRESIDENTE:
Do lettura della deliberazione in
oggetto:
IL CONSIGLIO
- richiamata la legge regionale 7 agosto 1986, n. 45;
DELIBERA
di approvare, nel testo allegato alla presente deliberazione
e della stessa facente parte, il programma d'intervento previsto
dal comma 1, art. 2 della legge regionale 7 agosto 1986, n. 45:
"Interventi per la realizzazione di infrastrutture
ricreativo-sportive".
AGGIORNAMENTO PER L'ANNO 1988 DEL PROGRAMMA D'INTERVENTO PER
LA REALIZZAZIONE DI INFRASTRUTTURE RICREATIVO-SPORTIVE.
1. OPERE NUOVE:
1.1. OPERE DI LIVELLO REGIONALE
1.1.1. - Comune di Valtournenche Realizzazione di un
complesso sportivo comprendente piscina e palestra con campi da
tennis scoperti in loc. Cretaz;
costo presunto
lire 5.200 milioni
1.1.2. - Comune di Gressoney-La-Trinité Realizzazione di un
impianto coperto per il pattinaggio su ghiaccio;
costo presunto
lire 2.500 milioni
1.1.3. - Comune di Ayas
Realizzazione della copertura dell'impianto per il
pattinaggio su ghiaccio;
costo presunto
lire 3.000 milioni
1.2. OPERE DI LIVELLO INTERCOMUNALE
1.2.1. - Comune di Montjovet Realizzazione di campo gioco per
sport tradizionali in località Croix d'Arlaz;
costo presunto
lire 850 milioni
1.3. OPERE DI LIVELLO COMUNALE
1.3.1. - Comune di Avise
Realizzazione di area ricreativa attrezzata con campi per il
gioco delle bocce in località Cerellaz;
costo presunto
lire 120 milioni
1.3.2. - Comune di Saint-Pierre Completamento e sistemazione
dell'area sportiva esistente; costo presunto
lire 400 milioni
1.3.3. - Comune di Cogne
Realizzazione di un impianto polisportivo e ricreativo
comprendente campi per il gioco del calcio, del tennis, delle
bocce, nonché fabbricato a servizi;
costo presunto
lire 1.450 milioni
1.3.4. - Valpelline
Realizzazione e sistemazione di un'area per la pratica di
sport tradizionali;
costo presunto
lire 60 milioni
1.3.5. - Comune di Saint-Rhémy Realizzazione di attrezzature
ricreative con campi per il gioco del tennis e delle bocce e
piccola struttura di servizio in località Pramollé;
costo presunto
lire 1.000 milioni
1.3.6. - Comune di Saint-Vincent Realizzazione di campo-gioco
per sport tradizionali in località Champ Mont;
costo presunto
lire 360 milioni
1.3.7. - Comune di Pontey
Realizzazione di due campi di tennis con copertura
mobile;
costo presunto
lire 650 milioni
1.3.8. - Comune di Champdepraz Completamento dell'area
sportiva con area per la rotellistica ed illuminazione delle varie
attrezzature sportive;
costo presunto
lire 20 milioni
2. OPERE RIPROPOSTE
2.1. OPERE DI LIVELLO REGIONALE
2.1.1. - Comune di Rhêmes-Notre-Dame Completamento della
pista di fondo e realizzazione di un centro servizi
polifunzionale;
costo presunto
lire 2.600 milioni
2.1.2. - Comune di Bionaz
Completamento della pista di fondo e realizzazione di una
struttura di servizio con annessa piccola palestra;
costo presunto
lire 800 milioni
2.1.3. - Comuni di Etroubles, Saint Oyen, Saint-Rhémy
Completamento della pista di fondo intercomunale e realizzazione di
un centro servizi nel comune di Saint-Rhémy in località
Flassin;
costo presunto
lire 1.500 milioni
2.1.4. - Comune di Gressoney-Saint-Jean Completamento della
pista di fondo e realizzazione di un centro servizi;
costo presunto
lire 1.500 milioni
2.2. OPERE DI LIVELLO INTERCOMUNALE
2.2.1. - Comune di Gressan Realizzazione della copertura dei
campi giochi bocce;
costo presunto
lire 600 milioni
2.3. OPERE DI LIVELLO COMUNALE
2.3.1. - Comune di Villeneuve Realizzazione di impianto
polisportivo comprendente attrezzature per la pratica del calcio,
del tennis e dell'atletica leggera, nonché una piscina
scoperta;
costo presunto
lire 1.900 milioni
2.3.2. - Comune di Nus
Realizzazione di un campo-gioco per sport tradizionali; costo
presunto
lire 500 milioni
2.3.3. - Comune di Verrayes Realizzazione di un campo-gioco
per sport tradizionali;
costo presunto
lire 800 milioni
2.3.4. - Comune di Saint-Denis Realizzazione di un
campo-gioco per sport tradizionali;
costo presunto
lire 500 milioni
2.3.5. - Comune di Tongnon Realizzazione di area ricreativa
con campi per il gioco del tennis, delle bocce, della pallavolo e
di struttura di servizio;
costo presunto
lire 900 milioni
2.3.6. - Comune di Brusson Realizzazione di un bocciodromo
coperto con relativi servizi: opera realizzabile anche a livello
regionale;
costo presunto
lire 2.900 milioni
2.3.7. - Comune di Hône
Realizzazione di un'area ricreativa con campi eventualmente
coperti per il gioco delle bocce;
costo presunto
lire 900 milioni
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
I problemi connessi a questa legge
sostanzialmente sono due. Il primo concerne il fatto che gli
stanziamenti previsti per alcune piste di fondo sono di tale entità
da esigere un parere preventivo del Servizio tutela dell'ambiente
dell'Amministrazione regionale, soprattutto per le piste di
Rhêmes-Notre-Dame (2,6 miliardi) e dei comuni di Etroubles,
Saint-Oyene e Saint-Rhémy (1,5 miliardi), nonché di
Gressoney-Saint-Jean (1,5 miliardi), perché anche le piste di
fondo, specie se realizzate in modo poco meditato, potrebbero
provocare dei danni ambientali.
Il secondo problema concerne il punto 2.3.1. delle opere di
livello comunale. A me fa un po' specie che si preveda di
realizzare una piscina "scoperta" a Villeneuve e mi piacerebbe
proprio sapere per quanto tempo può essere utilizzata una piscina
del genere a Villeneuve. Se c'è proprio bisogno di una piscina, la
si faccia con una copertura, anche non fissa, ma non mi sembra
opportuno costruire una piscina scoperta in quel Comune, a meno che
non ci sia qualche altra ragione della quale non siamo a
conoscenza.
PRESIDENTE:
Verrà fatta una perizia suppletiva.
Ha chiesto la parola l'Assessore al Turismo, Urbanistica e Beni
Culturali, Lanièce; ne ha facoltà.
LANIECE (D.C.):
In merito alle opere di livello regionale
riproposte, c'è da precisare che, più che di piste, si tratta di
costruire i "foyers de fond" e cioè i fabbricati annessi alle piste
di fondo. A Rhêmes-Notre-Dame, ad esempio, dove la pista di fondo
necessita di pochi interventi, è prevista la costruzione di un
"foyer de fond" con annessa palestra polivalente e per questo il
costo presunto sale notevolmente. Questi progetti, in ogni caso,
torneranno ancora all'esame del Consiglio.
Le opere previste per il Comune di Villeneuve riguardano un
programma per la cui attuazione lo stesso Comune ha ottenuto un
finanziamento parziale da parte del Ministero. In quel programma,
che è stato presentato anche a noi, per ottenere un finanziamento
regionale, è inserita anche una piscina scoperta. Gli uffici stanno
valutando l'opportunità o meno di farla e di questo stanno anche
discutendo con il Comune interessato. Tuttavia non abbiamo ritenuto
opportuno arenare quel programma, che è già stato approvato dal
Ministero che ha concesso circa 700 milioni di contributo,
altrimenti il Comune avrebbe rischiato di perdere quel
finanziamento.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK