Consiglio Regionale della Valle d'Aosta - Oggetto del Consiglio n. 3687 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3687 del 6 giugno 2024 - Resoconto
OGGETTO N. 3687/XVI - Interrogazione a risposta immediata:
"Posizione del Governo regionale in merito alla realizzazione di un
parco eolico in Sardegna da parte di CVA".
Bertin (Presidente) -
Facciamo adesso i
question
time
, punto n. 14.03. Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Credo non sia passato inosservato
l'ultimo articolo apparso su "l'Unione Sarda" dal titolo: "Schiaffo
Valle d'Aosta dalle Alpi a Monte Rughe". Nell'articolo si parla di
un progetto contestato che riguarda la realizzazione di un parco
eolico da nove pali in provincia di Nuoro e ascrivibile a CVA. Vi
sono all'interno di quest'articolo toni piuttosto accesi verso la
nostra Regione, viene scritto: "In realtà, in questi tre anni di
assalto quotidiano all'Isola dei Nuraghi, si era assistito a un po'
di tutto: dalle "spianate" cinesi alle "sarabande" americane, dal
"flamenco" eolico della Spagna alle "incursioni" tedesche, mai però
una società pubblica di proprietà di un'altra Regione, persino a
Statuto speciale, aveva osato tanto". Ricordiamo poi che "l'Unione
Sarda" è il quotidiano principale della Regione Sardegna e conta
oltre 300 mila lettori e 50 mila copie diffuse ogni giorno.
Non abbiamo visto nessuna presa di posizione da parte della
nostra Regione, quindi interroghiamo il Presidente per sapere come
il Governo regionale ha deciso di agire rispetto a questa
tematica.
Presidente -
Per la risposta, ha chiesto la parola il
Presidente della Regione.
Testolin (UV) -
A costo di essere ripetitivi, va ribadito
che CVA non è una società soggetta a direzione e coordinamento
della Regione e che porta avanti in autonomia, sulla base di
programmazione che si è data, l'attività di sviluppo di impianti da
fonte rinnovabile nel rispetto delle leggi vigenti.
Come è noto, CVA persegue in particolare l'obiettivo di
incrementare la potenza installata in impianti rinnovabili,
previsto dal suo piano strategico, coerentemente con gli obiettivi
di decarbonizzazione approvati non solo a livello globale, statale
e regionale. Immagino quindi che la scelta di presentare dei
progetti in Sardegna sia dovuto al fatto che si tratta di un
territorio particolarmente idoneo a questa fonte di energia
rinnovabile. Quello che preme precisare, e che non è chiaro
nell'articolo, è perché CVA venga considerata diversa da altri
operatori italiani, che pure vedono importanti partecipazioni
azionarie anche maggioritarie di altri Enti pubblici che sviluppano
progetti analoghi in Sardegna, di cui però l'articolo in questione
non parla.
CVA non è comunque sbarcata di notte in Sardegna piantando pale
eoliche in ogni dove, ma ha presentato al Ministero, in modo
assolutamente trasparente come qualunque altra società, un progetto
per la realizzazione di un parco eolico nel rispetto della
normativa vigente, progetto che è attualmente in fase di
valutazione di impatto ambientale, per cui chiunque ne abbia
interesse può prenderne visione e presentare le proprie
osservazioni, comprese quelle relative alla tutela del patrimonio
archeologico, paesaggistico e naturale che, se travisata dal
progetto, potrà portare al rigetto del progetto stesso.
La cosa importante è rassicurare la comunità e le Istituzioni
sarde che CVA non ha l'obiettivo di sfregiare il territorio e
impoverire la comunità, ma che al contrario è una società seria e
affidabile che sviluppa i propri progetti nel rispetto delle leggi
vigenti e dei territori interessati.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Direi che il silenzio assordante
continua, perché dicendo: "Bisogna rassicurare la Regione
Sardegna", non riesco a capire chi è il soggetto che deve
rassicurare. Non capiamo perché nell'articolo si comprende
benissimo, CVA è al 100% pubblica: ecco perché si pongono il
problema ed ecco perché si riferiscono direttamente alla Regione e
parlano anche del nostro Statuto speciale, che naturalmente
dovrebbe anche vederci vicini agli amici sardi.
Non posso quindi che ribadire che questo silenzio che si sente
in Valle d'Aosta ormai si sente anche altrove, noi su questo non
smetteremo con ostinazione di batterci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK