Consiglio Regionale della Valle d'Aosta - Oggetto del Consiglio n. 2330 del 19 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2330 del 19 aprile 2023 - Resoconto
OGGETTO N. 2330/XVI - Interrogazione: "Compiti del
Consigliere di parità in materia di assistenza psicologica e legale
agli uomini vittime di violenza di genere".
Bertin (Presidente) -
Punto n. 21. Ha chiesto la parola
l'assessore Bertschy, ne ha facoltà.
Bertschy (AV-VdA Unie) -
Faccio da interprete da un lato
e poi ovviamente con la mia delega sono a disposizione. Mi
permetto, conoscendo anche il modo di lavorare, magari per
organizzare anche un incontro per approfondire un po' questi
argomenti o quanto meno per dare la possibilità anche alla
Consigliera di portare la sua voce magari in una Commissione e non
di parlare in questo caso per interposta persona per la voce
dell'Assessore.
Per venire alle domande: "se sia stato previsto di svolgere
specifiche azioni in supporto agli uomini oggetto di violenza e di
discriminazione nell'ambito dei compiti del Consigliere di parità",
leggo la risposta che la Consigliera ha preparato: "i compiti della
Consigliera di parità prevedono azioni di prevenzione,
sensibilizzazione sul territorio e nelle scuole finalizzata a
favorire una cultura di rispetto dei diritti e di contrasto alla
violenza sulle donne, in particolare nell'ambito lavorativo, ciò
non toglie che essendo un pubblico ufficiale, ha l'obbligo di
segnalazione all'Autorità giudiziaria dei reati di cui venga a
conoscenza per ragioni di ufficio. In tal senso qualunque persona
che si ritenga vittima di violenza e di discriminazione può
rivolgersi all'ufficio della Consigliera di parità. In merito alla
richiesta di azioni specifiche di supporto agli uomini oggetto di
violenza e di discriminazione, oggi nessun uomo si è rivolto
all'ufficio della Consigliera di parità in carica. Relativamente al
questionario citato nell'interrogazione, si segnala che esso era
limitato alla sfera lavorativa e che dalle risposte pervenute
undici uomini hanno dichiarato di aver subito nell'arco dell'intera
vita lavorativa violenza o molestia, in dieci casi l'autore era un
uomo, sessantotto sono invece state le segnalazioni provenienti da
donne, a conferma della necessità di porre in essere azioni mirate
principalmente al genere maschile senza ovviamente tralasciare il
genere femminile, però senza tralasciare il genere maschile.
In merito al genere maschile, l'ufficio della Consigliera di
parità ha posto in essere iniziative di sensibilizzazione volte a
promuovere una nuova cultura della parità di genere, come, ad
esempio, quella sul tema della genitorialità condivisa, delle quali
si persegue la finalità di superare la stereotipata suddivisione
del lavoro di cura tra uomo e donna, per raggiungere una più equa
presa in carico del lavoro di cura e una più elevata partecipazione
delle donne alla vita lavorativa fuori casa".
Domanda 2: "se sia un compito precipuo del Consigliere di parità
quello di fornire assistenza psicologica e/o legale agli uomini
vittime di violenza di genere", i compiti della Consigliera di
parità sono definiti dalla legge regionale 23 dicembre 2009 n. 53 e
dal Codice delle pari opportunità tra uomo e donna e la normativa
che disciplina istituzione e azioni a favore della parità di
opportunità tra donne e uomini. Il pubblico a cui si rivolgono le
azioni e i servizi previsti dalla Consigliera è universale purché
le loro esigenze siano inquadrate nell'ambito lavorativo. Se la
situazione lo richiede, come già sopra indicato, la Consigliera può
informare le Forze dell'ordine. Esiste inoltre la possibilità di
utilizzo da parte delle persone che si rivolgono all'ufficio della
Consigliera di parità di un servizio di consulenza legale, mentre
non rientra tra le funzioni della Consigliera di parità quella di
fornire assistenza psicologica. Nonostante questo, per quest'ultima
richiesta la Consigliera sta ipotizzando di adottare un protocollo
d'intesa con l'Ordine professionale regionale degli psicologi al
fine di meglio supportare le persone che vivono situazioni di
sofferenza in ambito lavorativo.
"Quali siano state le valutazioni effettuate a supporto di un
invio massivo della
newsletter
a soggetti che non hanno
effettuato l'iscrizione e dato il proprio consenso a questo invio e
a quali soggetti sia stato inviato", con l'intenzione di far
conoscere la figura della Consigliera di parità e di promuovere
un'azione culturale sul ruolo sociale della donna, nonché di
diffondere le iniziative previste nell'ambito delle attività
istituzionali, la newsletter verrà inviata a un indirizzario in
dotazione alla Consigliera di parità, con l'adesione specifica alla
newsletter gli aderenti riceveranno le informazioni anche nella
fase successiva a quella di lancio. La newsletter sarà ancora
inviata per un numero a tale indirizzario.
"Se sia stato verificato che l'invio dei riferimenti, ad esempio
il profilo
Twitter
personale del rappresentante pro-tempore
dell'ufficio, o il numero di cellulare trasmesso, sia legittimo e
nella futura disponibilità del successore", in merito ai contatti,
il numero di cellulare inserito è quello in dotazione all'ufficio
della Consigliera di parità, mentre i profili
social
sono
relativi alla persona in carica in quanto non esiste a oggi un
supporto professionale nella gestione della comunicazione, che
avviene in una forma autonoma e autogestita a cura della
Consigliera di parità. Quando vi sarà una nuova figura che
ricoprirà tale incarico, sarà sua cura occuparsi delle proprie
modalità di comunicazione.
Io riporto quanto è stato preparato nella risposta. Rispetto al
lavoro che stiamo facendo con la Consigliera di parità, che da
questa legislatura è inquadrata all'interno del Dipartimento
politiche del lavoro, ovviamente con tutta l'autonomia che ritiene,
essendo una figura riconosciuta da una specifica normativa...
stiamo cercando di lavorare nel rispetto delle reciproche
competenze per migliorare i servizi nell'interesse generale
ovviamente degli obiettivi che la sua funzione deve svolgere. Oggi
la Consigliera lavora da sola all'interno degli uffici potendo
contare su una collaborazione delle strutture amministrative e di
comunicazione dell'Ufficio del Dipartimento delle politiche del
lavoro, ma ovviamente senza avere in dotazione un proprio personale
e nemmeno servizi di comunicazione. Rispetto a questo, dovremo
anche decidere quale tipo di organizzazione dare, sempre che il
problema è avere personale e risorse a disposizione per poterlo
fare.
Presidente -
Replica il consigliere Manfrin.
Manfrin (LEGA VDA) -
Grazie Vicepresidente, nonché
Assessore, per le sue risposte. In realtà, come lei giustamente ha
anticipato, non sono le sue risposte, ma lei agisce per interposta
persona. Questo un po' mi spiace perché io non ho alcuna intenzione
di interloquire con chi ricopre direttamente per tramite suo,
Vicepresidente, un incarico, ma io le chiedo ovviamente delle
risposte politiche rispetto alle domande che vengono poste. Credo
che le risposte fornite dal Consigliere di parità siano
assolutamente carenti,
in primis
perché nella sua risposta
il Consigliere ha pensato bene di replicare a una mia interpellanza
e quindi è uscito da quello che è il suo ruolo, perché lei non deve
rispondere alle mie interpellanze dando le sue interpretazioni, lei
deve fare il ruolo che le è stato assegnato, e già ne ha da
fare.
Il punto, Vicepresidente, nonché passato Presidente, su una
parte di questa interrogazione è che, quando io le ho chiesto a
fronte dello studio se ci fossero degli spazi o se si avesse
l'intenzione di dedicare degli spazi agli uomini vittime di
violenza, lei mi ha risposto dicendo che gli uomini vittime di
violenza si possono rivolgere al Consigliere di parità. Bene, il
problema è che oggi mi dice che non è così, cioè lo stesso
Consigliere dice che fa un'azione di prevenzione e
sensibilizzazione rispetto alle donne, lo dice lei nella risposta
che mi ha appena letto, quindi che la parte maschile non gli
interessa. Non soltanto questo, ma dice che non gli compete nemmeno
la parte di assistenza in caso di violenza, ma dice che lei, come
pubblico ufficiale, si deve occupare della segnalazione alle Forze
dell'ordine. Grazie al piffero o a qualsiasi altro metaforico
strumento, è normale che si debba adempiere a quest'obbligo, ma il
punto non è questo: il punto è che se per le donne c'è un Centro
antiviolenza cui si possono rivolgere, che è sostenuto e finanziato
da parte della Regione, e che peraltro rifiuta e respinge gli
uomini che gli si rivolgono, altrettanto ci deve essere... e lei ha
detto la volta scorsa che gli uomini si potevano rivolgere al
Consigliere di parità ma questo non è vero, il soggetto in
questione ci dice che non se ne occupa.
Ci dice poi che si occupa dell'ambito lavorativo, quindi le sue
competenze sono molto ridotte e questo - e guardo qui il collega
Perron - sarà molto interessante andarlo ad approfondire, perché
effettivamente se si guarda al mondo lavorativo e si guarda, per
esempio, alla rilevazione delle situazioni di squilibrio di genere,
allora avremo modo di stimolare ampiamente il rappresentante
pro-tempore
di quest'ufficio per chiedere se esistano anche
degli squilibri di genere su determinate tipologie di lavoro, sarà
interessante andare a rilevare questa tipologia, visto che dice che
si deve occupare sia di uomini che di donne, in teoria
all'incarico, poi lei dice che si occupa soltanto di prevenire e
sensibilizzare la parte delle donne.
Ancora: lei dice che la
mail
, la
newsletter
è
stata inviata a un indirizzario che è in dotazione all'Ufficio di
parità. Ora, io non ricordo, ma glielo dico così a memoria, di aver
mai detto a questo simpatico ufficio di avere dato la disponibilità
che mi venisse inviata questo tipo di newsletter, quindi io mi
chiedo come è stato composto quest'indirizzario, perché se sono
state prese delle mail a caso senza che vi fosse neanche il
consenso, allora c'è un problema. A questo punto quindi io chiederò
contezza di questo indirizzario, me lo farò consegnare e vediamo
chi ci sarà dentro e se per caso qualcuno, così lo dico
pubblicamente, ha interesse o gli è venuto in mente magari di
mettere in questo futuro indirizzario di cui chiederò copia degli
indirizzi senza metterli tutti, sappia che questa mail è arrivata a
diverse persone, quindi se ne manca una, io ovviamente glielo
contesterò.
Infine sulla parte dei contatti lei dice che questi vengono
gestiti autonomamente, però qui c'è un problema, cioè la pagina dei
social
si chiama "Consparità VdA", è un profilo ufficiale,
quindi lei dice che lo gestisce in autonomia e che quindi se lo
terrà una volta finito l'incarico? Questa è una cosa molto grave,
compreso il profilo
Instagram
. È molto grave, perché ci sono
persone che sono convinte di seguire o di magari chiedere delle
risposte a questi profili e questi invece non corrispondono a un
profilo dell'Amministrazione ma risponde una persona. Questo è
molto grave...
Presidente -
Consigliere concluda.
Manfrin (LEGA VDA) -
...sì, non si preoccupi. Questo è
molto grave, quindi su questo andremo ovviamente a fondo perché
promuovere con i mezzi del Consiglio questa tipologia di
comunicazione e questi profili privati sicuramente rappresenta una
violazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK