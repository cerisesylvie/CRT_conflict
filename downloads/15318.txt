Consiglio Regionale della Valle d'Aosta - Oggetto del Consiglio n. 3106 del 9 aprile 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Asili nido
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 3106 del 9 aprile 1998 - Resoconto
SEDUTA ANTIMERIDIANA DEL 9 APRILE 1998
OGGETTO N. 3106/X Approvazione del piano triennale
1998/1999/2000 per opere pubbliche destinate ad asili-nido ai sensi
della legge regionale 15 dicembre 1994, n. 77.
Deliberazione Il Consiglio
Vista la legge regionale 23 ottobre 1995, n. 45 recante "Riforma
dell'organizzazione dell'Amministrazione regionale della Valle
d'Aosta e revisione della disciplina del personale";
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Richiamato l'obiettivo n. 091102 ("Gestione degli interventi per
lo sviluppo dei servizi e prevenzione del disagio minorile e
giovanile");
Vista la legge regionale 15 dicembre 1994, n. 77 recante "Norme
in materia di asili-nido" ed in particolare l'articolo 35 il quale
prevede che le spese per la progettazione, costruzione,
ristrutturazione, gli adattamenti strutturali e la manutenzione
straordinaria degli asili-nido sono finanziate dalla Regione;
Vista la deliberazione del Consiglio regionale n. 2712/X del 24
luglio 1997 avente per oggetto: "Approvazione del piano triennale
1997/1998/1999 per opere pubbliche destinate ad asili-nido, ai
sensi della legge regionale 15 dicembre 1994, n. 77";
Ravvisata la necessità di proporre al Consiglio regionale
l'approvazione del nuovo piano triennale 1998/1999/2000 di riparto
dei finanziamenti per la realizzazione da parte degli enti locali
di opere pubbliche destinate ad asili-nido come da allegato A);
Considerato altresì necessario adeguare il bilancio di gestione
per l'anno 1998 approvato con deliberazione della Giunta regionale
del 30 dicembre 1997, n. 4853;
Visto il parere favorevole di legittimità rilasciato dal
Capo-Servizio del Servizio risorse dell'Assessorato della Sanità,
Salute e Politiche Sociali, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lettera e) e 59 - comma 2 -
della legge regionale n. 45/1995, sulla presente deliberazione;
Visti gli atti predisposti dall'Assessorato della Sanità, Salute
e Politiche sociali;
unanimemente
concorda
di adeguare il bilancio di gestione della Regione per l'anno
1998 e per il triennio 1998/2000 approvato con deliberazione della
Giunta regionale del 30 dicembre 1997, n. 4853, al nuovo piano
triennale 1998/1999/2000, come da allegato A), e propone che il
Consiglio regionale
Deliberi
1) di approvare il piano triennale 1998/1999/2000 per opere
pubbliche destinate ad asili-nido, ai sensi della legge regionale
15 dicembre 1994, n. 77, come da allegato A);
2) di approvare, per l'anno 1998, la spesa complessiva di lire
4.000.000.000 (quattromiliardi) e per l'anno 1999 la spesa
complessiva di lire 3.000.000.000 (tremiliardi) e di rideterminare
conseguentemente gli impegni assunti con la deliberazione del
Consiglio regionale n. 2712/X del 24 luglio 1997 (allegato A);
3) di approvare, per l'anno 2000, la spesa complessiva di lire
2.217.000.000 (duemiliardiduecentodiciassettemilioni) da imputare
al Capitolo 58480 "Contributi ai comuni nelle spese di investimento
per gli asili-nido" del bilancio di previsione della Regione per
gli anni 1998/2000 che presenta la necessaria disponibilità e di
impegnare la stessa secondo l'allegato A);
4) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'art. 8, lettera b), del decreto legislativo 22
aprile 1994, n. 320.
Allegato A
(... omissis...)
Presidente Ci sono gli emendamenti presentati dall'Assessore e
quello della V Commissione che recitano rispettivamente:
Emendamenti Inserire nelle premesse, prima del parere di
legittimità del dirigente, la seguente formula:
"Richiamati i decreti legislativi nn. 320/1994 e 44/1998".
Eliminare il punto 5°) del dispositivo.
Emendamento Il capoverso "Concorda di adeguare..." viene
soppresso, eccetto le parole: " propone che il Consiglio
regionale".
Presidente Qualcuno chiede la parola? La parola al Consigliere
Marguerettaz.
Marguerettaz (Aut) Annuncio l'astensione del mio Gruppo per un
motivo ricorrente. Ogni volta che andiamo ad approvare delle
delibere con cui si individuano i parametri di reddito... non siamo
al punto..., chiedo scusa.
Presidente Pongo in votazione l'oggetto n. 11 nel testo
emendato:
Presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK