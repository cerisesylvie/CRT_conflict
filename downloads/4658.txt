Consiglio Regionale della Valle d'Aosta - Oggetto del Consiglio n. 356 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 356 del 29 giugno 1982 - Resoconto
OGGETTO N. 356/VII - INTERVENTI REGIONALI A FAVORE DEI COMUNI
PER L'ACQUISTO DI MEZZI PER LO SGOMBRO DELLA NEVE
(Interpellanza).
PRESIDENTE:
Do lettura dell'interpellanza presentata dai
Consiglieri Tonino, Cout e Péaquin:
INTERPELLANZA
Nel 1981 nel capitolo 26300 del bilancio di previsione era
iscritta la voce "Contributi a Comuni e Consorzi di Comuni per
l'acquisto di mezzi meccanici per lo sgombero della neve", voce
corrispondente alle leggi regionali 54 del 1975 e 17 del
1979.
Nel bilancio di previsione per il 1982 tale capitolo veniva
eliminato, perché forse si pensava di riconsiderarlo nelle leggi
per il decentramento, in quel periodo
in
fase di
elaborazione.
Poiché nelle leggi per il decentramento, recentemente
approvate, non vi è alcun riferimento alle leggi 54 e 17 prima
citate e neppure appare qualche preciso riferimento al servizio di
sgombero neve, i sottoscritti Consiglieri regionali
INTERPELLANO
l'Assessore ai Lavori Pubblici per sapere:
1) cosa intende fare la Giunta regionale in riferimento alle
spese che i Comuni affronteranno nel 1982 per l'acquisto di
mezzi
per lo sgombero della neve;
2) quando saranno soddisfatte le richieste dei Comuni,
relative al capitolo 26300, presentate nel corso del 1981, e che
risultano in numerosi casi ancora disattese.
PRESIDENTE:
Ha chiesto di illustrare l'interpellanza il
Consigliere Cout; ne ha facoltà.
COUT - (PCI)
: Poiché nel bilancio di previsione per il
1981 era prevista una voce "Contributi a Comuni e Consorzi di
Comuni per l'acquisto di mezzi meccanici e di sgombero della neve"
che nel 1982 non compare più, forse perché si pensava di inserire
questa voce sulle leggi per il decentramento, non avendo trovato
però alcun riferimento né alla legge 54 né alla legge 17, chiediamo
se questi contributi son stati tenuti in considerazione.
Sappiamo che lo scorso anno esistevano richieste da parte di
diversi Comuni e che una parte di questi hanno avuto un contributo
per i mezzi che sono stati acquistati.
Ci piacerebbe sapere cosa capiterà ai Comuni che, pur essendo in
quell'elenco, non hanno ancora avuto il contributo e come si
procederà nel 1982 per i Comuni che, in più a quelli che già erano
in elenco, avanzeranno richiesta di un contributo di questo
genere.
PRESIDENTE:
Ha chiesto di parlare il Presidente della
Giunta; ne ha facoltà,
ANDRIONE - (UV)
: La Giunta ne ha già parlato e deciderà
il 2 luglio.
Vi sono due tendenze: la prima è quella di rifinanziare la legge
del contributo - tenuto conto del numero di mezzi richiesti - che
pone a carico del Comune una certa quota e che ha il vantaggio di
responsabilizzarlo, evitando l'acquisto di mezzi troppo potenti,
oppure l'acquisto, a volte un po' sconsiderato, senza aggravare
ancora Le sperequazioni esistenti, per forza di cose, nella legge,
chiamiamola così, dei fondi per le opere pubbliche, perché i Comuni
di alta montagna hanno, evidentemente, delle spese superiori er
mezzi e lo sgombero neve in rapporto a quelli del fondo valle.
L'altra teoria è che vengano imputate queste spese alla legge di
decentramento finanziario, così come richiesto da un certo numero
di Sindaci.
Ogni soluzione è possibile, tutte e due hanno vantaggi e
svantaggi, comunque la Giunta deciderà il 2 luglio e poi proporrà
al Consiglio la soluzione definitiva.
PRESIDENTE:
Ha chiesto di parlare il Consigliere Cout; ne
ha facoltà.
COUT - (PCI):
Aspettiamo di conoscere la decisione che
verrà presa; intanto non abbiamo saputo cosa succederà per i Comuni
che avevano fatto richiesta negli anni scorsi e che sono ancora,
per così dire, in lista d'attesa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK