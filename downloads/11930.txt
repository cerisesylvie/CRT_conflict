Consiglio Regionale della Valle d'Aosta - Oggetto del Consiglio n. 2784 del 21 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2784 del 21 novembre 1991 - Resoconto
OGGETTO N. 2784/IX Rinvio dell'esame della proposta di legge:
"Istituzione del difensore civico".
Presidente Ha chiesto di parlare il relatore, Consigliere
Milanesio, ne ha facoltà.
Milanesio (PSI)
Non vorrei essere frainteso se per
l'ennesima volta su questo argomento ci vediamo costretti, dopo un
approfondimento che in realtà c'è stato da parte mia con il
Consigliere Riccarand, a chiedere un ulteriore rinvio di questa
proposta di legge.
Perché? Perché quando il Consiglio regionale si trova di fronte
ad una proposta quale è quella della istituzione del Difensore
civico, proposta che va affrontata con una apposita legge, penso
che il Consiglio non possa dedicare a questo argomento una
attenzione distratta come è stato sostanzialmente fino ad oggi.
Vale a dire che è opportuno che, sulla base della legge presentata
dal Consigliere Riccarand, si possano verificare quegli
approfondimenti, che in parte sono già stati verificati, e quelle
partecipazioni di proposta che possono ancora verificarsi.
Quindi, non è un rinvio
sine die
quello che si chiede, ma
è un ritorno alla Prima Commissione, affinché se ne possa occupare
il più celermente possibile, tenuto conto che sul testo presentato
alcune contrattazioni già sono avvenute con soddisfazione del
proponente e di chi ha fatto osservazioni e proposto modificazioni,
e per consentire quindi alle altre forze politiche che non hanno
potuto partecipare in questa fase a questo dibattito di dire la
loro.
La proposta, dunque, non è di un rinvio
sine die
, ma di
una ritrasmissione alla Prima Commissione affinché la possa
utilmente completare e possa presentare al Consiglio regionale una
proposta di legge che ha avuto il conforto, o quanto meno l'analisi
critica e propositiva di tutti i gruppi consiliari. Con questo
spirito chiedo al Consiglio il rinvio dell'esame di questa proposta
di legge.
Presidente
C'è una proposta di rinviare alla I
commissione. Ha chiesto di parlare il Consigliere Riccarand, ne ha
facoltà.
Riccarand (VA)
Questa proposta di legge è stata
presentata nel mese di settembre del 1990, è quasi un anno e mezzo
che è lì, e sono ormai sette volte che viene iscritta ai lavori del
Consiglio. Se non c'è stato un approfondimento sufficiente, questo
non è sicuramente colpa del proponente, perché ha sempre dato la
massima disponibilità a confrontarsi con tutti in qualsiasi
sede.
Comunque non voglio oppormi ad un ulteriore rinvio, però chiedo
che questo sia un rinvio al prossimo Consiglio perché la Prima
Commissione è già convocata per martedì, è già stato fatto un
lavoro di confronto di posizioni anche con rappresentanti della
maggioranza del Consiglio regionale, per cui se c'è la volontà
politica di arrivare alla conclusione di questo argomento credo non
ci siano difficoltà a che la Prima Commissione, che si riunisce
martedì, esamini questo testo, faccia le integrazioni e le
correzioni che ritiene più opportune, in modo che nel Consiglio
della prima quindicina di dicembre si possa finalmente votare
questo provvedimento.
Quindi sono d'accordo per un rinvio, però al prossimo Consiglio
regionale, sapendo che nel frattempo la Prima Commissione già si
riunirà e quindi può esaminare il provvedimento.
Presidente
Ha chiesto di parlare il Consigliere
Louvin, relatore, ne ha facoltà.
Louvin (UV)
Pour exprimer, M. le Président, le
regret que ce débat, cet approfondissement, dont a fait état tout à
l'heure M. Milanesio, n'ait eu lieu que entre sa propre personne et
M. Riccarand.
Nous avons eu connaissance que des amendements auraient été
prédisposés de la part des forces de la majorité, mais nous
souhaitons vivement que l'examen des projets de loi se fasse dans
l'endroit le plus indiqué, c'est-à-dire dans la commission.
En même temps nous rejoignons la position de M. Riccarand, qui
pour sa part demande que le renvoi n'ait pas lieu
sine die
,
mais puisse avoir une date certaine. Donc nous estimons souhaitable
que ce soit au cours du mois prochain que l'on dis-cute dans ce
même Conseil le projet de loi en question, puisque, vu le nombre de
renvois que ce projet de loi a subi, il est indispensable de passer
à la phase de discussion en Commission et de décision au sein du
Conseil.
Il ne faut pas que des projets de loi restent dans les tiroirs
de nos commissions pendant des années, donc j'estime utile d'avoir
une entente avec le rapporteur de la majorité, pour que ce projet
de loi soit inséré à l'ordre du jour de l'un de deux conseils que
nous aurons au mois de décembre. Il sera peut-être difficile de le
discuter pendant le Conseil que nous allons dédier au budget, mais
il est important que ce soit au cours du mois prochain que ce
projet de loi soit discuté.
Président
Je suis un peu perplexe parce que les
deux Conseils du mois de décembre sont déjà très chargés, j'aurais
préféré la session 1992. Mais le Conseil est souverain pour établir
une date.
Ha chiesto di parlare il Consigliere Milanesio, ne ha
facoltà.
Milanesio (PSI)
La mia proposta è quella di fare in modo
che la Prima Commissione discuta i possibili emendamenti, quindi
approfondisca il testo che è stato presentato dal Consigliere
Riccarand e su cui già ci sono degli emendamenti della maggioranza,
lo discuta con tutti i membri della commissione entro il mese di
dicembre; poi il Presidente del Consiglio vedrà per quanto si
riferisce allo sbocco in aula dei lavori e degli argomenti.
L'impegno che posso prendere come presidente della commissione è
far sì che questo argomento venga discusso in commissione entro il
mese di dicembre.
Presidente
Il Consigliere Riccarand è d'accordo,
in modo che possiamo iscriverlo per il mese di gennaio? Ha chiesto
di parlare il Consigliere Riccarand, ne ha facoltà.
Riccarand (VA)
Chiedo che venga iscritto alla prima
seduta di gennaio.
Presidente
Voglio essere chiaro: il Consiglio si
riunisce l'8 gennaio, quindi i dieci giorni che ci vogliono fanno
salire al 27 dicembre; se mi arriva il 31 dicembre ha ragione il
Consigliere Milanesio, ma la Presidenza del Consiglio non può
metterlo all'ordine del giorno dell'8 gennaio.
Ha chiesto di parlare il Consigliere Riccarand, ne ha
facoltà.
Riccarand (VA)
Questa proposta di legge è assegnata
alla Prima Commissione da non so quanto tempo, quindi non sono
d'accordo sul fatto di non stabilire una data. Quindi se il rinvio
è ad una data certa in Consiglio, indipendentemente da quello che
fa la commissione, sono d'accordo, altrimenti chiedo che si discuta
adesso perché se la commissione, nonostante la sua buona volontà,
non lo esamina entro una certa data, ci ritroviamo a metà gennaio,
febbraio, marzo, aprile che non abbiamo discusso questo disegno di
legge.
Quindi chiedo che sia iscritto all'ordine del giorno del primo
consiglio di gennaio, stante anche l'impegno della commissione di
vederlo. Credo che non ci siano grossi problemi per esaminare nel
corso di un mese e mezzo questa proposta di legge.
Presidente
Faccio una proposta conclusiva, che mi
sembra possa conciliare le due tesi: il disegno di legge è
assegnato alla Prima Commissione ed è iscritto al primo Consiglio
del mese di gennaio, quindi con l'invito alla Prima Commissione di
fare in modo che la Presidenza abbia il testo in tempo perché possa
essere iscritto alla prima seduta del mese di gennaio.
Il Consiglio prende atto, concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK