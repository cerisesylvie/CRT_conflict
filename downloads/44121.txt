Consiglio Regionale della Valle d'Aosta - Oggetto del Consiglio n. 1183 del 26 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1183 del 26 gennaio 2022 - Resoconto
OBJET N° 1183/XVI - Communications du Président du
Conseil.
Bertin (Presidente) -
Alla presenza di 30 Consiglieri,
possiamo dare inizio ai lavori del Consiglio. Punto n. 1 all'ordine
del giorno.
In apertura di questo Consiglio, ricordiamo la figura di Piero
Roullet, morto sabato scorso, un imprenditore lungimirante la cui
passione e competenza hanno reso onore alla Valle d'Aosta, in
particolare nel settore turistico ricettivo. Ha saputo mettersi al
servizio della comunità, trasmettendo sapere e visione e facendo
anche scuola per le sue idee illuminanti.
Alla sua famiglia vanno le più sentite condoglianze della nostra
assemblea. Chiedo ai colleghi se vogliono intervenire in suo
ricordo. Consigliere Jordan ne ha facoltà.
Jordan (AV-VdA Unie) -
En tant que groupes de Vallée
d'Aoste Unie et d'Alliance Valdôtaine, nous voulons, nous aussi,
nous souvenir, avec estime et gratitude de Piero Roullet.
Beaucoup d'entre nous ont eu la chance de pouvoir collaborer
avec Piero Roullet dans ses différentes activités professionnelles,
non seulement en tant qu'entrepreneur dans le secteur du tourisme,
mais aussi dans les différentes institutions où il a apporté son
importante contribution.
Nous voulons rappeler ses grandes qualités professionnelles, son
charisme, sa profondeur morale, sa capacité à interpréter l'avenir
avec vision.
Issu d'une famille d'agriculteurs, il a eu l'occasion de bien
connaître le territoire valdôtain, sa culture, ses particularités :
des éléments qui ont toujours été au centre de son activité
professionnelle.
En tant que président du Collège de géomètres, à l'Association
des Hôteliers Valdôtains ou encore à la Présidence de la Chambre
valdôtaine, Piero Roullet a agi en plaçant la Vallée d'Aoste au
centre de son action, en valorisant son potentiel et en contribuant
ainsi à la croissance du tissu productif régional. Dans le domaine
du tourisme il a su anticiper les événements et les tendances en se
plaçant à l'avant-garde du secteur de l'hôtellerie et de la
restauration.
Toujours attentif à la tradition mais aussi capable de regarder
à l'avenir avec un œil clair et prospectif,
anticipant le potentiel de la valorisation des produits typiques
d'excellence et se donnant comme exemple pour l'ensemble du système
touristique régional.
En tant que président de la Fondation Grand Paradis, j'ai
découvert combien il était important pour Piero de faire partie de
la Communauté de Cogne et du Parc du Grand Paradis.
Surtout j'ai pu comprendre à quel point il était devenu une
référence pour sa communauté et un exemple d'entrepreneur
d'excellence du territoire.
Avec autorité et détermination, il n'a jamais hésité à se
confronter, intervenant parfois avec un esprit critique mais
toujours constructif, parfois même en se plaçant en dehors du
peloton dans le seul objectif d'une croissance contenue du secteur
touristique et économique régional.
Presidente -
Il consigliere Marguerettaz si è prenotato,
ne ha facoltà.
Marguerettaz (UV) -
Piero Roullet, Chevalier de
l'autonomie, Commendatore della Repubblica italiana, persona che
ricordiamo oggi per tutte le sue qualità e con rammarico per la sua
dipartita troppo precoce.
Le sue qualità sono state già descritte molto bene, sia durante
la messa funebre sia sugli articoli.
Io volevo semplicemente in quest'aula ricordarlo a nome
dell'Union Valdôtaine per il suo percorso, perché al di là delle
qualità individuali, il successo è sempre figlio di un percorso, è
come noi ci avviciniamo alla vita.
Piero non è nato albergatore, è nato come professionista, come
geometra. Collaborando con l'ingegner Canestrini ha avuto modo di
girare tutte le stazioni turistiche e sciistiche più importanti
dell'arco alpino, Courchevel, Méribel, Saint-Anton, Gstaad, da
professionista; ma là dove è andato ha cercato d'imparare, di
assorbire, e quando è stato chiamato alla conduzione del
prestigioso albergo di Cogne, ha messo a frutto quello che ha
imparato.
Se volete la trilogia: bisogna prima di tutto apprendere, poi
bisogna fare, ma c'è un terzo aspetto che è fondamentale, quello di
trasmettere, d'insegnare, e lui, oltre all'attività più scontata, a
insegnare ai suoi collaboratori diretti... ho avuto modo in questi
giorni di parlare con una serie di artigiani che hanno collaborato
con lui per gli investimenti che ha fatto e mi hanno detto: "Un
grande uomo".
Voi immaginate un imprenditore edile, un idraulico, che erano
chiamati a costruire un centro benessere, a costruire un
ampliamento. Prima di costruire, cosa faceva Piero? "Venite con me"
e li portava nelle stazioni e nei locali più importanti che c'erano
in Europa, dicendo: "Se voi non capite, non conoscete le cose che
io voglio fare, come potete fare un buon lavoro?".
Queste persone, pur lavorando, hanno detto: "Con Piero noi
lavoravamo, ma abbiamo fatto le più belle ferie della nostra vita
andando a imparare".
Questa credo che possa essere la cosa più interessante da
ricordare ai nostri giovani. Piero è stato veramente un grande
Valdostano, è stato ricordato, nato in un contesto agricolo,
diventato professionista, diventato albergatore, un grande uomo.
Ciao Piero.
Presidente -
Consigliere Baccega ne ha facoltà.
Baccega (GM) -
Personalmente ho conosciuto Piero Roullet
molto prima che mi occupassi di politica, in una serata di quelle
che difficilmente si dimenticano. Si parlava di comunicazione, si
parlava di turismo, di ospitalità, di come promuovere la nostra
regione.
Quella sera, parlo di più di trent'anni fa, incontrai una
persona davvero carismatica che adorava il suo lavoro, amava la sua
Valle d'Aosta, la sua località di Cogne, e che era a disposizione
degli altri per trasmettere il suo sapere, le sue esperienze ma
anche i suoi sogni, molti dei quali certamente realizzati.
Quando una persona di quella forza, di quell'energia, di quella
competenza, di quella schiettezza sale al cielo, lascia certamente
un vuoto incolmabile.
Alla famiglia e alla comunità di Cogne vanno le nostre più
sentite condoglianze.
Presidente -
Consigliera Spelgatti ne ha facoltà.
Spelgatti (LEGA VDA) -
Ho apprezzato moltissimo il
ricordo fatto dal collega Marguerettaz, perché fotografa
esattamente quello che era Piero Roullet.
Piero Roullet è una persona che ha portato lustro a tutta la
Valle d'Aosta, non solo per la sua lungimiranza e le sue capacità
imprenditoriali ma per il suo spirito indomito: è un qualche cosa
che io ho sempre apprezzato moltissimo in lui.
Ho avuto e ho la fortuna e l'onore di avere un legame molto
stretto con tutta la sua famiglia, con Laura, con Silvia, con i
loro mariti, con Pietro, Leonardo, Sophie, ragazzi che hanno
ereditato dal nonno e da tutta questa famiglia una bellezza, una
profondità d'animo che sicuramente continuerà e porterà avanti
l'eredità di Piero sotto mille profili, ma c'è un qualche cosa che
a me ha sempre colpito di lui: il fatto che avrebbe potuto
tranquillamente occuparsi semplicemente della sua attività
imprenditoriale, eppure non l'ha mai fatto. Ha sempre continuato a
domandarsi e a lottare per quello in cui credeva: per la comunità,
per la Valle d'Aosta.
Lui aveva una sua visione, condivisibile, non condivisibile sui
singoli punti e per questa ha sempre continuato a combattere, ma
non è bastato.
Mi ha colpita particolarmente perché sapevo benissimo della sua
malattia, la si viveva, eppure lui fino all'ultimo giorno, ogni
volta che ci sentivamo, ogni volta che ci vedevamo, mi continuava a
parlare della comunità della Valle d'Aosta, di quello che non
funzionava.
Io mi sono domandata: "Ma avrò mai la forza io, personalmente,
il giorno in cui saprò di avere i giorni contati, di continuare
sempre a pensare alla collettività e alla comunità?".
Non lo so, perché soltanto quando si arriva al proprio momento
finale, quando mi toccherà, saprò come sarò in grado di reagire e
di affrontare gli ultimi giorni che avrò a disposizione.
Lui negli ultimi giorni che aveva a disposizione continuava ogni
giorno a lavorare, a occuparsi della sua azienda, a occuparsi della
sua impresa, chiaramente della sua famiglia, quello è scontato ma
quello che non è scontato è che continuava a pensare alla visione
della Valle d'Aosta.
Questo vuol dire essere davvero un uomo a tutto tondo, perché un
uomo fa parte di una collettività e finché non pensa soltanto a se
stesso ma pensa sempre alla propria terra, alla propria valle, ai
propri concittadini e non smette di pensare fino all'ultimo momento
che ha in vita, allora lascia il segno.
Io mi sono veramente domandata: "Tu sarai in grado di fare
questo quando arriverà il tuo momento?". Se me lo domando è perché,
evidentemente, dentro di me la risposta non è scontata perché oggi
penso: "Forse se io sapessi di avere qualche mese a disposizione
non lo so cosa farei, forse non sarei più in grado di occuparmi di
pensare in ogni istante della mia giornata ancora a tutto
questo".
Mi auguro di essere in grado di prendere quell'esempio ma la
grandezza di una persona la vedi soltanto nel momento in cui
veramente ti trovi davanti a queste prove e io oggi non lo so se
sarei in grado di avere quella lungimiranza e soprattutto quella
centratura fino all'ultimo istante per poter continuamente pensare
a tutto ciò che abbiamo di più importante che è il nostro essere
uomini e donne all'interno di una collettività.
Questo rappresenta l'amore che lui aveva per questa terra, per
la Valle d'Aosta, per tutti i Valdostani e per gli altri. É un
esempio di vita che mi ha colpito moltissimo e che non
dimenticherò.
Presidente -
Assessore Jean-Pierre Guichardaz, ne ha
facoltà.
Guichardaz J. (FP-PD) -
Ho conosciuto Piero Roullet,
albergatore lui, io giovane ispettore di igiene. Ricordo di aver
visitato il suo albergo per la prima volta negli anni '90 e di
essere rimasto colpito soprattutto dalle camere, meravigliosi
piccoli musei arredati tutti in modo diverso, con pezzi unici e
originali di antiquariato alpestre, anche se so che il termine
forse non è più corretto. Letti, cullette, tabacchiere, porta
oggetti, madie, mobili... insomma, pezzi di storie minute, memorie
di vite vissute di un passato ormai remoto.
Ricordo di avergli chiesto come è che si fidava di lasciare quei
pezzi meravigliosi e unici a disposizione della propria clientela
senza protezione, anzi, pronti all'uso; tavoli, sedie, letti e
scrivanie antichi erano, e immagino che lo siano ancora, l'arredo
di quei meravigliosi ambienti.
La sua risposta fu che non era mai capitato che qualcuno dei
suoi ospiti gli portasse via qualcosa o gli rovinasse un mobile. Mi
disse che la bellezza e la cura dei particolari erano antidoti
contro l'imbarbarimento e che qualunque dei suoi clienti, davanti a
un pezzo unico, a un oggetto intriso di storia, si sente bene,
avverte il dovere della memoria, quella memoria che mai nessuno si
sarebbe sognato di violare, quella memoria che gli oggetti hanno la
capacità di trasmettere e di rappresentare.
Aveva quella tensione al bello, alla cura del particolare,
sentiva il dovere di perpetrare ciò che aveva avuto in custodia e
di non rinnegare mai il passato, Piero Roullet, e dietro
quell'apparenza a volte spigolosa, dietro alla sua famosa vis
polemica, sapeva meritarsi la stima di tutti con le azioni e i
gesti concreti, senza tante sviolinature.
Racconto un aneddoto che dice la persona Piero Roullet e il suo
essere fuori dagli schemi.
Quando mi hanno detto della sua malattia, purtroppo incurabile,
mi è venuto in mente un fatto che ben descrive Piero Roullet e la
sua indole forte, caparbia e, al tempo stesso, generosa e aperta al
confronto. Ricordo che l'anno scorso Piero partecipava attivamente
alle proteste in piazza e sotto palazzo Deffeyes per le chiusure
dovute alla zona rossa e per le ricadute sul tessuto economico
valdostano.
Al termine di una di quelle manifestazioni in cui Piero aveva
preso il megafono e criticato aspramente Roma, la Valle d'Aosta, i
Sindaci, i suoi colleghi che non scendevano in piazza, io stesso,
in qualità di Assessore al turismo, senza usare eufemismi e
particolari delicatezze - posso dirlo, essendo andato a quasi tutte
le manifestazioni per capire il clima e anche per sentire la
piazza, come si dice - mi fermò e mi chiese se poteva passare un
attimo in ufficio.
Arrivò con un sacchettino in mano e l'aria un po' scanzonata,
pensavo che avrebbe continuato sull'onda della manifestazione,
magari somministrandomi qualche stoccata, come era capace di fare
lui. Invece dentro quel sacchetto aveva una copia di un libro con
dedica.
Mi fece omaggio del bel libro che racconta la storia del suo
albergo e della sua famiglia. Parlammo per quasi due ore di
turismo, di formazione, di comunicazione e di prospettive. Mi
suggerì lui di promuovere la Valle d'Aosta con azioni forti e
pervasive perché mi disse: "Se non racconti chi sei, non
esisti".
Si dimostrava un duro quando occorreva esserlo ma poi metteva da
parte la vis polemica per ritornare a essere un generoso, una
persona che amava il suo lavoro, la sua Cogne, la Valle d'Aosta, la
sua famiglia. Una persona onesta a 360 gradi, senza infingimenti o
doppi fini.
Questi due piccoli aneddoti - certo non pretendo di raccontare
la meravigliosa complessità di uno degli uomini più visionario
originari, diciamolo pure, che la Valle d'Aosta ha avuto il
privilegio di avere -aggiungono un piccolo tassello a una
personalità poliedrica e straordinaria.
Da parte mia e del nostro gruppo Federalisti Progressisti -
Partito Democratico, porgiamo le nostre più sentite condoglianze
alla sua bella famiglia e alle persone che gli vogliono bene,
sperando davvero che la sua eredità umana e professionale possa
essere d'esempio e di stimolo per le generazioni a venire, che il
suo viaggio misterioso - come ha voluto che fosse scritto sulla sua
epigrafe - continui a essere davvero pieno di stupore e di
meraviglia.
Presidente -
Assessore Caveri ne ha facoltà.
Caveri (AV-VdA Unie) -
Il Vicepresidente mi ha chiesto,
per il legame di antica conoscenza con Piero Roullet, di
pronunciare qualche parola a nome del Governo regionale che si
unisce all'insieme di fotografie che ciascuno degli intervenuti
quest'oggi ha fornito di questa personalità poliedrica che è stato
Piero Roullet.
Direi che la presenza alle sue esequie di tantissime persone è
stata la testimonianza di quell'affetto nei confronti del suo
entusiasmo febbrile, come lo si potrebbe definire. Ha attraversato
la vita di corsa, sempre con idee e proposte anche critiche, Piero
sapeva essere in certi momenti anche molto ruvido nelle sue
esternazioni, faceva parte del suo carattere e sappiamo bene che la
schiettezza può essere un elemento arricchente anche nel confronto
e nelle amicizie.
Il fatto di essere riuscito a trasformare il Bellevue con
l'apporto della sua famiglia e diventando Cognein per scelta... la
capacità di trasformare il Bellevue in un Relais & Châteaux è
la dimostrazione plastica e realistica di come si possa costruire
qualche cosa di forte, d'interessante, di utile per tutta la
comunità.
Per questo lo ricorderemo ed è bene che sia stato fatto anche
nell'aula del Consiglio Valle, proprio perché nel momento in cui si
scelse di avere questi Chevalier de l'autonomie che illustrano la
Valle d'Aosta è bene che anche all'interno dell'assemblea
parlamentare espressa dei Valdostani si ricordino queste
personalità.
Talvolta, ed è un'osservazione amara, non siamo sempre in grado
di ricordare, di avere quel culto della memoria nei confronti delle
personalità espresse dal popolo valdostano e il fatto che oggi ci
sia stata questa coscienza e questa sensibilità è certamente
importante.
Presidente -
Consigliere Rollandin ne ha facoltà.
Rollandin (PA) -
Avoir connu Piero a été une chance, il
avait le sens de l'amitié et il aimait discuter des thèmes qui
étaient à la base de notre vallée : l'agriculture - donc, était sa
source -le tourisme, qui avait été son développement et sa vie et
toutes les autres chances qui avait eues et qui avait su surtout
porter de l'avant. En défense aussi de notre langue, il était
cohérent avec les choix qu'il avait fait et il avait la force de
les maintenir pendant toute sa vie. Et je crois que dans ce sens,
c'est doublement un exemple pour nous tous, comme a déjà été dit
par les collègues. Je crois que le thème principal, ça a été le
faire de façon que... puisse être le développement de toute notre
vallée, en particulier de Cogne, et là c'est, je crois, un exemple
qu'on connaît.
Je crois qu'on peut évidemment maintenir la force qu'il avait
dans ce sens : essayer de développer les mêmes thèmes pour
maintenir cette vallée à l'ordre qu'il a aimé pendant toute la
vie.
Donc je crois que nous retenons de pouvoir imaginer, de suivre
son école pour ce qui est possible. Nous participons aux
condoléances les plus émues et sincères à sa famille et à ses
amis.
Presidente -
Vi comunico che nel pomeriggio di ieri sono
state depositate presso la Presidenza del Consiglio le firme per
avviare la procedura della proposta di legge a iniziativa popolare
da sottoporre a referendum propositivo, riguardante la modifica
delle norme per l'elezione del Consiglio regionale della Valle
d'Aosta.
Vista l'assenza del Presidente della Regione, impegnato a Roma
come grande elettore, come già annunciato in Conferenza dei
Capigruppo, sono rinviate al prossimo Consiglio le iniziative 6,
13, 16, 17, 18, 28 e 29 all'ordine del giorno.
All'interrogazione n. 7 risponderà l'assessore Marzi, mentre a
quella n. 8 risponderà l'assessore Caveri.
Vi informo inoltre che le interpellanze n. 30 e 31 saranno
trattate congiuntamente.
La Conferenza dei Capigruppo ha inoltre deciso che domani, in
apertura dei lavori, sarà dedicato un momento commemorativo alla
Giornata della Memoria che ricorre, come sapete, il 27 gennaio,
data in cui fu liberato il campo di sterminio di Auschwitz. Ogni
gruppo avrà a disposizione al massimo dieci minuti per il proprio
intervento.
Infine consentitemi di fare un "In bocca al lupo", anche a nome
del Consiglio, agli undici atleti valdostani convocati per i giochi
olimpici invernali di Pechino, che inizieranno il 4 febbraio
prossimo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK