Consiglio Regionale della Valle d'Aosta - Oggetto del Consiglio n. 1436 del 1° ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1436 del 1° ottobre 1990 - Resoconto
OGGETTO N. 1436/IX - REVOCA DELLE NOMINE DI RAPPRESENTANTI
DELLA REGIONE IN SENO AL COMITATO DI CUI
ALL’ARTICOLO 2 DEL PROTOCOLLO D'INTESA REGIONE/ENEL
SOTTOSCRITTO IL 19 APRILE 1985 E DESIGNAZIONE DEI NUOVI
RAPPRESENTANTI REGIONALI.
PRESIDENTE:
Il Presidente della Giunta, Bondaz, ha chiesto
la parola per il lustrare la proposta iscritta al punto 13
dell'ordine del giorno; ne ha facoltà.
BONDAZ (DC):
Per questa proposta di deliberazione e per le
successive, il termine revoca è forse inesatto, perché più di una
revoca, infatti, si tratta di una sostituzione.
Nel caso specifico, poiché è mutato il quadro politico, ci è
sembrato opportuno nominare un nuovo rappresentante, tanto per la
maggioranza quanto per la minoranza, in seno al comitato previsto
dal protocollo d'intesa Regione/ENEL.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Dans ce cas, nous sommes d'accord et
prenons la parole, parce que dans d'autres cas ce n'est pas comme
cela.
Pour l'instant, une fois que la révocation a été faite, nous
demandons une suspension pour nous consulter entre minorité, afin
de désigner un candidat unique.
PRESIDENTE:
Se nessuno chiede la parola, pongo in
votazione per alzata di mano la proposta di revoca delle precedenti
nomine.
ESITO DELLA VOTAZIONE
Presenti, votanti e favorevoli: 29
Il Consiglio approva all’unanimità
IL CONSIGLIO
DELIBERA
- di revocare le nomine dei Consiglieri Stévenin e Riccarand nel
Comitato misto Enel/Regione di cui alla deliberazione consiliare n.
226/IX in data 16 dicembre 1988.
PRESIDENTE:
Colleghi Consiglieri, poiché è stata chiesta
una sospensione dei lavori, da questo momento il Consiglio è
sospeso e riprenderà non appena possibile.
Si dà atto che, su richiesta del Consigliere Andrione, i
lavori del Consiglio sono sospesi dalle ore 12,13 alle ore
12,23.
PRESIDENTE:
Nel dichiarare che i lavori vengono ripresi da
questo momento, ritengo doveroso procedere ad un chiarimento
sull'oggetto n. 13.
Qui si parla di tre rappresentanti, ma mi sembra che uno, cioè
l'Assessore che di diritto presiede, sia automaticamente votato
anche per votazione palese, mentre la scheda che abbiamo preparato
prevede solo due righe, a lato delle quali è scritto "maggioranza"
e "minoranza", e su cui è possibile scrivere un nominativo di
maggioranza ed uno di minoranza.
Vi sono delle proposte, prima di passare alla votazione
segreta?
Ha chiesto la parola il Presidente della Giunta, Bondaz; ne ha
facoltà.
BONDAZ (DC):
La maggioranza propone il Consigliere
Mafrica.
PRESIDENTE:
Ha chiesto la parola il Consigliere Viérin; ne
ha facoltà.
VIERIN (UV):
A nom de la minorité nous proposons Monsieur
Faval Renato.
PRESIDENTE:
Allora diamo per implicito che la nomina
dell'Assessore all'industria, commercio, artigianato e trasporti
sia sostitutiva e che quindi riguardi l'attuale Assessore
Fosson.
Ora vi viene distribuita una scheda, con una riga per il
candidato della maggioranza ed una per quello della minoranza. Sono
stati proposti i nominativi dei Consiglieri Mafrica e Faval.
In questa circostanza la votazione è un po' strana, nel senso
che non c'è un voto garantito, perché si possono votare tutti e due
i candidati. Chiarisco però che quand'anche il nominativo della
minoranza non dovesse raggiungere la maggioranza dei presenti e
votanti, risulterebbe ugualmente eletto.
Se nessuno chiede la parola si passa alla votazione per schede
segrete.
VOTAZIONE A SCRUTINIO SEGRETO
ESITO DELLA VOTAZIONE
Presenti: 33
Votanti: 33
Schede nulle: 1
Schede valide: 32
Hanno riportato voti:
Faval: 23
Mafrica: 19
Rubbia: 1
PRESIDENTE:
In base all'esito della votazione, dichiaro
che risultano designati, quali rappresentanti della Regione in seno
al Comitato di cui all'articolo 2 del protocollo d'intesa Regione/
Enel, sottoscritto il 19 aprile 1985, i Consiglieri Demetrio
Mafrica, per la maggioranza, e Renato Faval, per la minoranza, in
sostituzione dei Consiglieri Stévenin e Riccarand.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK