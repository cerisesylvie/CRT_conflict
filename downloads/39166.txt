Consiglio Regionale della Valle d'Aosta - Oggetto del Consiglio n. 2471 del 22 novembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2471 del 22 novembre 2016 - Resoconto
OGGETTO N. 2471/XIV - Interrogazione: "Utilizzo scorretto di
auto di servizio da parte del personale della società
SITRASB".
Rosset (Presidente) -
Punto n. 6 dell'ordine del giorno.
Ha chiesto la parola il Presidente della Regione per la risposta;
ne ha facoltà.
Rollandin (UV) -
La società SITRASB ha preso atto
dell'interrogazione e ci ha comunicato che la genericità
dell'esposizione non permette, allo stato, di verificare i fatti
segnalati. Il Presidente della società ci ha peraltro comunicato
l'esistenza di una prassi, non codificata in una procedura formale,
di utilizzo dell'auto aziendale in maniera continuativa da parte
del personale reperibile, al fine di permettere, in caso di
chiamata, di intervenire senza dover utilizzare l'auto propria. Il
Presidente della SITRASB, peraltro, stava già procedendo alla
ridefinizione delle modalità di utilizzo delle auto aziendali; il
loro uso durante la reperibilità non sarà più consentito e sarà
sostituito dal rimborso per l'utilizzo dell'auto propria in caso di
chiamata, applicando l'indennità chilometrica prevista per i
dipendenti regionali. Inoltre, preso atto di questa interrogazione,
il Presidente della SITRASB ha velocizzato la formalizzazione della
nuova procedura (Regolamento per la disciplina e la gestione del
parco automezzi) entrata in vigore lunedì 21 novembre. Il nuovo
regolamento stabilisce che l'utilizzo dei veicoli della società è
possibile solo nella tratta di competenza, cioè dal Traforo al
bivio per il Colle del Gran San Bernardo, e deve essere
preventivamente autorizzato al di fuori di questa tratta.
Presidente -
Ha chiesto la parola il Consigliere Cognetta
per la replica; ne ha facoltà.
Cognetta (M5S) -
L'informazione era generica, però ieri
hanno fatto una nuova procedura per l'utilizzo delle auto. Ben
venga, dico io, meglio tardi che mai!
Il fatto di utilizzare le auto di servizio per questioni
personali non è mai una cosa bella, vero Presidente? Mi sembra
corretto. Se poi potesse farmi avere copia del regolamento - a meno
che non debba fare un 116 anche per quello - mi farebbe una
cortesia. Spero che non succeda anche in altre società ciò che
accade per SITRASB. Ricordo che c'era un'auto nel parcheggio di un
grosso supermercato di Aosta durante il fine settimana e non si
capiva a che titolo: c'era, ho chiesto se magari c'erano dei motivi
per i quali quella macchina fosse parcheggiata lì e pare non ve ne
fossero. Sto parlando di ciò che è accaduto e che dà origine a
questa interrogazione. Non ho specificato il giorno o l'ora,
comunque era un sabato o una domenica, non ricordo con
precisione.
Il punto è che non devono essere utilizzate le auto di servizio
per farsi gli affari propri. Mi fa piacere che abbiano fatto il
regolamento e spero che ce ne sia uno anche per le altre società
partecipate e controllate. Visto quello che normalmente paghiamo i
dipendenti, probabilmente possono usare anche la propria auto per
fare i loro affari.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK