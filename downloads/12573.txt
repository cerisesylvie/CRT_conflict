Consiglio Regionale della Valle d'Aosta - Oggetto del Consiglio n. 3489 del 29 giugno 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3489 del 29 giugno 1992 - Resoconto
OGGETTO N. 3489/IX Sospensione dello sdoganamento delle
autovetture Mercedes.
(Interpellanza)
Presidente
Do lettura dell'interpellanza presentata dai
Consiglieri Chiofalo e Limonet:
Interpellanza Venuti a conoscenza che in data 15 giugno u.s.,
con fax inviato alla Società Cenda Autoporto, di sospendere lo
sdoganamento delle autovettura "Mercedes";
i sottoscritti Consiglieri regionali
interpellano
l'assesore competente per conoscere:
- se la notizia corrisponde al vero;
- se affermativo, quali sono le motivazioni della
sospensione;
- quali sono i provvedimenti che si intendono adottare dato il
grave danno che comporterebbe per i cittadini valdostani sia dal
punto di vista economico che di quello occupazionale.
Presidente
Ha chiesto di parlare il Consigliere
Chiofalo, ne ha facoltà.
Chiofalo (DC)
Signor Presidente della Giunta, i motivi
che ci hanno spinto a presentare questa interpellanza sono stati in
primo luogo la preoccupazione del mancato introito per il bilancio
regionale. Non appena avuta la notizia, ufficiosa, di cui chiediamo
conferma, ci siamo preoccupati del mancato introito nelle casse
regionali, introito che si era acquisito da poco tempo, ma che
doveva andare avanti. Credo dobbiamo fare di tutto perché lo
sdoganamento delle Mercedes continui all'autoporto per il semplice
fatto, evidente, dell'introito che ne deriva.
Ho delle cifre, cifre che non sono di poco conto. Dal primo
luglio 1991 al 31 dicembre 1991 abbiamo incassato 33 miliardi
netti. In data 11 giugno 1992 è stato sospeso lo sdoganamento delle
autovettura Mercedes all'autoporto di Aosta, dietro telegramma
inviato alla ditta autotrasportatrice e alla ditta che cura lo
sdoganamento in Italia. Non sappiamo per quali motivi c'è stata la
sospensione dello sdoganamento.
Siamo preoccupati di avere un grave danno economico, e anche un
danno occupazionale, sappiamo che un totale di sei unità di addetti
seguiva le procedure di sdoganamento.
Per questi motivi, Signor Presidente, vogliamo che l'esecutivo
si attivi affinché venga no ripristinate le operazioni di
sdoganamento delle vetture Mercedes all'autoporto.
Speriamo che il Presidente della Giunta o l'Assessore competente
nella risposta che ci daranno, comunicheranno qualche buona
notizia.
Sappiamo che con la fine del 1992 verranno a cadere le barriere
doganali e un forte gettito, un introito di 450 miliardi verrà a
mancare nelle casse delle regione.
Riteniamo quindi giusto che si possa sfruttare in pieno quello
che avevamo ottenuto con l'importazione della Mercedes. Resto in
attesa di una risposta, riservandomi una replica nel valutare
quanto si verrà a dire.
Presidente
Ha chiesto di parlare il Presidente della
Giunta, ne ha facoltà.
Lanivi (GM) La ditta che faceva l'autotrasporto dei mezzi
Mercedes in passaggio ad Aosta, alla sua dogana, in una
comunicazione interna, quindi noi non abbiamo nessuna comunicazione
ufficiale, in una comunicazione interna tra uffici diversi di una
stessa ditta di autotrasporto, dichiarando inaccettabili le prese
di posizione dell'autoporto e della Cenda, decide di non far più
passare i mezzi Mercedes dalla Valle d'Aosta. Questa è la prima
notizia, la seconda notizia è che in data 25 giugno, e credo tutto
sia riconducibile a questo fatto, ci è arrivata comunicazione
ufficiale che la CEE, con comunicazione in data 1° giugno
indirizzata al Ministro degli Affari Esteri, informava il governo
di aver avviato la procedura prevista dall'ex articolo 93 paragrafo
2 del trattato nei confronti degli aiuti in oggetto per i motivi
esposti. Cioè veniva contestata al governo nazionale, perché questo
è il diretto interlocutore della CEE, la deliberazione della
Regione Valle d'Aosta e quindi si avanzava richiesta di revoca di
quella convenzione perché prevede aiuti non compatibili con la
comunità Europea.
Su questa altrettanto complessa vicenda è chiaro che l'interesse
della Regione si manifesta in questo modo:
- vi è un interesse ad avere rapporti con la Mercedes.
- vi è un secondo interesse a che gli autoveicoli passino dalla
Valle d'Aosta.
Ci stiamo attivando, se questa è la preoccupazione del
Consigliere Chiofalo, perché questo passaggio possa essere
garantito in futuro, studiando strumenti di intervento che superino
le difficoltà che attualmente abbiamo a livello europeo.
Presidente
Ha chiesto di parlare il Consigliere
Chiofalo, ne ha facoltà.
Chiofalo (DC)
Non ci possiamo ritenere soddisfatti
della sua risposta. Perché niente ancora è stato fatto per vedere
se qualcosa non funziona tra le due società per far sì che si
continuino a sdoganare qui le vetture. Indubbiamente sarà successo
qualcosa che neanche la Giunta, sa ancora precisamente. Questo
sinceramente dispiace e preoccupa, perché non sarà una cosa che si
risolverà immediatamente o in un prossimo futuro, secondo me sarà
una cosa che andrà per le lunghe, nel frattempo passeranno i mesi,
arriverà il momento che non varrà più il discorso dello
sdoganamento e quindi scompare l'IVA di importazione. L'incasso nel
periodo fino all'11 giugno è stato di 80 miliardi, andremo a
perdere altri 50 miliardi, se è così quantificabile l'importo fino
al dicembre 1992.
Abbiamo sentito dire, che è ancora più preoccupante, che la CEE
ha ricorso per far revocare la delibera della convenzione con la
Mercedes. Noi andiamo incontro ad una entrata in meno di 450
miliardi rispetto al 1991. Infatti sono 496 miliardi lordi. Se
scompare l'Iva di importazione che si quantifica in 450 miliardi,
rimanendo lo sdoganamento qui in Valle d'Aosta poteva rimanere
l'IVA commerciale che si quantifica in una cifra superiore, a mio
parere, ai 450 miliardi.
Non si dice con chiarezza che cosa si intende fare di fronte ad
una cosa così importante per la nostra economia, per poter andare
avanti a risolvere i problemi della Valle d'Aosta, che sono
tanti.
Spero che in un prossimo futuro il Presidente della Giunta e
l'esecutivo ci diano risposte più concrete.
Presidente
Ha chiesto la parola il Consigliere
Limonet, ne ha facoltà.
Limonet (DC)
Solo per dire che non sono soddisfatto
della risposta. Il Presidente ci ha fornito dei dati relativi alla
corrispondenza che ha avuto seguito al fatto, ma in definitiva non
dice nulla di nuovo per farci sperare che la situazione si
modifichi e ritorni a normalizzarsi. Più precisamente siamo fermi
al 15 giugno, data in cui la Mercedes ha cominciato a sdoganare da
altre parti d'Italia. Da allora perdiamo come Valle d'Aosta la
bellezza di circa 400 milioni al giorno. Il collega Chiofalo ha già
segnalato l'entità e la gravità del fatto, non starò a dire altro
su questo.
Vorrei riprendere il passaggio del Presidente Lanivi che è
comparso in un articolo della Stampa, che diceva: "Non vorrei che
dietro questa storia ci fossero pressioni di qualcuno per qualche
secondo fine". Parole che non lasciano dubbi e che tendono a
scaricare su altri le responsabilità del fatto.
Cari Consiglieri, spettabile pubblico e tribuna stampa, credo
che a tutti sia sempre stato chiaro chi era contro e chi era a
favore dell'affare SDS Mercedes.
Non credo che si possano attribuire all'operato della scorsa
maggioranza fatti come il ricorso CEE, onestamente spero che non
sia neanche frutto dell'allora minoranza, altrimenti a questo punto
avremmo toccato il fondo. Ma tutte le altre iniziative, come le
interpellanze, le interrogazioni ed in particolare la mozione che
voleva l'abrogazione della convenzione con la SDS, sono tutte di
matrice della ex minoranza, che ora è diventata maggioranza; lascio
a voi amici Consiglieri pensare alla credibilità che questa
maggioranza può godere all'interno della Mercedes.
Pertanto il gruppo consigliare della Democrazia Cristiana invita
gli amministratori competenti ad adoperarsi per recuperare questa
credibilità persa.
Come minoranza ci riserviamo di ritornare sull'argomento
affinché vada a buon fine, non faremo interpellanze, o
interrogazioni o mozioni contro, poiché vorremmo che i 400 milioni
al giorno tornassero nelle casse dei valdostani.
Presidente Ha chiesto di parlare il Presidente della Giunta, ne
ha facoltà.
Lanivi (GM)
Per fatto personale, perché il
Consigliere Limonet ha dato delle interpretazioni su cose che ho
detto io, volevo fare queste precisazioni.
Io non smentisco mai perché lascio liberi i giornalisti di
scrivere tutto quello che vogliono e non ho mai cercato di piegare
nessun giornalista alle mie voglie, permetto loro di scrivere anche
i "tra vigolette", per non accettare un certo modo di aprire delle
polemiche che lasciano solo nell'opinione pubblica la sensazione di
disordine e di confusione. Non l'ho mai fatto anche quando vi sono
state critiche molto pesanti nei miei confronti, ho lasciato alla
responsabilità di chi scrive, non ho mai richiamato nessun
giornalista per cose che ha scritto su di me né in bene, né in
male.
Ciò detto se può servire la mia precisazione serve solo a dire
che volevo tutelare gli interessi della regione rispetto a
probabili, eventuali pressioni che si potessero esercitare in un
momento in cui avevo assunto da pochissimi giorni la responsabilità
di guidare questo governo. Primo punto. Secondo punto: sulle
decisioni maturate in seno alla CEE che datano del 1° giugno 1992,
10 giorni prima della mia elezione e dell'elezione di questo
governo nulla è stato fatto per indirizzare la CEE in termini
contro la Valle d'Aosta, sarebbe anche un insulto alle autorità
europee. Quello che ho voluto segnalare adesso è l'obiettiva
difficoltà e le conseguenze di una situazione che cercheremo di
superare, perché ho detto: abbiamo un interesse al rapporto con la
Mercedes, abbiamo interesse a che i mezzi Mercedes passino per la
valle d'Aosta. Comunque dato per fatto e non per scendere in
polemica, sul risultato del 1° giugno a livello CEE, di questo non
si può accusare questo Governo regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK