Consiglio Regionale della Valle d'Aosta - Oggetto del Consiglio n. 974 del 13 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 974 del 13 gennaio 2010 - Resoconto
OGGETTO N. 974/XIII - Ordine dei lavori.
Président
- La parole au Conseiller Lattanzi, pour motion
d'ordre.
Lattanzi (PdL)
- Grazie, Presidente. Solo perché si
conclude la parte dedicata alla Presidenza del Consiglio, iniziano
adesso gli ordini del giorno dedicati alle proposizioni della
Giunta.
Non ho visto questa mattina e ho atteso finora, la richiesta da
parte della Giunta dell'iscrizione in via d'urgenza del
provvedimento di proroga per i provvedimenti anti-crisi, che sono
stati portati in commissione e sono stati fatti votare proprio per
poter portare a questo Consiglio i provvedimenti dalla commissione
stessa. So che si era in attesa del parere del CPEL, che è arrivato
dopo, quindi questo richiederebbe una richiesta al Consiglio
d'iscrizione in via d'urgenza con i 24 voti.
Volevamo solo sapere... visto che è un provvedimento di una
portata rilevante anche in termini di messaggio politico... vedo
dai gesti della Giunta che siete disponibili a rinviare; noi,
invece, saremmo disponibili ad iscriverlo. Il provvedimento è
passato in commissione, è stato votato, non credo che ci siano
problemi ad iscriverlo in via d'urgenza, perché credo che il
Consiglio possa esprimere i 24 voti per iscriverlo, non vedo il
motivo per rinviarlo! Era stato chiesto, non più tardi di lunedì,
di votarlo in via d'urgenza, proprio per poter dare un messaggio di
serenità alle famiglie ed alle imprese; per il 2010 questa Giunta
aveva proposto la proroga dei provvedimenti anti-crisi.
Quindi, per quanto ci riguarda, sarebbe opportuno - visto che
siamo a mezza giornata di lavori e andiamo a casa tutti molto
presto, c'è tutto il tempo e credo anche la volontà politica -
portarlo avanti.
Président
- La parole au Président de la Région,
Rollandin.
Rollandin (UV)
- Ringrazio il collega Lattanzi per aver
voluto portare questo tema; veramente le informazioni che ci erano
state date denotavano che c'era qualche perplessità da parte di
alcuni di portarlo avanti... sembrava che uno volesse accelerare
più del dovuto...
Il provvedimento naturalmente era stato, appena possibile,
approvato e portato all'attenzione del Consiglio, con tutte le
consultazioni preventive e di tutti.
Chiaramente noi siamo disponibili, ma non volevamo che questo
gesto fosse stato preso come un'azione di accelerazione eccessiva,
per cui l'abbiamo rimesso all'attenzione dei Capigruppo. Credo che
oggi ci sia stata anche una riunione per una valutazione;
chiaramente se il Consiglio è disponibile, noi siamo pronti a
discuterlo in qualsiasi momento, non vorrei che venisse male
interpretato questo gesto. Da parte nostra, se c'è un'azione dei
gruppi che concordano, siamo ben lieti di discuterlo; era la
volontà con la quale ci eravamo mossi, quindi siamo ben contenti se
si può già discutere oggi.
Président
- La parole au Conseiller Louvin.
Louvin (VdAV-R)
- Grazie, Presidente.
Vedo che ci sono consultazioni in corso al vertice, sospendo un
attimo l'intervento, autosospendo... Volevo dare la possibilità
anche al Presidente che stava consultandosi con il suo Capogruppo
giustamente di...
Presidente del Consiglio, credo sia opportuno sospendere per due
minuti i lavori del Consiglio e confrontarsi in Conferenza
Capigruppo su tale questione, per evitare di vedere un filmato
anche poco simpatico. Abbiamo fatto delle richieste di
approfondimento in commissione, che ci erano state respinte
sull'onda di un'urgenza conclamata; vediamo adesso una situazione
diversa... gradiremmo chiarire serenamente in Conferenza Capigruppo
la questione. La ringrazio se vorrà acconsentire a questa nostra
richiesta.
Presidente
- Il Consiglio è sospeso per 10 minuti ed è
convocata la Conferenza dei Capigruppo.
Si dà atto che la seduta è sospesa dalle ore 12,01 alle ore
12,18.
Président
- Nous pouvons reprendre nos travaux. Suite à
la décision des Chefs de groupe, je soumets au vote l'inscription
du dessein de loi n° 77: "Proroga per l'anno 2010 delle misure
straordinarie ed urgenti in funzione anti-crisi per il sostegno
alle famiglie e alle imprese di cui alla legge regionale 23 gennaio
2009, n. 1, e altri interventi".
La parole au Conseiller Louvin.
Louvin (VdAV-R)
- Solo per dire, molto semplicemente, che
nell'esaminare in commissione la reiterazione di queste misure
anti-crisi, abbiamo chiesto di poter fare delle valutazioni
approfondite sull'impatto che hanno avuto le misure finora
adottate.
La discussione in commissione è stata particolarmente sintetica
e si è conclusa con il rigetto della nostra richiesta di poter fare
questo approfondimento insieme alle parti sociali, insieme alle
rappresentanze imprenditoriali che - crediamo - siano direttamente
interessate e implicate negli effetti di queste manovre. Ci sono
stati rimessi dei documenti estremamente succinti che, a nostro
modo di vedere, non rappresentano un'analisi di valutazione reale
dell'impatto che hanno avuto 12 mesi di manovre anti-crisi. Abbiamo
votato favorevolmente, abbiamo acconsentito all'urgenza nel 2009
perché la crisi era un fatto urgente ed imprevedibile, ma riteniamo
che il 2010 non debba aprirsi con una votazione urgente di un
provvedimento esaminato in 60 minuti dalla commissione senza la
dovuta documentazione e senza i confronti necessari!
Siamo contrari a questa iscrizione in via d'urgenza, tanto più
che ci è stato ribadito che nel merito non ci sono misure che
avrebbero un ritardo di applicazione sostanziale, e crediamo che
ricordare anche alle commissioni e ai commissari che hanno dei
doveri di approfondimento, e non solo degli atti di fiducia, che
possono essere comprensibili da parte delle maggioranze politiche,
ma non devono necessariamente coinvolgere tutto il Consiglio
regionale, sia un momento utile da tenere presente.
Ripeto, senza volermi dilungare ulteriormente, sulla prassi che
si vuole seguire il nostro voto sarà contrario.
Président
- La parole au Président de la Région,
Rollandin.
Rollandin (UV)
- Grazie, Presidente.
Solo per dire che su questo tema, la proposta di discuterlo in
questa seduta va nell'ottica di accelerare il più possibile i tempi
per dare delle risposte certe nell'ambito della gestione di tutte
le misure anti-crisi: questa è la ragione per cui nel primo tempo
utile è stato predisposto il provvedimento. Ringrazio la
commissione che lo ha esaminato subito, rendendosi conto della
reale urgenza, nel senso di dare le risposte in tempo più rapido
possibile a quelle che sono le attese sia della parte
imprenditoriale che delle famiglie.
Rispettiamo il fatto che ci sia un'espressione di richieste di
chiarimenti o di confronti; vogliamo solo sottolineare che -
onestamente come in precedenza - noi, questi confronti, li abbiamo
esplicitati proprio nell'ottica di agevolare il discorso di un
confronto, che era stato proficuo la volta precedente e che è stato
messo a disposizione, non è che si sono volute nascondere eventuali
sottolineature. È stato messo a disposizione di tutti e con questo
spirito siamo sicuramente convinti che la discussione fatta oggi
acceleri e renda un servizio a tutta la collettività.
Président
- La parole au Conseiller Donzel.
Donzel (PD)
- Brevissimo.
Noi, del Partito Democratico, vorremmo distinguere fra
l'utilizzo improprio di due termini: urgenza nelle procedure
consiliari e urgenza nelle misure.
Sull'urgenza delle misure ci siamo espressi in sede di bilancio,
chiedendo che alcune delle misure che sono proposte nel documento
fossero già inserite allora, quindi per noi c'è, sì, urgenza delle
famiglie; tutto il tempo che guadagniamo è tutto tempo guadagnato,
perché sappiamo che le procedure burocratiche sono lunghe e anche
guadagnare due settimane è tempo utile per le famiglie, almeno per
quelle davvero bisognose che noi crediamo sia necessario
soccorrere. Le dico però lo sconcerto rispetto a questo percorso,
perché sono arrivato in un'aula, oggi, dove non si capiva... in
Conferenza dei Capigruppo nessuno ha sollevato questo problema, si
è fatto finta di niente fino a che poco fa... per fortuna il
collega Lattanzi ha ricordato a qualcuno che forse c'era un
provvedimento di questo tipo... Dico: su questa modalità di urgenza
non sono assolutamente d'accordo!
Voterò a favore, ma perché la gente abbia i soldi, non su come
si è comportata la maggioranza per arrivare, qui, con questo
provvedimento, sia ben chiaro! Non c'è ancora, non lo abbiamo
neanche in mano adesso...
Presidente
- Il documento è in riproduzione, se volete
averlo sottomano possiamo passare al punto 18 e subito dopo... se
il problema è di essere sicuri di avere il documento per poter
votare l'iscrizione...
Si passa al punto 18 all'ordine del giorno.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK