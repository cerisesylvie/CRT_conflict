Consiglio Regionale della Valle d'Aosta - Oggetto del Consiglio n. 478 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 478 del 16 settembre 1982 - Resoconto
OGGETTO N. 478/VII - DISEGNO DI LEGGE CONCERNENTE: "NORME
SULLE INDENNITA' E SUI RIMBORSI SPESE SPETTANTI AI MEMBRI DEL
CONSIGLIO E DELLA GIUNTA REGIONALE E NORME SULLA PREVIDENZA DEI
CONSIGLIERI REGIONALI".
PRESIDENTE
: Ha chiesto di parlare il Consigliere Martin.
Ne ha facoltà.
MARTIN - (U.V.P.):
Colleghi Consiglieri, su incarico del
Presidente del Consiglio, in conseguenza ad una volontà espressa
dai Capigruppo, fui incaricato di seguire le questioni
previdenziali dei Consigli regionali che si stavano affrontando a
livello nazionale, e per questa ragione il 27.2. di questo anno,
insieme al Sig. Pasquino, mi sono recato a Venezia per una riunione
fra tutte le Regioni Italiane, indetta dalla Regione Veneto e
riguardante i problemi del sistema previdenziale dei Consiglieri
regionali. Erano presenti a questo primo incontro le seguenti
Regioni: Abruzzo, Basilicata, Calabria, Campania, Emilia-Romagna,
Lazio, Lombardia, Marche, Molise, Piemonte, Puglia, Sardegna,
Toscana, Umbria, oltre naturalmente al Veneto e alla Valle
d'Aosta.
Il dibattito che segui, oltre ad evidenziare l'estrema
precarietà del sistema previdenziale esistente in pressoché tutte
le Regioni, mise in luce le differenti modalità ed i differenti
parametri
in
uso nelle varie Regioni, con i quali vengono
conteggiate le trattenute previdenziali, le indennità dei
Consiglieri e gli assegni vitalizi a favore dei Consiglieri cessati
dal mandato.
Fu per queste ragioni che si ritenne opportuno presentare al
Ministro per gli Affari Regionali una proposta di regolamentazione
unitaria ed a questo proposito si stabili di affidare ad un gruppo
di coordinamento il compito di preparare e di illustrare al
Ministro un documento sull'intera questione allo scopo di definire
indirizzi legislativi ai quali tutte le Regioni a Statuto ordinario
e speciale potessero ispirare le scelte legislative atte a
risolvere i propri problemi in modo uniforme.
Furono chiamati a fare parte del Gruppo di coordinamento le
Regioni Basilicata, Emilia-Romagna, Lombardia, Umbria e Valle
d'Aosta, che prepararono il documento e dopo un'altra riunione con
tutte le Regioni avvenuta a Bologna il 5 maggio, lo presentarono al
Ministro Aniasi il 13 maggio a Roma nella sede del Ministero.
In tale riunione i funzionari del Ministero, in particolare il
Prof. Gizzi, si sono soffermati sulla capacità autonoma delle
Regioni a Statuto Speciale di legiferare e di definire la loro
situazione e sull'esigenza di una maggiore omogeneizzazione dei
vari fattori, e cioè indennità, assegni di reinserimento, e così
via. Hanno indicato, come d'altronde avevano suggerito le Regioni,
di addivenire ad una tale situazione attraverso un accordo
interregionale che regolasse la materia in modo più omogeneo per
tutte le Regioni.
Successivamente il 31 maggio, ancora a Bologna, si riunivano i
rappresentanti delle Regioni e sulla base delle considerazioni
emerse dall'incontro con il Ministro per gli Affari Regionali si
gettavano le basi per una regolamentazione omogenea dell'intera
questione.
Evidentemente le Regioni a Statuto Speciale si trovano
avvantaggiate rispetto alle altre, potendo legiferare in merito. E'
altrettanto evidente che, stabilito il principio, esistono per le
Regioni delle fasce in cui muoversi. E' il caso ad esempio
dell'indennità consiliare, che seppure agganciata a quella
parlamentare, subisce delle differenze in alcune Regioni, e con la
legge che si propone per la Valle d'Aosta, risulta la più bassa
d'Italia.
Ecco quindi le ragioni che ci hanno indotto a presentare questa
legge che dovrebbe permettere di far fronte con regolarità alla
corresponsione degli assegni vitalizi previsti dalla Cassa di
Previdenza senza più ricorrere a trattenute impossibili a carico
degli attuali Consiglieri.
Un altro motivo di interesse della nuova legge
è
rappresentato dal fatto che i conteggi verranno facilitati in
quanto non sarà più necessario attendere le comunicazioni, non
sempre tempestive, riguardanti gli aggiornamenti del trattamento
economico dei Magistrati, che finora costituiva la base
dell'indennità dei Consiglieri regionali della Valle d'Aosta, con
l'aggancio come già avviene per tutte le altre Regioni, alle
indennità parlamentari. Gli aggiornamenti delle indennità diventano
più semplici e non si rischia - come è già successo - di dover
procedere a successivi conguagli che dal punto di vista contabile
risultano oltremodo laboriosi.
Spero di essere stato abbastanza chiaro e soprattutto di avere
riportato in maniera fedele quella che
è
stata la volontà
dei rappresentanti delle Regioni italiane per la quale viene
proposta al Consiglio regionale questa legge.
PRESIDENTE
: Passiamo all'esame dell'articolato. Do
lettura dell'art. 1:
Art. 1
A decorrere dal 1° gennaio 1983 le norme sulle indennità e
sui rimborsi spese spettanti ai membri del Consiglio e della Giunta
regionale, nonché le norme sulla previdenza dei Consiglieri
regionali sono disciplinate dalla presente legge.
Con decorrenza 1° gennaio 1983 è abrogata la legge regionale
10 dicembre 1980, n. 56.
PRESIDENTE
: Metto in approvazione l'articolo l:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 2:
Art. 2
L'indennità spettante ai membri della Giunta regionale e
dell'Ufficio di Presidenza del Consiglio, ai Presidenti delle
Commissioni consiliari permanenti ed ai Consiglieri è stabilita
dallo Ufficio di Presidenza del Consiglio in misura non superiore
alle seguenti percentuali della corrispondente indennità spettante
ai membri del Parlamento Nazionale ai sensi della legge statale
31.10.1965, n. 1261:
a)
100% per il Presidente della Giunta;
b)
100% per il Presidente del Consiglio;
c)
80% per gli Assessori regionali;
d)
50% per i Vicepresidenti del Consiglio, i
Consiglieri Segretari del Consiglio ed i Presidenti delle
Commissioni consiliari permanenti;
e)
40% per i Consiglieri regionali.
Le indennità di cui al comma precedente non sono cumulabili
tra loro e spettano una sola volta.
Al Consigliere che cessi dal mandato per qualsiasi causa, o
che non sia rieletto, spetta altresì un assegno reversibile pari ad
una mensilità lorda di carica di cui al punto e) del primo comma
per ogni anno o frazione di anno superiore a sei mesi di
legislatura, con un massimo di anni dieci anche non
continuativi.
PRESIDENTE
: All'art.. 2 c'è un emendamento proposto dalla
Commissione: "90% per il Presidente del Consiglio", lo metto in
approvazione:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Metto in approvazione l'articolo 2 nel testo
così emendato:
Art. 2
L'indennità spettante ai membri della Giunta regionale e
dell'Ufficio di Presidenza del Consiglio, ai Presidenti delle
Commissioni consiliari permanenti ed ai Consiglieri è stabilita
dall'Ufficio di Presidenza del Consiglio in misura non superiore
alle seguenti percentuali della corrispondente indennità spettante
ai membri del Parlamento Nazionale ai sensi della legge statale
31.10.1965, n. 1261:
a)
100% per il Presidente della Giunta;
b)
90% per il Presidente del Consiglio;
c)
80% per gli Assessori regionali;
d)
50% per i Vicepresidenti del Consiglio, i
Consiglieri Segretari del Consiglio ed i Presidenti delle
Commissioni consiliari permanenti;
e) 40% per i Consiglieri regionali.
Le indennità di cui al comma precedente non sono cumulabili
fra loro e spettano una sola volta.
Al Consigliere che cessi dal mandato per qualsiasi causa, o
che non sia rieletto, spetta altresì un assegno reversibile pari ad
una mensilità lorda di carica di cui al punto e) del primo comma
per ogni anno o frazione di anno superiore a sei mesi di
legislatura, con un massimo di anni dieci anche non
continuativi.
PRESIDENTE
: Comunico l'esito della votazione:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 3:
Art. 3
L'ammontare della diaria mensile spettante ai Consiglieri
regionali, senza distinzione di carica, per spese inerenti
all'espletamento del mandato, è determinato dall'ufficio di
Presidenza del Consiglio, sulla base di quindici giorni di presenza
per ogni mese, in misura non superiore a quella spettante ai membri
del Parlamento Nazionale.
PRESIDENTE
: Metto in approvazione l'articolo 3 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 4:
Art. 4
Ai Consiglieri regionali, per ogni assenza dalle sedute del
Consiglio, delle Commissioni e degli altri organi interni del
Consiglio sarà applicata una trattenuta del 2,00% sull'indennità
mensile lorda di cui all'art.
3,
salvo che l'assenza sia
dovuta ad incarico di missione per conto della Regione dato dal
Presidente del Consiglio o dal Presidente della Giunta o a ricovero
in ospedale.
L'importo delle ritenute di cui al presente articolo sarà
versato al Fondo Cassa di Previdenza per i Consiglieri regionali,
istituito con l'art. 120 del vigente Regolamento interno per il
funzionamento del Consiglio.
PRESIDENTE
: Metto in approvazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 5:
Art. 5
L'Ufficio di Presidenza del Consiglio, sentito almeno
annualmente il Comitato amministrativo della Cassa di Previdenza,
determina altresì:
a)
l'ammontare delle quote mensili, poste a carico dei
singoli Consiglieri regionali, per alimentare il fondo della Cassa
di Previdenza dei Consiglieri regionali, in misura non
inferiore
al 25%
dell'indennità di carica di cui al punto e)
dell'art. 2 e della diaria di cui all'art. 3;
b)
l'ammontare dei contributi a carico della Regione,
previsti dall'art. 120 del Regolamento interno, solo entro
il
limite dell'ammontare delle somme versate dai Consiglieri in
carica.
PRESIDENTE
: Metto in approvazione l'articolo 5 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 6:
Art. 6
L'ammontare degli assegni vitalizi corrisposti dalla Cassa di
Previdenza per i Consiglieri regionali è determinato, ai sensi del
Regolamento della Cassa stessa, in proporzione agli
anni
di
contribuzione, in misura percentuale del trattamento base
corrispondente all'indennità mensile di carica prevista al punto e)
dell'art. 2 della presente legge, fino ad
un
massimo del
60%.
PRESIDENTE
: Metto in approvazione l'articolo 6 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 7:
Art. 7
Ai membri dell'Ufficio di Presidenza del Consiglio e della
Giunta regionale ed ai Consiglieri regionali che, rispettivamente,
per l'espletamento del proprio mandato o per incarico dei
Presidenti del Consiglio e della Giunta, si rechino fuori sede sono
rimborsate le spese di viaggio; per i viaggi compiuti con propri
automezzi è corrisposto un rimborso chilometrico pari a quello
corrisposto ai dipendenti regionali. E' inoltre corrisposta una
indennità di missione eguale a quella spettante ai funzionari
dipendenti dell'Amministrazione regionale appartenenti alle
qualifiche dirigenziali per missioni nel territorio dello Stato o
all'estero.
Le liquidazioni delle indennità e dei rimborsi di cui al
presente articolo sono effettuate dall'Ufficio di Presidenza del
Consiglio o della Giunta regionale secondo la rispettiva
competenza.
PRESIDENTE
: Metto in approvazione l'articolo 7 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 8:
Art. 8
Ai Consiglieri residenti ad una distanza superiore ai 5 Km.
da Aosta spetta un rimborso forfettario di spese di viaggio
commisurato alle seguenti presenze mensili in misura pari ad un
quarto del prezzo di un litro di benzina super per ogni Km. di
percorrenza per raggiungere la sede consiliare:
a)
membri dell'Ufficio di Presidenza del Consiglio,
membri della Giunta e Presidenti Commissioni consiliari permanenti:
15 presenze;
b)
Consiglieri facenti parte di Commissioni consiliari
permanenti: 10 presenze;
c)
altri Consiglieri: 5 presenze.
Per ogni giornata di assenza dalle adunanze consiliari o
dalle Commissioni il rimborso di cui al precedente comma sarà
proporzionalmente ridotto di un, quindicesimo, di un decimo o di un
quinto.
PRESIDENTE
: Metto in approvazione l'articolo 8 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 9:
Art. 9
La corresponsione delle indennità e dei rimborsi spese di cui
alla presente legge decorre, per i Consiglieri regionali, dalla
data della prima convocazione degli eletti o dalla data di
convalida delle elezioni nel caso di seggio rimasto vacante a norma
dell'art. 25 dello Statuto Speciale.
Per i Presidenti della Giunta e del Consiglio, per i membri
della Giunta dell'Ufficio di Presidenza del Consiglio e per i
Presidenti delle Commissioni consiliari permanenti la
corresponsione dell'indennità decorre dalla data di elezione o
nomina.
La corresponsione delle indennità dei rimborsi spese cessa
alla data della prima riunione del nuovo Consiglio regionale. Per i
componenti la Giunta regionale cessa al termine della permanenza
nelle rispettive cariche. Nel caso di cessazione dalle cariche nel
corso della legislatura le indennità e i rimborsi spese sono
corrisposti fino al giorno antecedente quello della
cessazione.
PRESIDENTE
: Metto in approvazione l'articolo 9 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 10:
Art. 10
Ai Consiglieri regionali non competo no altre indennità o
altri compensi oltre a quelli previsti dalla presente
legge.
PRESIDENTE
: Metto in approvazione l'articolo 10 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 11:
Art. 11
L'onere annuo, a decorrere dal 1983, derivante
dall'applicazione della presente legge, previsto in £. 300.000.000
per l'esercizio 1983 ed in £. 302.000.000 per l'esercizio 1984,
graverà sui capitoli dei rispettivi bilanci corrispondenti ai
capitoli 20000, 20250 e 20300 del bilancio di previsione della
Regione per l'anno 1982.
La copertura dell'onere di cui al comma precedente è
assicurata dal normale incremento delle quote di ripartizione del
gettito di tributi erariali.
A decorrere dall'esercizio 1985 gli oneri necessari saranno
iscritti con la legge approvativa dei relativi bilanci.
PRESIDENTE
: Metto in approvazione l'articolo 11 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Do lettura dell'art. 12:
Art. 12
Al bilancio pluriennale della Regione per gli anni 1982/1984
sono apportate le seguenti variazioni:
PARTE ENTRATA
Variazioni in aumento
TITOLO I - ENTRATE DERIVANTI DA TRIBUTI PROPRI DELLA REGIONE,
DAL GETTITO DI TRIBUTI ERARIALI 0 DI QUOTE DI ESSO DEVOLUTE ALLA
REGIONE
Categoria 2° - Compartecipazione di tributi erariali
anno 1983 £. 300.000.000
anno 1984 £. 302.000.000
Totale in aumento £. 602.000.000
PARTE SPESA
Variazioni in aumento
1.1. - Organi della Regione
1.1.1. - Consiglio regionale
anno 1983 L. 297.000.000
anno 1984 £. 298.000.000
Totale £. 595.000.000
1.1.2. - Giunta regionale e suo Presidente
anno 1983 £. 3.000.000
anno 1984 £. 4.000.000
Totale £. 7.000.000
Totale in aumento £. 602.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 12 testè
letto:
ESITO DELLA VOTAZIONE
Presenti, votanti e favorevoli: 23.
Il Consiglio approva all'unanimità.
PRESIDENTE
: Metto in approvazione la legge nel suo
complesso per votazione segreta:
VOTAZIONE
A
SCRUTINIO SEGRETO
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK