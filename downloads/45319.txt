Consiglio Regionale della Valle d'Aosta - Oggetto del Consiglio n. 2092 del 15 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2092 del 15 dicembre 2022 - Resoconto
OGGETTO N. 2092/XVI - Interpellanza: "Integrazione della
sezione del sito www.lovevda.it dedicata agli sport outdoor
attraverso l'inserimento dei tracciati di scialpinismo del
comprensorio Pila Snowland.".
Bertin (Presidente) -
Punto numero 31. Per
l'illustrazione, il consigliere Brunod.
Brunod (LEGA VDA) -
Come ben sapete, questa iniziativa
come le altre sono state presentate circa un mese fa, in data 18
novembre. In data 28 ottobre 2022 abbiamo appreso da un comunicato
stampa ufficiale della Regione Valle d'Aosta le seguenti
informazioni: "La Valle d'Aosta lancia a Skipass di Modena Fiere la
stagione turistica della neve. La Regione europea dello sport 2023
presenterà le novità dell'offerta invernale e del sistema di
biglietteria unificato." Rileviamo che nel comunicato stampa
vengono elencate anche le principali novità della stagione
2022/2023 dei cinque maggiori comprensori sciistici del territorio
della Valle d'Aosta. Inoltre, in data 26 ottobre 2022 apprendiamo
dal sito
www.neveitalia.it
le seguenti notizie: "Valle
d'Aosta, apertura stagione 2022/2023: Pila annuncia l'apertura
della stagione invernale per il 26 novembre".
Tenuto conto che nell'articolo vengono svelate le numerose
eccellenze di questo comprensorio regionale, una delle quali
risulta essere la presenza anche di due piste di scialpinismo, due
percorsi tracciati e messi in sicurezza per tutti coloro che
vogliono provare il lato più
wild
dello sci. Rileviamo che a
oggi, cioè a pochissime settimane dall'avvio della stagione
invernale (ovviamente riferito a un mese fa) sul sito istituzionale
di promozione turistica
www.lovevda.it
, alla sezione
sport/inverno/scialpinismo, risultano esserci le informazioni
relative a diversi itinerari classici di scialpinismo, alla
promozione dei percorsi di scialpinismo e di uno skipass per i
scialpinisti nel comprensorio Monte Rosa Ski, ma non vi sono alcune
notizie della promozione dei percorsi di scialpinismo tracciati e
messi in sicurezza presenti nel comprensorio Pila Snowland.
Nel DEFR 2023/2025, nella sezione 1.3 dell'Assessorato sviluppo
economico, formazione e lavoro, si riporta che il settore degli
impianti a fune riveste un ruolo determinante per lo sviluppo
economico del territorio, tale da indicarlo tra gli obiettivi
strategici dell'Assessorato. Tenuto conto che nella presentazione
dell'obiettivo "Sostenere le politiche di sviluppo delle stazioni
sciistiche" si apprende che lo sci e le altre attività connesse
all'utilizzo di impianti a fune e alla fruizione della neve battuta
sono, ancora oggi, il più grande attrattore turistico per le aree
turistiche di montagna. La montagna, presidiata al fine di renderla
fruibile per la maggior parte dei turisti, richiede impegno
finanziario e politiche di indirizzo volte all'adattamento ai
cambiamenti climatici, economici e sociali dei tempi attuali. La
Valle d'Aosta intende mantenere nel medio e lungo termine il ruolo
di attrattore turistico invernale ed estivo in tutte le località
montane, per limitare lo spopolamento delle valli, garantire il
presidio del territorio e produrre reddito anche nella difficile
economia di montagna.
Evidenziamo che sempre nel DEFR 2023/2025, nella sezione
dell'Assessorato beni culturali, turismo, sport e commercio, in
modo particolare nella parte relativa al turismo, vengono riportate
le seguenti considerazioni: "per perseguire gli obiettivi del DEFR
negli ultimi due anni si è lavorato in Italia e all'estero per
rafforzare la reputazione della Valle d'Aosta quale destinazione
turistica di eccellenza, tramite
spot
televisivi e
radiofonici, campagne stampa, comunicazione
social
,
organizzazione di viaggi conoscitivi per la stampa e per gli
operatori di settore, nonché mediante i progetti promo-pubblicitari
realizzati in occasione di eventi di rilevanza nazionale e
internazionale, in particolare a carattere sportivo, con la
partecipazione di importanti fiere di settore".
Si interpella l'Assessore competente per conoscere le
motivazioni per le quali a oggi, sul sito di riferimento a livello
turistico regionale www.lovevda.it, non vi siano alcune
informazioni relative alla promozione dei percorsi tracciati di
scialpinismo presenti nel comprensorio Pila Snowland, e se vi sia
l'intenzione di impegnarsi per integrare la sezione del sito con
l'inserimento degli stessi, al fine di completare ulteriormente
l'offerta turistica regionale degli sport
outdoor
.
Termino la presentazione di questa interpellanza ringraziando
anticipatamente l'Assessore e soprattutto gli uffici e le strutture
competenti, in quanto in questi giorni, riguardando le
interpellanze e i contenuti, abbiamo notato che sul sito
www.lovevda.it è proprio stata inserita questa sezione: il titolo è
"Due piste a Pila", e poi vi è il rimando al comprensorio di Pila
Snowland. Noi siamo molto contenti che, per il fatto di aver
presentato un mese fa un'iniziativa, poi successivamente vi siate
attivati per integrare questa parte e quindi noi vi ringraziamo già
in anticipo prima della risposta.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
È la dimostrazione che, se
l'opposizione è fatta in maniera costruttiva, come di solito siete
in grado di fare voi, poi lavorando di intesa si riescono a trovare
delle soluzioni. Effettivamente sul sito turistico regionale
vengono messe in evidenza le novità e le proposte delle località
turistiche regionali, come in questo caso, quando queste novità o
proposte sono pubblicate sui siti delle località e delle stazioni
di riferimento, in modo che sia possibile rinviare con un
link
di approfondimento a un contenuto pubblicato dal
soggetto titolare della notizia.
Io rispondo anche per conto dell'assessore Bertschy, anche
perché la questione della delega sugli impianti a fune è in capo,
come lei ha detto citando il DEFR, al suo assessorato. Sono
interessi che si intersecano, l'interesse nostro è di veicolare
l'immagine attraverso l'offerta invernale,
outdoor
, estiva,
di tutti gli elementi e gli
atout
che siamo in grado di
offrire alla nostra clientela e ai nostri turisti.
Al momento della sua interpellanza effettivamente il sito della
Pila S.p.A. era in revisione e non vi era alcun contenuto relativo
alla pratica dello scialpinismo e dei relativi tracciati. Le nuove
informazioni sono state inserite, come lei ha rilevato, circa una
settimana fa, e pubblicate in evidenza sul sito
www.lovevda.it
nella sezione Sport/scialpinismo; adesso io
non so se su sollecitazione dalla sua interpellanza, può darsi di
sì, ma in ogni caso da una settimana a questa parte l'informazione
è stata inserita, credo con beneficio per tutti coloro che sono
interessati ad averla.
Ci tengo a precisare che le notizie messe in evidenza sulla
homepage
nelle diverse sezioni tematiche o territoriali del
sito www.lovevda.it sono aggiornate con regolarità, non solo per
aggiungerne di nuove, ma anche per verificare che i link dei siti
terzi siano sempre funzionali. E approfitto di questa occasione per
ringraziare sentitamente davvero gli uffici, perché malgrado come
lei sa le dotazioni organiche non siano come l'immaginario
collettivo pensa, così splafonate o così eccessive, i nostri
funzionari e le persone che lavorano alla compilazione del sito
www.lovevda.it costantemente lo aggiornano, mantenendo - questo ci
è stato riconosciuto da tutti e anche da lei nel corso di diverse
iniziative - uno strumento davvero efficace, utile e iper
aggiornato rispetto all'offerta turistica. Lei si ricorderà quando
aveva estrapolato dal sito le decine e decine di informazioni circa
le iniziative, per esempio in occasione di quella sua interpellanza
sulle sovrapposizioni. Il sito viene compilato addirittura mettendo
dentro informazioni che derivano dai Comuni, dalle pro loco: c'è
veramente un grandissimo lavoro di tessitura quotidiana. Poi può
capitare, può sfuggire che ci siano magari delle difficoltà alle
volte per stare dietro a un singolo caso, che in questa situazione
è stato comunque immediatamente ripristinato.
Presidente -
Replica il consigliere Brunod.
Brunod (LEGA VDA) -
Ringrazio l'Assessore per aver
confermato quanto abbiamo già detto al termine della presentazione
della nostra iniziativa. Ci fa molto piacere aver visto che vi è
stato l'impegno di integrare con le ultime notizie.
Riprendendo un po' gli articoli dai quali avevamo tratto spunto
per fare l'iniziativa, sia su
ProAction Sport
sia su
Neve
Italia
, leggiamo un pezzo dove si parla delle novità del
comprensorio di Pila Snowland. C'è un passaggio che dice: "Dallo
scorso anno sono presenti anche due piste di scialpinismo, due
percorsi tracciati messi in sicurezza per tutti coloro che vogliono
praticare il lato più
wild
dello sci". Quindi, era solo
questo il suggerimento: a volte si rincorrono un po' le cose.
Magari prendersi un po' per tempo sarebbe la soluzione migliore,
più ottimale, per presentare al meglio queste offerte, come lei ha
ben detto e come tutti siamo d'accordo, per promuovere e
valorizzare tutto quello che è il sistema Valle d'Aosta a livello
turistico, nei modi e nei tempi giusti. Ci fa molto piacere che
attraverso le nostre iniziative, in modo costruttivo poi si arrivi
al risultato finale. Questo credo che sia il vero grande obiettivo.
Quindi, la ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK