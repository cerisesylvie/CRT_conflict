Consiglio Regionale della Valle d'Aosta - Oggetto del Consiglio n. 2942 del 8 luglio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2942 del 8 luglio 1987 - Resoconto
OGGETTO N. 2942/VIII - NOTIZIE E INDICAZIONI IN MERITO AI
PROGETTI DI RADDOPPIO DEL TUNNEL DEL MONTE BIANCO. -
(Interrogazione e interpellanza)
PRESIDENTE:
L'interrogazione iscritta al punto 7 e
l'interpellanza iscritta al punto 11 dell'ordine del giorno sono
analoghe e pertanto, sempreché i presentatori non siano contrari,
possiamo affrontarle in un'unica discussione.
Do lettura dell'interrogazione presentata dai Consiglieri
Mafrica e Tonino e dell'interpellanza presentata dal Consigliere
Sandri:
INTERROGAZIONE
APPRESO da un articolo di "Il Giornale" del 23.6.87 che
sarebbero stati predisposti progetti per il raddoppio del tunnel
del Monte Bianco;
CONSTATATO che la notizia del raddoppio, nascosta secondo "Il
Giornale" "per non suscitare le ire degli onnipresenti verdi
valdostani", sarebbe emersa in un incontro tenutosi a Chamonix tra
le Società concessionarie della gestione del Traforo e delle
Autostrade;
RICORDATO che la Regione ha propri rappresentanti nella
Società Traforo del Monte Bianco;
i sottoscritti Consiglieri regionali
INTERROGANO
il Presidente della Giunta per conoscere:
1)
quali notizie ha la Giunta in merito ai progetti di
raddoppio del tunnel del Monte Bianco;
2)
quali indicazioni sono state date ai rappresentanti
della Regione nella Società del Traforo del Monte Bianco in merito
a detto progetto.
- F.ti: Demetrio Mafrica Tonino Alder
INTERPELLANZA
VENUTO A CONOSCENZA
che giorni fa a Chamonix dirigenti
della Società del Traforo del Monte Bianco hanno reso pubblico un
progetto, già definito in larga parte nei suoi dettagli, di
raddoppio dell'omonimo tunnel stradale;
RILEVATO
che tale notizia è stata riportata dai grandi
organi di stampa (vedere in particolare "Il Giornale" del 23.6.87 a
pag. 6);
STUPITO
per l'atteggiamento prepotente della Società
del Traforo teso a condizionare le scelte programmatorie
territoriali e viarie di preminente competenza pubblica
regionale;
PREOCCUPATO
per le gravi ripercussioni che il
raddoppio del tunnel avrebbe sulla Valle d'Aosta determinando un
considerevole incremento del traffico, in particolare di quello dei
TIR che è pericoloso e inquinante;
RICORDATO
che più volte in Consiglio regionale si è
sottolineata l'opposizione di varie forze politiche ad un raddoppio
del tunnel
il sottoscritto Consigliere regionale
INTERPELLA
il Presidente della Giunta regionale per sapere:
1)
quali sono le informazioni in possesso della Giunta
regionale sul progetto di raddoppio del tunnel del Monte Bianco e,
in particolare da chi è stato commissionato e redatto il progetto
presentato a Chamonix;
2)
quale atteggiamento intende assumere la Giunta
regionale nei confronti del citato progetto;
3)
quali direttive sono state impartite, a proposito
del citato progetto, ai rappresentanti della Regione in seno al
Consiglio di Amministrazione della Società del Traforo del Monte
Bianco.
F.to: Giovanni Sandri.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
La presentazione di questa interpellanza è
originata dalla pubblicazione, nella sesta pagina del quotidiano
"Il Giornale" del 23.6.1987, di un articolo, firmato da Marcello di
Falco, intitolato "Raddoppia il traforo del Monte Bianco", senza
alcun punto interrogativo, e nel cui occhiello si precisava: "entro
il 1993, con l'apertura dell'ultimo tronco dell'autostrada
valdostana".
Di fronte ad una simile notizia, non smentita dalla Presidenza
della Giunta regionale, ho ritenuto necessario presentare
l'interpellanza per conoscere con precisione l'atteggiamento della
Giunta regionale. Si vorrebbe evitare il ripetersi di quanto è
avvenuto per l'autostrada, i cui progetti sono nati e cresciuti
all'interno della Società per il traforo del Monte Bianco ed in un
secondo tempo sono stati recepiti dalla Regione, con un meccanismo
decisionale che noi contestiamo, nel senso che una scelta della
Regione Valle d'Aosta deve nascere all'interno degli organi
istituzionali della Regione e non nei cassetti di qualche
società.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'ai participé à la rencontre de
Chamonix, pour la présentation d'une brochure qui était adressée
aux autoroutiers, et j'ai été surpris en lisant, le jour après,
l'article cité par M. Sandri à propos du doublement du tunnel du
Mont-Blanc. En effet, il n'a jamais été question, ni au moment de
la conférence, ni la veille, avec les journalistes, de doublement
du tunnel.
Vu que la compétence en revient d'abord au Tunnel, j'ai adressé
une lettre au Président en vue d'obtenir un démenti. La réponse à
cette requête adressée à la Société du tunnel est la suivante:
"In relazione ad alcune recenti notizie di stampa, secondo le
quali si ipotizza nel prossimo futuro il raddoppio del Traforo del
Monte Bianco, la Società italiana per il Traforo del Monte Bianco
Le comunica quanto segue.
Il raddoppio del traforo non è previsto in alcuno dei
programmi quadriennali che annualmente la Società compila per la
propria capogruppo, Società Autostrade S.p.A., né è previsto il
raddoppio negli anni successivi a quelli investiti dal piano
quadriennale.
Il raddoppio del traforo non
è
previsto nei programmi
del Comitato comune italo-francese, cui
è
demandata dai due
Stati la gestione comune del traforo.
Si ritiene che l'aumento del traffico, conseguente al
collegamento autostradale del traforo alle reti autostradali
italiana e francese, possa essere, per il prossimo futuro,
assorbito dall'attuale traforo.
In previsione di tale aumento, la Società italiana ha
recentemente programmato una serie di miglioramenti agli impianti
del traforo da attuarsi nei prossimi cinque anni e, precisamente:
il miglioramento della ventilazione, adottando un motore a velocità
variabile, automaticamente regolato in funzione del tenore di
ossido di carbonio e dei fumi; ricostruzione con potenziamento e
miglioramento degli impianti di illuminazione della galleria;
rivestimento delle pareti della galleria con lastre chiare al fine
di migliorare la visibilità in galleria; eliminazione delle soste
di trasporti merci presso il varco doganale del piazzale per il
controllo dei documenti di accompagnamento".
Telle est la réponse. Jusqu'à présent aucun projet n'a été prévu
pour le doublement du tunnel. A propos des nouvelles divulguées par
la presse, je voudrais encore dire que le journal "Dauphiné Libéré"
écrit, à propos d'Aoste - Tunnel du Mont-Blanc, que le début des
travaux aura lieu l'année prochaine. Parallèlement, il avait été
posé la question suivante: "Dans ces conditions, ne faudrait-il pas
creuser un second tunnel du Mont-Blanc?"
Réponse de M. Girac, président de cette rencontre: "Personne ne
pense que pour l'instant un second tunnel soit urgent".
Je ne pense donc rien avoir à ajouter sur les intentions du
doublement du tunnel.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Noi siamo soddisfatti della risposta del
Presidente della Giunta, nel senso che le smentite da lui citate ci
tranquillizzano. Credo che la posizione nostra, su un argomento di
questo tipo, debba essere altrettanto chiara, anche perché in
questo momento la Regione non ha alcun interesse per il raddoppio
del traforo e per l'aumento del traffico su gomma; la Regione,
semmai, dovrebbe sostenere il potenziamento della ferrovia in
funzione, di un suo possibile collegamento internazionale. Io credo
che proprio questa dovrebbe essere la posizione della nostra
Regione, da intendersi anche come risposta a certe notizie di
stampa che, tuttavia, per il fatto stesso di essere uscite,
dimostrano che qualcuno ritiene possibile il raddoppio del traforo
e noi sappiamo che tale problema non riguarda solo il giornalista
Marcello di Falco, perché anche altri hanno idee analoghe.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Prendo atto della buona fede del
Presidente della Giunta e della correttezza della sua azione.
Vorrei solo rammentare che nel dibattito sull'autostrada sono
emersi alcuni punti che, purtroppo, sono perfettamente in linea con
la tendenza al raddoppio del traforo del Monte Bianco e non con
quella da lui indicata.
Tutti gli appalti relativi all'affidamento della valutazione
dell'impatto ambientale, nonché quelli relativi alla progettazione,
si fermano alla stazione della Val Vény, mentre non si sa nulla
sugli ultimi 800 metri del tracciato autostradale, per i quali non
è stata neppure effettuata la valutazione dell'impatto ambientale.
Eppure tra breve, sempreché i proprietari dei terreni siano
d'accordo, dovrebbe iniziare il costosissimo sondaggio per una
galleria elicoidale nella montagna.
A mio parere, il "velo" sugli ultimi 800 metri dell'autostrada
aiuta a temporeggiare prima di procedere alla valutazione
ambientale dell'ultimo tratto e, ovviamente, lascia aperti tutti
gli spazi alle varie soluzioni possibili e, quindi, anche alla
realizzazione di un nuovo traforo ad una quota più bassa rispetto a
quella del traforo già in esercizio. Questa ipotesi è rafforzata
proprio dal costosissimo sondaggio, che non avrebbe alcun senso,
specie se si pensa che avrà una sezione di circa tre metri, se
dovesse servire solo per migliorare la strada di accesso
all'attuale traforo.
Io penso, invece, che questo cunicolo, del quale non si conosce
la posizione, l'ingresso nella montagna, lo sviluppo ed il
dislivello, debba essere ben precisato e definito, altrimenti si
potrebbe supporre che la sua ragion d'essere tenda a verificare ben
altri progetti.
Il giornalista Marcello di Falco forse non voleva esporre una
propria idea sul raddoppio del traforo, che non credo condivida
appieno, ma dare pubblicità a delle informazioni in suo possesso
che gli confermavano che la Società del Monte Bianco aveva
commissionato degli studi di valutazione tecnico-progettuale (dove
e come farlo, dimensioni,...) ed economica sui flussi di traffico
che, dalla costruzione dell'autostrada, potrebbero derivare alla
Francia ed alla Valle d'Aosta e sulla loro compatibilità con la
struttura dell'attuale traforo; questi studi avrebbero, appunto,
indicato come necessario il raddoppio dell'attuale traforo.
Solo questa motivazione può aver giustificato l'articolo di
Marcello di Falco, perché un giornalista che volesse interessarsi
di politica o di importanti problemi scrivendo sulla Valle d'Aosta
nella sesta pagina di un giornale a diffusione nazionale, avrebbe
uno scarso avvenire; ne risulta che le sue informazioni erano e
sono più concrete di quanto noi pensiamo e quindi rimango
dell'opinione che la Società del Traforo non abbia informato con la
dovuta correttezza la Presidenza della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK