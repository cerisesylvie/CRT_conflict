Consiglio Regionale della Valle d'Aosta - Oggetto del Consiglio n. 48 del 27 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 48 del 27 gennaio 1983 - Resoconto
OGGETTO N. 48/VII - INIZIATIVE PER RISOLVERE IL PROBLEMA
DELLA CASA.- (Interrogazione).
PRESIDENTE:
Do lettura dell'interrogazione presentata dal
Consigliere Pedrini.
INTERROGAZIONE
AVENDO appreso da più parti che sia nella stessa Aosta ma in
modo particolare nelle zone limitrofe della città vi sarebbero più
di mille appartamenti totalmente sfitti e vuoti;
TENUTO PRESENTE come una notevole percentuale di cittadini ha
il problema della casa, sia per sfratti, sia per necessità di
indole sanitaria, sia per la creazione di nuovi nuclei familiari in
seguito a matrimonio;
CONSTATATO come sullo specifico tema non gli risulta la
Regione si sia mai interessata della casa;
INTERROGA
il Presidente della Giunta per sapere se non ritenga
opportuno nominare una Commissione di indagine che nel giro di due,
massimo tre settimane, in collaborazione con le Amministrazioni
comunali accerti la verità delle voci correnti sulla "casa" sfitta.
In caso positivo se, sia pure tutelando la proprietà privata e i
giusti impegni finanziari impiegati dai proprietari, non sia il
caso di affrontare la questione al fine di trovare una equa
soluzione che soddisfacendo i proprietari permetta altresì la
disponibilità di detti appartamenti a favore di chi ne ha vera
necessità.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
L'interrogante chiede al "Presidente
della Giunta se non ritenga opportuno nominare una Commissione di
indagine che nel giro di due, massimo tre settimane, in
collaborazione con le Amministrazioni comunali, accerti se ci sono
degli alloggi sfitti, liberi nella città di Aosta per supplire alle
carenze ed a tutti gli sfrattati".
Bene, questa Commissione da circa otto mesi è stata nominata, il
Sindaco Bich ha già fatto fare a dei tecnici comunali ed a delle
guardie un censimento, per cui questa Commissione sta svolgendo
questo lavoro. Certo, il numero degli alloggi sfitti è già stato
definito, quindi l'indagine ha già ultimato il proprio corso;
l'unica cosa che resta da fare è una legge, oppure d'imperio
arrivare ad acquisire questi alloggi sfitti. Diversi proprietari
sono stati interpellati ed è stata fatta loro una proposta dove il
Comune garantiva l'affitto. Precedentemente si faceva una visita
tecnica per accertare lo stato di consistenza dell'alloggio perché
se un domani l'inquilino avesse provocato dei danni, il Comune
sarebbe stato responsabile quindi avrebbe dato il suo avallo, e se
l'inquilino non pagava, il Comune stesso avrebbe dovuto pagare.
Ebbene, la maggior parte dei proprietari interpellati ha trovato
delle scuse.
Non so se il Consigliere Pedrini sarà soddisfatto di questa mia
risposta; senz'altro potrà avere degli elementi maggiori dal
Sindaco perché io faccio parte di questa Commissione in
sostituzione del Presidente della Giunta, ma chi opera fattivamente
è il Comune di Aosta.
PRESIDENTE:
Ha chiesto di parlare il Consigliere Pedrini
per la replica, ne ha facoltà.
PEDRINI - (Ind. - P.L.I.):
Prima di tutto ringrazio
l'Assessore che ha voluto rispondere e naturalmente ha già capito
in partenza che non sono soddisfatto della risposta. D'altra parte
lui non me la poteva dare perché fa solo parte della commissione,
me l'avrebbe potuta dare forse meglio, nemmeno il Presidente della
Giunta, ma il Sindaco.
Avevamo sentito che era stata formata una Commissione, però
l'Assessore mi deve dare atto che sono passati otto mesi e sotto la
luce del sole mai nessuno è riuscito a saperne qualcosa. E' la
prima volta che se ne parla, almeno in modo così ufficiale che io
sappia, perché l'opinione pubblica è totalmente avulsa da questo
problema in quanto mai nessuno si è preoccupato di informarla.
Sentito quanto ha detto l'Assessore, interpellerò il Sindaco per
sapere qualcosa di più e lo ringrazio della risposta che non poteva
essere altrimenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK