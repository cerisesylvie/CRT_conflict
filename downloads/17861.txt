Consiglio Regionale della Valle d'Aosta - Oggetto del Consiglio n. 1891 del 7 marzo 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1891 del 7 marzo 2001 - Resoconto
OGGETTO N. 1891/XI Concessione di un contributo di lire
15.000.000 al gruppo storico "La Famille des Challant" di Verrès,
per la confezione di costumi, ai sensi della legge regionale 20
agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 5 regolamenta
l’assegnazione di contributi ai gruppi mascherati
storici e tradizionali;
Preso atto che la Sig.ra Silvana Ciamporcero, responsabile del
gruppo storico "La Famille des Challant" di Verrès, ha presentato,
con lettera pervenuta in data 7 dicembre 1999, una richiesta
tendente ad ottenere un contributo a copertura delle spese per la
confezione di costumi;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3, comma 3 e
dell’articolo 8, comma 1 della legge regionale 20
agosto 1993, n. 69;
Appurato che la commissione di esperti, prevista
dall’articolo 5, comma 3 della stessa legge e
nominata dalla Giunta regionale con deliberazione n. 10468 del 16
dicembre 1993, riunitasi in data 17 aprile 2000 e il giorno 8
febbraio 2001, ha ritenuto storico il costume presentato dal gruppo
"La Famille des Challant" di Verrès;
Preso atto che il gruppo ha inviato in data 20 novembre 2000 il
preventivo di spesa definitivo per un totale di Lire
31.968.000;
Considerato che il contributo può pertanto essere determinato
nella misura del 50 per cento della spesa preventivata e per un
importo massimo di Lire 15.000.000, ai sensi
dell’articolo 5, comma 2 della legge regionale 20
agosto 1993, n. 69;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare la concessione al gruppo "La Famille des
Challant" di Verrès (C.F. 00666370077) di un contributo di Lire
15.000.000 (quindicimilioni), pari al 50 per cento circa delle
spese previste per la confezione di costumi, ai sensi
dell’articolo 5, comma 2 della legge regionale 20
agosto 1993, n. 69;
2) di impegnare la spesa di Lire 15.000.000 (quindicimilioni)
con imputazione al capitolo 57260 del bilancio della Regione per
l’anno 2001 ("Contributi ad enti e ad associazioni
culturali ed educativi per manifestazioni ed iniziative culturali e
scientifiche") richiesta n. 1409, che presenta la necessaria
disponibilità di fondi;
3) di provvedere alla liquidazione della spesa ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di stabilire che il contributo in questione non è soggetto
alla ritenuta d’acconto del 4 per cento prevista dal
D.P.R. n. 600 del 29 settembre 1973.
Presidente
Se nessun Consigliere chiede la parola, pongo
in votazione la delibera:
Consiglieri presenti: 24
Votanti e favorevoli: 22
Astenuti: 2 (Beneforti, Lattanzi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK