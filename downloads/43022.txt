Consiglio Regionale della Valle d'Aosta - Oggetto del Consiglio n. 472 del 7 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 472 del 7 aprile 2021 - Resoconto
OBJET N° 472/XVI - Communications du Président de la
Région.
Bertin (Presidente) -
Passiamo al punto 2 all'ordine del
giorno. Il Presidente della Regione ne ha facoltà.
Lavevaz (UV) -
Intanto un augurio di pronta guarigione ai
miei colleghi che sono confinati a casa in questo momento.
Alcune brevi comunicazioni. Lunedì 29 marzo abbiamo incontrato
il presidente del Consiglio Draghi, oltre ai ministri Gelmini e
Speranza, il generale Figliuolo e l'ingegnere Curcio. L'oggetto
della riunione era il punto sulla situazione della gestione delle
vaccinazioni, in particolare in riferimento alle forniture dei
vaccini stessi, ma è stato anche un confronto sulle prossime misure
nazionali in fase di valutazione in quel momento, che poi sono
state inserite nel decreto legge approvato nei giorni
successivi.
In quella riunione abbiamo avuto modo di porre alcune questioni
al Governo, alcune condivise con tutte le altre Regioni, ed alcune
questioni più specifiche della nostra Regione.
Le questioni generali condivise erano relative a una valutazione
attenta da parte del Governo per poter raggiungere gradualmente,
non appena la situazione sanitaria lo permetta, la riapertura delle
l'attività, senza attendere per forza la fine di aprile per
ritornare alle possibili zone gialle, come era stato inizialmente
ipotizzato.
Per quanto riguarda invece le nostre richieste specifiche,
abbiamo in particolare richiesto ancora una volta gli strumenti
normativi per poter controllare gli afflussi dai due trafori, dal
momento che in particolare sono bloccati ovviamente gli spostamenti
tra le regioni. Un problema che è stato di fatto affrontato e
risolto solo in minima parte.
Abbiamo poi richiesto, insieme alla Provincia autonoma di
Bolzano, la valutazione di fornitura aggiuntiva di vaccini alle
regioni di confine, procedura prevista peraltro anche da alcune
procedure a livello europeo. L'argomento, peraltro, di una
fornitura eccezionale di vaccini per la Valle d'Aosta è stato
oggetto poi di interlocuzioni successive e che vanno avanti
tutt'oggi.
Per quanto riguarda invece la situazione epidemiologica in Valle
d'Aosta, come è noto e come purtroppo previsto, nelle ultime
settimane abbiamo visto un aumento importante di contagi e di
conseguenza anche dei ricoveri ospedalieri. Il tasso di saturazione
dell'ospedale ha nuovamente superato i livelli di guardia e si è
ormai pronti a riattivare le misure straordinarie, come l'ospedale
da campo. L'attenzione è ovviamente rivolta, oltre al mantenimento
dei servizi sanitari essenziali, a non compromettere all'efficienza
del piano vaccinale. Quindi ogni scelta è vincolata al
mantenimento, o meglio, anche direi al potenziamento, della
struttura vaccinale che rimane comunque tutt'ora tra le più
efficienti a livello nazionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK