Consiglio Regionale della Valle d'Aosta - Oggetto del Consiglio n. 183 del 24 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 183 del 24 marzo 1983 - Resoconto
OGGETTO N. 183/VII - DISEGNO DI LEGGE CONCERNENTE:
"CONCESSIONE DI UN CONTRIBUTO ANNUO AL CIRCOLO RICREATIVO ENTE
REGIONE PER LO SVOLGIMENTO DI ATTIVITA' CULTURALI, RICREATIVE,
SPORTIVE E ASSISTENZIALI".
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin; ne ha facoltà.
ROLLANDIN - (U.V.):
Je pense qu'il n'y a pas tellement de
choses à ajouter à la relation qui est déjà assez claire, là où on
dit que "in oltre 13 anni di attività il circolo ha dimostrato
vitalità ed efficienza" surtout dans le temps libre.
Ça c'est indispensable afin de démontrer qu'on a de la vitalité,
au moins quand on est en train de s'amuser.
Pour le reste je pense que la contribution est approuvée par
tout le Conseil.
PRESIDENTE
: E' aperta la discussione generale.
Ha chiesto di parlare il Consigliere Mafrica; ne ha facoltà.
MAFRICA - (P.C.I.):
Siamo favorevoli al provvedimento,
non sappiamo se la vivacità ricordata dall'Assessore Rollandin si
riferisse alla Giunta o al personale.
PRESIDENTE
: E' chiusa la discussione generale.
Passiamo all'esame dell'articolato: do lettura dell'art. 1:
Art.' 1
La Giunta regionale è autorizzata ad erogare negli esercizi
1983, 1984 e 1985, contributi ordinari al Circolo ricreativo ente
regione per lo svolgimento di attività culturali, sportive,
ricreative ed assistenziali, per una spesa annua massima di L.
15.000.000.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 21.
- Il Consiglio approva all'unanimità -
PRESIDENTE:
Do lettura dell'art. 2:
Art. 2
I contributi sono liquidati annualmente dalla Giunta
regionale nella misura massima di L. 9.500 per ogni dipendente
regionale in servizio alla data del 1° gennaio di ogni anno, previa
presentazione da parte del Consiglio direttivo del Circolo
ricreativo ente regione del conto consuntivo dell'anno precedente,
nonché del bilancio preventivo e del programma di attività per
l'anno in corso.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 21.
- Il Consiglio approva all'unanimità -
PRESIDENTE
: Do lettura dell'articolo 3:
Art. 3
Oltre ai contributi di cui agli articoli precedenti, potranno
essere liquidati al Circolo ricreativo ente regione contributi
straordinari in relazione all'organizzazione di specifiche attività
o manifestazioni.
PRESIDENTE
: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 21.
- Il Consiglio approva all'unanimità -
PRESIDENTE
: Do lettura dell'art. 4:
Art. 4
La Giunta regionale, a richiesta dell'interessato e del
Consiglio direttivo del Circolo ricreativo ente regione, può
distaccare un dipendente regionale presso la Segreteria del Circolo
stesso.
Al dipendente distaccato sono corrisposti, a carico della
Regione, tutti gli assegni spettanti in forza delle norme vigenti
per la qualifica rivestita, ad eccezione degli emolumenti
corrisposti in relazione all'effettiva prestazione del
servizio.
I periodi trascorsi in posizione di distacco sono utili a
tutti gli effetti, salvo che per il congedo ordinario.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 21.
- IL Consiglio approva all'unanimità -
PRESIDENTE
: Do lettura dell'art. 5:
Art. 5
Le spese derivanti a carico della Regione per l'applicazione
della presente legge graveranno sui, cap. 23120 della Parte Spesa
del bilancio preventivo della Regione per l'anno 1983 e sui
corrispondenti capitoli per i successivi esercizi
finanziari.
Alla copertura del relativo onere si provvede:
- per l'anno 1983 mediante riduzione di pari importo dello
stanziamento iscritto al cap. 50000 "Fondo globale per il
finanziamento di spese per l'adempimento di funzioni normali (Spese
correnti)" del bilancio di previsione per l'anno 1983;
- per gli anni 1984 e 1985 mediante utilizzo per L.
30.000.000 delle risorse disponibili relative al program ma 2.1.2.
- Altri interventi - del bilancio pluriennale 1983-1985.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 21.
- Il Consiglio approva all'unanimità -
PRESIDENTE
: Do lettura dell'art. 6
Art.' 6
Al bilancio di previsione della Regione per l'anno
finanziario 1983, sono apportate le seguenti variazioni:
PARTE SPESA
Variazione in diminuzione:
Cap. 50000 - Fondo globale per finanzia mento di spese per
l'adempimento di funzioni normali (Spese correnti)
L. 15.000. 000
Variazione in aumento:
Cap. 23120 - Contributi al Circolo Ricreativo Ente Regione
per lo svolgimento di attività culturali, ricreative, sportive ed
assistenziali
L.R. 5.11.1980, n. 45 L.R.
L. 15.000. 000
La presente legge sarà pubblicata nel Bollettino Ufficiale
della Regione Valle d'Aosta.
E' fatto obbligo a chiunque spetti di osservarla e di farla
osservare come legge della Regione.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 21.
- Il Consiglio approva all'unanimità -PRESIDENTE: Metto in
approvazione la legge nel suo complesso per votazione segreta:
VOTATION A SCRUTIN SECRET
RESULTAT DU VOTE
Présents: 21
Votants: 21
Avis favorables: 21
- Le Conseil approuve à l'unanimité -
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK