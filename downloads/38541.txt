Consiglio Regionale della Valle d'Aosta - Oggetto del Consiglio n. 2057 del 11 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2057 del 11 maggio 2016 - Resoconto
OBJET N° 2057/XIV - Communications du Président du Conseil
régional.
Viérin M. (Presidente)
- Con 27 presenti, iniziamo i
lavori di questa mattina. Punto n. 1 dell'ordine del giorno.
Je vous communique que les projets de loi suivants ont été
déposés à la présence du Conseil :
- Projet de loi n° 77, présenté par le Gouvernement régional le
28 avril 2016 : "Disposizioni in materia di promozione degli
investimenti" à l'examen de la II
e
et IV
e
Commission";
- Projet de loi n° 78, présenté par le Gouvernement régional le
28 avril 2016 : "Modificazioni alle leggi regionali n. 64 del 27
agosto 1994 (Norme per la tutela e la gestione della fauna
selvatica e per la disciplina dell'attività venatoria), e n. 34 del
29 dicembre 2006 (Disposizioni in materia di parchi faunistici)" à
l'examen de la III
e
Commission";
- Projet de loi n° 79, présenté par le Gouvernement régional le
3 mai 2016 : "Modificazioni alla legge regionale n. 3 del 13
febbraio 2013 (Disposizioni in materia di politiche abitative) à
l'examen de la III
e
Commission".
Deux propositions d'actes administratifs ont été également
déposées :
- Approvazione del programma pluriennale per l'innovazione e lo
sviluppo dell'industria e dell'artigianato 2016/2018, ai sensi
dell'articolo 2 della legge regionale n. 6/2003 à l'examen de la
IV
e
Commission;
- Approvazione del bilancio al 31 dicembre 2015 della gestione
straordinaria in liquidazione per l'esercizio della Casa da gioco
di Saint-Vincent, a norma dell'articolo 8 della legge regionale n.
88 del 21 dicembre 1993, à l'examen de la IV
e
Commission".
Je vous informe aussi qu'à partir du 20 avril 2016 les réunions
suivantes ont eu lieu :
Bureau de la Présidence : 1
Conférence des Chefs de groupe : 1
I
e
Commission : 1
II
e
Commission : 2
III
e
Commission : 2
IV
e
Commission : 2
V
e
Commission : 2.
Vi comunico che in data 4 maggio la Presidenza del Consiglio ha
ricevuto copia dell'ordinanza del Giudice del lavoro di Aosta, con
la quale ha rimesso alla Corte costituzionale la questione di
legittimità costituzionale dell'articolo 11, comma 2 bis, della
legge regionale n. 22/2010, in materia di conferimento di incarichi
dirigenziali dei posti di Comandante e Vicecomandante regionale dei
Vigili del fuoco. Il 26 aprile è stata inoltre depositata alla
Segreteria generale copia della sentenza n. 1600/2016 con cui il
Consiglio di Stato ha accolto il ricorso promosso dalla Regione
avverso la sentenza del Tar della Valle d'Aosta riguardante
l'aggiudicazione dell'appalto del servizio di gestione integrata
dei rifiuti urbani. Il 20 aprile è stata trasmessa copia della
sentenza n. 66/2016 con la quale la Corte costituzionale ha accolto
la questione di legittimità costituzionale sollevata dalla Regione
avverso l'articolo 1, comma 7, della legge n. 186/2014 in materia
di emersione e rientro dei capitali detenuti all'estero. Inoltre è
stato pubblicato sul Bollettino ufficiale il ricorso promosso dal
Presidente del Consiglio dei Ministri avverso l'articolo 1 della
legge finanziaria 2016/2018. Copia di tutti gli atti è stata
trasmessa alle commissioni competenti e sono a disposizione dei
Consiglieri presso la Segreteria generale.
Sabato scorso 30 aprile ho partecipato, insieme al Presidente
della Regione, agli Assessori Emily Rini e Renzo Testolin, alla
Consigliera segretaria Chantal Certan e ai Consiglieri Joël Farcoz,
André Lanièce e Patrizia Morelli alla cerimonia in ricordo dei
cinquant'anni della sciagura aerea in cui persero la vita
l'onorevole Corrado Gex e i sette membri dell'equipaggio, che si è
svolta a Castelnuovo di Ceva dove è stata intitolata una piazza al
deputato di Arvier. Ringraziamo ancora l'Amministrazione comunale
di Castelnuovo di Ceva per l'attenzione e la sensibilità
dimostrata.
Les 3 et 4 mai derniers, j'ai participé à la Conférence des
Présidents de section de la Région Europe de l'Apf, réunie à
Capbreton, en France. À l'ordre du jour de la réunion figurait,
entre autres, l'organisation de la 29
e
Assemblée
régionale Europe de l'Apf qui se tiendra en Vallée d'Aoste du 27 au
29 septembre prochains et qui portera sur le thème de la
francophonie économique. À cette occasion j'ai donc exposé les
ébauches du programme à l'ordre du jour de la réunion.
Il 9 maggio 1950 nasceva l'Europa comunitaria. Credo che oggi
vada ricordata la dichiarazione di Robert Schumann per rilanciare
lo spirito di solidarietà e di cooperazione che era alla base del
progetto europeo fondato su una cultura di pace e di rispetto.
Come concordato in Conferenza dei Capigruppo, i punti n. 11 e n.
35 dell'ordine del giorno saranno trattati congiuntamente, come vi
sarà la trattazione congiunta, con tre separate votazioni, dei
punti n. 40, n. 41 e n. 42 riguardanti i documenti contabili del
Consiglio. Informo l'aula che i punti di competenza del Presidente
della Regione, assente per impegni istituzionali, saranno messi in
discussione al suo rientro da Roma, previsto per questo pomeriggio.
Infine scuso l'assenza di oggi dell'Assessore Raimondo Donzel,
impegnato a Roma per un incontro con il Ministro del lavoro.
La parole au collègue Cognetta.
Cognetta (M5S) -
Volevo rimarcare la sua scarsa
propensione al ruolo che ricopre, Presidente Viérin. Tempo fa io ho
fatto arrivare ai suoi uffici, e a lei personalmente, delle
comunicazioni relative all'interesse da parte di una grande azienda
rispetto alla nostra regione, e ho notato che da parte sua c'è
stato un assoluto disinteresse, o comunque una gestione dei
rapporti assolutamente deficitaria. Al di là della sua personale
propensione a valutare le nuove tecnologie (questa è una cosa che
riguarda lei), credo che sia una mancanza assoluta di educazione
rispetto a chi le fa una domanda, soprattutto se poi si tratta di
una grandissima azienda; tanto è vero che poi, girata la questione
all'Assessore Donzel, lui si è comportato in maniera esattamente
opposta alla sua, cioè ha immediatamente contattato l'azienda di
riferimento e ha portato avanti la trattativa.
Io credo che lei debba rappresentare tutti i valdostani, e non
soltanto una parte. Purtroppo fa questo in continuazione ed
effettivamente non è ciò che dovrebbe fare come Presidente del
Consiglio. Ora speriamo che le cose vadano avanti, ma la questione
non è questa, la questione è che lei gioca un ruolo che non è
quello che dovrebbe giocare. Un Presidente del Consiglio, quando
viene investito di una questione così importante (lei siede così in
alto proprio perché dovrebbe rappresentare tutti), dovrebbe fare
l'interesse di tutti e non solo di una parte. Rispondere che è una
cosa che riguarda solo il Governo non è affatto vero, secondo me.
Poteva tranquillamente passare la comunicazione lei, poteva
tranquillamente gestire la cosa in maniera ottimale e perlomeno
rispondere, cosa che ha fatto con estremo ritardo, soprattutto dopo
un ulteriore sollecito da parte di questa azienda. A questo
proposito vorrei qualche chiarimento, Presidente Marco Viérin.
Presidente -
Rispetto alla sua richiesta, collega
Cognetta, e come le ho esplicitato, quello che lei ha detto
poc'anzi non è come lei l'ha raccontato. Non è mia intenzione fare
ulteriori polemiche. Considerata la domanda da lei posta in aula,
innanzitutto tengo a precisare che ho ricevuto via email una
comunicazione in cui si richiedeva la possibilità di presentare al
Consiglio regionale le macchine elettriche, ma non per riportare in
Valle un'azienda, collega Cognetta. Inoltre noi abbiamo parlato di
questo tema in Ufficio di Presidenza il 16 febbraio e, come risulta
dagli atti, abbiamo deciso proprio di non dare seguito a tale
questione perché non spetta al Consiglio regionale proporre o
presentare un'azienda piuttosto che un'altra, soprattutto privata,
ma eventualmente al Governo.
Prego, collega Cognetta.
Cognetta (M5S) -
Due cose. La prima è che nessuno le
scriverà mai di essere ricevuto per aprire una ditta in Valle,
perché mi sembra una cosa assolutamente assurda. Le è stato chiesto
di avere un contatto, di presentarsi, e lei doveva immaginare che
sotto c'era qualcos'altro, perché in una email lunga una pagina
deve anche avere la capacità di leggere tra le righe, Presidente,
soprattutto dato che è arrivata una seconda email, in cui le diceva
in maniera più approfondita, o più chiara se vuole, che cosa stava
accadendo (questo è il primo aspetto).
Per quanto riguarda l'Ufficio di Presidenza, sinceramente a me
non interessa, è lei il Presidente, lei poteva tranquillamente
perlomeno fare lo sforzo di sentire una persona e capire che cosa
c'era dietro. Lei però non ha una sensibilità e soprattutto non ha
capito che se uno si rivolge a lei è perché si vuole rivolgere a
tutti i valdostani e non soltanto ad una parte. Le ricordo che il
Governo è soltanto una parte dei valdostani, è la maggioranza ma è
non la totalità, mentre lei rappresenta la totalità dei valdostani.
Non so se ha capito la differenza.
Presidente -
La parola al collega Bertschy.
Bertschy (UVP) -
Rispetto al tema Tesla, noi abbiamo
avuto modo di chiarire in gruppo qual è stato il ruolo dell'Ufficio
di Presidenza; non ci sono atti ufficiali a riguardo di questo
argomento, e comunque non c'è una discussione in questo senso. Al
di là di questo, il collega Cognetta riporta in maniera corretta
che lei è il Presidente di tutti. Viviamo un momento di crisi
enorme, almeno non fare da passacarte rispetto ad un argomento come
questo! Probabilmente il riferimento istituzionale è legato anche a
come si muovono queste aziende in giro per il mondo. Se il suo
ruolo è semplicemente quello di dire che è un problema del Governo,
non ci può stare bene in questo senso. Pertanto un chiarimento
riguardo a quello che è successo è il minimo, ma non nei nostri
confronti, bensì nei confronti del problema dell'occupazione, del
lavoro e di quello che ne può venire ancora in seguito. Abbiamo
capito che c'è stato un incontro, abbiamo un'interpellanza
sull'argomento e ci risponderà l'Assessore Donzel, però rispetto a
questo ritengo che un chiarimento ci debba essere per tutti.
Presidente -
La parola al collega Chatrian.
Chatrian (ALPE) -
Tre settimane fa abbiamo affrontato in
questo Consiglio un tema a noi molto caro, e soprattutto caro a
migliaia di famiglie valdostane: quello sui riordini fondiari.
Abbiamo votato all'unanimità una mozione secondo noi importante,
perché ci sono 8 milioni di euro fermi e la macchina amministrativa
non è ancora partita, ci sono difficoltà. La mozione invitava nel
giro di pochissimi giorni ad organizzare un incontro in commissione
con il Presidente della Regione, tutti i dirigenti tecnici e
l'Assessore competente. Chiederemmo gentilmente
in primis
al
Presidente del Consiglio, in seconda battuta al Governo regionale,
in terza battuta al Presidente della commissione, se gentilmente
nei prossimi giorni si può calendarizzare al più presto, perché
gradiremmo tutti insieme dare delle risposte a migliaia di
famiglie, dato che dopo tanti anni sono stati accantonati e
impegnati 8 milioni di euro che iniziano a dare gambe a quello che
è un po' il segreto di Pulcinella. Forse dobbiamo tutti fare un
passo avanti e far partire la macchina amministrativa.
Presidente -
A tale riguardo comunico che la risoluzione,
così come approvata in Consiglio, l'abbiamo inviata mi sembra uno o
due giorni dopo alla commissione. Vedremo pertanto con la
commissione come procedere e chiedo al Presidente della stessa di
porre la giusta attenzione.
Presidente -
La parola al collega Marquis.
Marquis (SA) -
Siamo in attesa della disponibilità del
Governo regionale, perché come commissione siamo disponibili a
calendarizzare la riunione; appena riusciremo ad avere il quadro
completo, in quanto abbiamo anche degli altri argomenti che sono
stati posti all'ordine del giorno in questi giorni, daremo corso
immediatamente all'iniziativa.
Presidente -
La parola al collega Chatrian.
Chatrian (ALPE) -
Inviterei i colleghi di maggioranza che
fanno parte della maggioranza che ha dei rappresentanti nel Governo
regionale ad accordarsi, a mettersi d'accordo. Fate le riunioni di
maggioranza, soprattutto in questo periodo mi sembra che ne
facciate di più spesso rispetto al solito, quindi magari potete
parlarvi e calendarizzare un incontro con gli Assessori, il
Presidente della Regione e i tecnici e dirigenti vari. Mi sembra
che il tema sia
à la une
, ma soprattutto è per trovare delle
soluzioni ad oggi non ancora trovate.
Presidente -
La parola al collega Gerandin.
Gerandin (UVP) -
Non era mia intenzione intervenire in
merito al discorso Tesla, ma io sono veramente preoccupato di
quello che lei ha risposto, Presidente! Uno dei temi di cui mi
occupo prevalentemente è proprio quello legato alle gravi
difficoltà che ha in questo momento la Regione Valle d'Aosta. Ora,
che il Presidente del Consiglio ci venga a dire che qualcuno viene
a proporre eventualmente posti di lavoro, seppur magari con un
malinteso...io non ho i contenuti delle due email, per cui le
chiederei prima di tutto di farci partecipi di queste due email,
così vediamo se l'interpretazione che lei ha dato è corretta,
vorremmo conoscere tutti i contenuti di queste email. Dopodiché io
le ricordo - e ne parleremo poi con una nostra iniziativa in merito
al pregresso sui trasferimenti dovuti dallo Stato verso le Regioni
speciali - che la Sardegna ha siglato questo accordo, e il
Presidente del Consiglio è stato l'artefice o quanto meno il
trait d'union
con lo Stato per chiudere questi rapporti.
Ora, che lei si accampi solo un ruolo istituzionale a me
sinceramente non sta bene, Presidente!
Io credo che il ruolo istituzionale sia un ruolo da ricoprire al
di sopra degli orientamenti politici, lei rappresenta tutti perché
rappresenta il Consiglio regionale, ma proprio perché rappresenta
tutti rappresenta anche i cittadini valdostani, e in questo momento
la grave difficoltà economica che stanno vivendo impone particolare
attenzione su questo tipo di fatti. La sua risposta non mi è
veramente piaciuta. Non era mia intenzione intervenire in merito a
questo, però non si può rispondere in aula che quando qualcuno
viene a proporre eventualmente posti di lavoro e investimenti in
Valle non riguarda il Consiglio ma riguarda il Governo. Abbiamo una
visione diversa, Presidente!
Presidente -
La parola al collega Cognetta.
Cognetta (M5S) -
Per annunciare che a questo punto
presenteremo una risoluzione per farla venire in commissione
affinché ci chiarisca in maniera approfondita quali sono i diversi
punti di vista e che cosa è accaduto.
Presidente -
Il punto n. 2 viene rinviato per l'assenza
del Presidente nella mattinata.
La parola al collega Rosset.
Rosset (UVP) -
È proprio nella prerogativa per
definizione del ruolo
super partes
che lei ricopre che
voglio intervenire in considerazione della delibera che abbiamo
approvato sul ciclo di conferenze, con la convinzione e la
consapevolezza che questa approvazione implicasse un'accusa di
rischio di orientare le scelte dei cittadini. All'unanimità abbiamo
sostenuto questa delibera, questo indirizzo che andava nell'ordine
di una serie di incontri (quattro) all'insegna del rispetto di
tutte le sensibilità sul territorio. Dopo il congresso della Stella
Alpina di sabato - non entro nel merito della scelta del movimento
di esternare una determinata considerazione politica - reputo
inopportuno da parte sua, proprio in quanto ruolo super partes del
Consiglio regionale, ad una settimana dall'approvazione della
manifestazione di questi cicli di conferenze, esternare la propria
considerazione in merito al referendum. È inevitabile che
conseguentemente a questo fatto sorgano dubbi sull'organizzazione
delle serate, in quanto possono essere considerate o intraprese
come degli
spot
propagandistici, spot che sono costati 13
mila euro al Consiglio regionale, quindi non indifferenti.
Lo spirito che l'Ufficio di Presidenza ha portato nell'approvare
questa delibera, secondo il mio modo di vedere, è stato tradito. In
effetti, in questa sede, io ho condiviso altri principi: il
principio dell'informazione, il principio del rispetto,
dell'equilibrio di tutte le sensibilità, quindi reputo corretto in
questa sede esprimere la mia amarezza e l'amarezza del gruppo a cui
appartengo, soprattutto manifesto la gravità del comportamento
irrispettoso verso l'Ufficio di Presidenza. Viene meno la
considerazione reciproca tra gli organi, soprattutto il ruolo
dell'istituzione Consiglio regionale. Signor Presidente, quando si
ricopre un ruolo che è improntato sull'imparzialità - e lei ricopre
questo ruolo - bisognerebbe avere un altro atteggiamento, e per
questo le chiedo che idea ha lei del termine "imparzialità".
Presidente -
Senza far polemiche, collega Rosset, lei sa
perfettamente che sono molto improntato sui principi del rispetto e
della sensibilità, forse troppo, e quando lei richiama situazioni
che invece sono presenti nero su bianco nei verbali questa domanda
la giro direttamente a lei. Su questo argomento abbiamo discusso in
quattro o cinque riunioni dell'Ufficio di Presidenza da febbraio in
poi e siamo sempre stati sulla stessa lunghezza d'onda.
L'altra questione deve poi porla alla politica, perché penso che
in quest'aula tutti facciamo parte di una forza politica; se lei
chiede questo, come Ufficio di Presidenza dovremmo dimetterci tutti
e aspettare che passi questa legislatura.
La parola al collega Cognetta.
Cognetta (M5S) -
Ha avuto un'idea meravigliosa,
Presidente, magari lo facesse! Basterebbe semplicemente che
mettesse in pratica ciò che dice. Lei adesso ha organizzato come
Ufficio di Presidenza un giro di conferenze per spiegare la
riforma, lei è a favore di questa riforma, chissà chi tutelerà le
voci di chi è contrario, assolutamente nessuno! Questo, fatto da
chi dovrebbe rappresentare tutti, è assurdo. Lei è la massima
carica istituzionale di questa Regione, è lei la massima carica
istituzionale, non è Rollandin, e lei questo fatto non ce l'ha
tanto chiaro. Lei organizza delle conferenze, in Ufficio di
Presidenza dice chiaramente che vengono fatte per chiarire i
contenuti di questa riforma, ma intanto lei si schiera da una
parte. Ma come fa a essere Presidente di tutti? Adesso dice che ci
dovremmo dimettere tutti dai vari gruppi...potrebbe essere una
soluzione, in effetti, lo faccia!
Presidente -
La parola al collega Rosset.
Rosset (UVP) -
Non ho fatto l'intervento con lo spirito
della provocazione o della lotta politica. Capisco perfettamente,
lei è libero di poter fare delle scelte e dei pensieri politici, ma
reputo inopportuno che lei li esterni una settimana prima del ciclo
di conferenze per chiarire quali sono le riforme della Costituzione
e lo faccia in un contesto del tutto specifico. Non ho mai messo in
dubbio - e l'ho detto in premessa - di aver votato all'unanimità
questo indirizzo di cicli, metto in discussione l'opportunità che
lei l'abbia esternato quale ruolo prerogativo del ruolo
super
partes
. Chiedo a lei cosa intende per "imparzialità" o per
"sensibilità", perché quando io uso il termine sensibilità tengo
conto di tutte le forze politiche. Questo era anche lo spirito con
cui l'Ufficio di Presidenza aveva sostenuto tale ciclo di
interventi, proprio per informare la collettività, pur conoscendo
il rischio di poter essere forse tacciati di indirizzare...non
aveva questo spirito, ma lei glielo ha dato.
Président -
La parole au collègue Fabbri.
Fabbri (UVP) -
Vorrei far rilevare come lei usi due pesi
e due misure, riferendomi prima alla risposta che ha dato sulla
faccenda Tesla, dove si è nascosto dietro la sua funzione di
Presidente e quindi non si è esposto in questo tipo di discussione,
mentre adesso qui ribadisce invece la sua possibilità di esprimere
liberamente la sua opinione in netta contraddizione con quanto
diceva prima. I due pesi e le due misure farebbe bene a non usarle,
signor Presidente, perché sennò va in contraddizione con sé
stesso.
Président -
La parole au collègue Viérin Laurent.
Viérin L. (UVP) -
J'interviens sur la question des
réformes constitutionnelles, Monsieur le Président...e intervengo
anche come membro della I Commissione.
Non so se i colleghi della I Commissione erano a conoscenza di
questo ciclo di conferenze, probabilmente alcuni sì. Noi sappiamo
di avere ricevuto una convocazione in questi giorni da parte del
Presidente Farcoz, che ringraziamo, per riunirci lunedì con il
gruppo che, nel fine settimana antecedente alla nostra
convocazione, tiene il ciclo di conferenze. Noi, come membri della
I Commissione "Istituzione e autonomia", avremmo gradito due cose.
Uno, che ci fosse un raccordo con la I Commissione nel suo intero e
nella sua completezza per coordinarci sull'organizzazione di questo
ciclo di conferenze, magari coinvolgendo anche qualche membro della
I Commissione, perché è quella la commissione che rappresenta
l'intero Consiglio Valle. È l'unica commissione in cui tutte le
forze politiche sono rappresentate, è quella dove si incardinano
tutti i discorsi di riforma istituzionale locale, oppure di
dibattito sulle riforme costituzionali a livello nazionale. Abbiamo
avuto in questa legislatura diversi incontri anche con i gruppi che
si occupano di questa parte di riforma costituzionale, ma se è
giusto informare la popolazione e noi stessi amministratori su
quello che sta succedendo a Roma, noi avremmo gradito - non
sappiamo se è stato fatto un accordo con i Capigruppo e non ci
risulta, al di là dell'Ufficio di Presidenza - almeno un minimo di
coinvolgimento della I Commissione, sarebbe stato opportuno.
Abbiamo sempre rivendicato ai nostri Parlamentari un raccordo.
Abbiamo appreso che non si sono ancora espressi tutti, nel senso
che una parte dei nostri rappresentanti al 50 percento si è già
espresso politicamente per una certa parte di riforma, e anche in
quel caso avremmo gradito un piccolo passaggio in commissione, al
di là dell'appartenenza politica e partitica, per raccordarci su
quello che è un momento istituzionale molto importante.
Sappiamo che molto probabilmente i partiti politici avranno
delle sfumature, delle posizioni diverse su questa cosa, ma
ricercare il massimo di condivisione almeno su questo sarebbe stato
per noi importante. È inutile poi andare a sbandierare nelle
occasioni ufficiali la volontà di condivisione, di fare fronte
comune su certi temi, perché questi sono i temi importanti su cui
fare fronte comune, al di là dell'appartenenza politica. Questo, se
non abbiamo capito male, è un ciclo di conferenze per informare,
abbiamo visto la locandina, lo abbiamo appreso dalle delibere
dell'Ufficio di Presidenza, dai nostri rappresentanti, e avremmo
semplicemente gradito un minimo di raccordo. Ricordiamoci che
queste riforme sono fondamentali per la nostra Regione, e quindi
anche solo invitare il Presidente della I Commissione a
rappresentare l'intera commissione, magari con un raccordo a monte
di tutta la commissione, sarebbe stato un gesto di rispetto nei
confronti delle istituzioni che lei rappresenta, cioè della I
Commissione.
Questo non è un rimprovero, Presidente, è semplicemente un
appunto per il futuro. Se lei vorrà gentilmente coinvolgere la I
Commissione noi ne saremmo felici. E come lei dice di averlo fatto
in Ufficio di Presidenza, noi gradiremmo per il futuro che
iniziative di tale portata vedessero il coinvolgimento sicuramente
della I Commissione e poi, secondo la sua sensibilità, anche dei
Capigruppo, per avere quell'imparzialità che lei rivendica anche
nell'esporre, nel presenziare o nel garantire l'equilibrio.
Sappiamo bene che andare a presentare una riforma, anche se si dice
che sarà presentata in modo asettico, in base a chi la presenta, in
base a come vengono costruite queste conferenze, hanno già un
minimo di indirizzo per la comunità. Sappiamo che ci sono dei temi
cruciali.
Noi avremmo quindi gradito un po' di prudenza e la gradiremmo
per il futuro. Quella è la prudenza che le abbiamo sempre
raccomandato in questa legislatura, sapendo che in questa
legislatura abbiamo avuto delle discussioni spesso non tanto sulle
persone, ma sul modo di gestire quest'aula e nel modo di gestire
certi dossier delicati che devono essere garantiti nei confronti
delle sensibilità di ognuno di noi. È quindi con il medesimo
augurio di prudenza, Presidente Viérin, che le auguriamo di gestire
per il futuro prossimo e per il prossimo periodo istituzionale
questa nostra istituzione che rappresenta tutti i valdostani.
Presidente -
Le proposizioni o quant'altro, anche quanto
lei ha esplicitato poc'anzi, certamente si recepiscono, non c'è
alcun problema. Volevo soltanto ricordare per correttezza che oltre
un mese fa noi avevamo dato alla I Commissione questa opportunità e
avevamo comunicato questo evento che l'Ufficio di Presidenza
collegialmente ha portato avanti. Come lei sa bene, abbiamo cercato
di trovare dei relatori che fossero il più possibile asettici, che
quindi parlassero dei contenuti; abbiamo scelto l'Asa, che lei
conosce perfettamente, sono dei costituzionalisti dell'Università
di Trento, dove c'è anche il professor Robert Louvin che da anni
segue tutte le riforme costituzionali, e abbiamo fatto lavorare in
questo senso anche tutto l'Ufficio legislativo del Consiglio, che
ringrazio per il lavoro svolto per questo appuntamento.
La parola al collega Viérin Laurent.
Viérin L. (UVP) -
Solo una puntualizzazione,
probabilmente non mi sono espresso bene. Non abbiamo messo in
discussione i contenuti, i relatori e la collaborazione con l'Asa,
non vorrei essere travisato. Abbiamo messo in discussione, al di là
della lettera di cui siamo consapevoli - la collaborazione con
l'Asa non è di oggi, è nota - che nell'organizzazione operativa di
queste serate ci fosse stato un coinvolgimento della I Commissione
nelle persone che ci rappresentano. Noi ci sentiamo rappresentati
in I Commissione, abbiamo sempre fatto dei discorsi trasversali
(ricordo la riforma degli enti locali, tanto per citarne una), e
avremmo gradito che proprio nell'organizzazione operativa, quando
vi siete mossi giustamente con l'Asa, ci fosse stato un raccordo
con l'intera commissione. Lei è venuto diverse volte in
quest'ultimo periodo in commissione a relazionare - pochi minuti, a
dire il vero - su temi anche importanti, avremmo semplicemente
gradito un coinvolgimento della parte operativa. Quindi noi non
abbiamo messo in discussione il profilo istituzionale, la
competenza e la collaborazione con l'Asa e chi oggi rappresenta
l'Asa in questo ciclo. Noi speriamo che non sarà l'unico ciclo, che
ci saranno altre iniziative, e la invitiamo ad una maggiore
sinergia e raccordo con la I Commissione, che è quella che
rappresenta le istituzioni nella loro interezza e tutte le
sensibilità politiche insieme alla Conferenza dei Capigruppo,
questo per rispetto istituzionale di tutti gli organi con
competenza e funzioni diverse di questo Consiglio Valle.
Non c'entra niente quello che lei ci ha raccontato sulla
questione dell'Asa, dei relatori e del professor Robert Louvin,
nessuno ha messo in discussione questo. Se sono stato chiaro, la
ringraziamo per averci ascoltato e prenderemo atto in futuro di
come verranno organizzate iniziative simili.
Presidente -
Non ho problemi a capire la sua chiarezza,
spero altrettanto abbia compreso la mia, ne sono certo. Abbiamo
lavorato su questo tema congiuntamente con tutti i rappresentanti
dell'Ufficio di Presidenza, quindi in merito a questo fatto abbiamo
fatto tutte le valutazioni. Si potevano fare anche valutazioni
migliori, ma tutti insieme, proprio per un discorso di collegialità
e di sensibilità, abbiamo tracciato un percorso che ci sembrava - e
ad oggi ancora ci sembra - molto attento a questa situazione. Se
poi si possa aggiungere un passaggio in più ne discuteremo in
Ufficio di Presidenza.
La parola al collega Bertschy.
Bertschy (UVP) -
Presidente, questa mattina è un po'
l'oggetto dei nostri desideri o il bersaglio preferito, e credo
sarà così anche nel prossimo futuro, nel senso che finché non si
chiariscono un po' meglio i rapporti è evidente che non potrà che
essere così.
Io credo che non vi rendiate conto, come forza politica Stella
Alpina, di rappresentare due cariche di governo di grande
importanza in un momento di grande difficoltà per la Valle d'Aosta.
A nostro avviso la riforma costituzionale non è argomento da
liquidare in un congressino, dove lei tra l'altro si è lavato la
camicia. In un intervento lei ha detto che vi usano come vetrina;
ebbene, noi siamo stati in vetrina tutto il pomeriggio l'altro
giorno, ma è anche stato piacevole, perché praticamente abbiamo
fatto due congressi, il nostro e il vostro.
Detto questo, il Presidente del Consiglio regionale e il
Deputato della Valle d'Aosta su una riforma così importante hanno
liquidato la cosa tra quattro congressisti - rispettabili, perché
ogni forza politica si esprime come può - in un momento di
difficoltà dove le altre forze politiche forse vorrebbero ancora
dire qualcosa, confrontarsi, perché questa riforma deve andare
nella direzione giusta. Non parliamo di forze politiche, perché ho
letto sui giornali che il Deputato non ha capito bene cosa sta
succedendo...un deputato che prima si è schierato alle regionali
con la Lega Nord e oggi sostiene una riforma del PD, che si è
iscritto al gruppo della Lega Nord e oggi si è iscritto al gruppo
Autonomie, intanto che controlli un po' come gestisce la sua
coerenza politica prima di controllare quella degli altri, perché
mi pare che la Lega Nord oggi voti no e il PD proponga il sì! In
tre anni avete fatto un bel tragitto, e non in treno, ma con un
aereo superveloce.
Io vi chiederei, Stella Alpina, di fare attenzione a questi
momenti; tutto il resto ci sta, la politica, le critiche,
l'attenzione, l'arroccamento. Abbiamo anche capito che l'Union
Valdôtaine aveva chiesto all'Assessore Baccega di entrare
nell'Union e che l'Assessore ha risposto che non lo farà. Sono cose
tra di voi, queste sono cose che a noi possono interessare non più
di quel tanto. Però sulle riforme costituzionali, con le forze
politiche in Valle d'Aosta non chiudete un congresso cercando di
accattivarvi il PD dicendo che votate sì, ragioniamo tra di noi,
tutti! Stiamo difendendo i 120 mila abitanti della Valle d'Aosta
rispetto ad una riforma di profonda importanza non solo per la
Valle d'Aosta, ma per tutte le Regioni. Qui si stanno mettendo in
discussione le competenze delle Regioni, ci sono delle cose
positive, delle cose negative, ma il sì per un accordo politico e
per rimanere attaccati dove si è no! Non è così, state
rappresentando le massime cariche istituzionali, manca la terza,
non è così! Avete a mio avviso travisato il momento politico.
Qualcuno ha anche detto all'UVP di andare ad insultarci al
congresso, ma abbiamo pubblicato l'intervento in modo che si
capisca che l'insulto è tutta un'altra cosa, la chiarezza invece
sì, ma è altro discorso.
Io vi dico, come Presidente del Consiglio e Deputato della Valle
d'Aosta, che liquidare la riforma costituzionale dicendo che si
vota sì a nostro avviso è stata una mancanza nei confronti di tutte
le forze politiche che avrebbero bisogno, attraverso queste due
cariche, non attraverso il ruolo politico che uno rappresenta, di
essere garantiti rispetto al percorso che si andrà a fare, perché è
una riforma di fondamentale importanza. Avete deciso di andare
avanti per conto vostro e a noi non può che dispiacere, soprattutto
non può che dispiacere il fatto che avete preso un momento politico
come un qualcosa di diverso. Avremo modo di confrontarci, di capire
quali sono i problemi, se veramente ci sono, perché tanto ci sono
dei contenuti molto importanti da discutere. Questa fuga in avanti
da parte delle due cariche che rappresentano i valdostani non
rappresentano la Stella Alpina, in un momento come quello che
stiamo vivendo, ed è una cosa che non abbiamo assolutamente
valutato positiva. Ve lo vogliamo segnalare pertanto in questa sede
in maniera molto precisa.
Presidente -
La parola al collega Bertin.
Bertin (ALPE) -
Io adesso vorrei uscire un po'
dall'appendice del congresso della Stella Alpina. Prossimamente si
aprirà un periodo molto interessante per i referendum, sono
all'orizzonte una serie di referendum quasi in serie uno dietro
l'altro, e ritengo molto positivo il fatto che si informi la
popolazione. Queste conferenze, che sono organizzate dal Consiglio
per sensibilizzare l'opinione pubblica su questa materia
estremamente complessa, le riteniamo tutti un fatto positivo.
Invito anche in altre occasioni a sensibilizzare la popolazione su
temi così importanti, anche in vista dei prossimi referendum che
arriveranno a breve su altri temi.
Il tema della riforma costituzionale l'abbiamo affrontato in più
occasioni in questo Consiglio, gli abbiamo anche dedicato una
sessione straordinaria; è un tema complesso che abbiamo studiato e
approfondito, e sul quale evidentemente adesso inizierà una
campagna elettorale piuttosto lunga. Per
par condicio
, posso
dire che da diverso tempo ho aderito al Comitato per il no,
pertanto si sa da che parte sto, ma credo importante che la
popolazione sia informata su tutti i referendum, su tutti i momenti
importanti di coinvolgimento. Mi auguro che questo sia soltanto
l'inizio di una serie di iniziative di questo genere.
Presidente -
La parola all'Assessore Baccega.
Baccega (SA) -
Vedo che i toni sono pacati e non voglio
alimentare una polemica per alcun motivo. Solo per chiarire, anche
nel rispetto dei rapporti che ci legano con gli amici e colleghi
dell'Union Valdôtaine e del Partito Democratico, con i quali
condividiamo questa maggioranza. Nessuno mi ha chiesto di passare
all'Union Valdôtaine e voglio chiarirlo proprio nel rispetto che ho
per l'Union Valdôtaine. È chiaro che questa polemica, che da mesi
era alimentata sulle testate giornalistiche, in qualche modo
necessitava di un chiarimento. Io capisco quindi la politica di
movimento, la politica deve affrontare nei prossimi mesi dossier
molto importanti e significativi, sia da un punto di vista
amministrativo che politico istituzionale. Noi siamo pronti al
tavolo di confronto, ma questo passaggio andava chiarito: io sono
un Assessore di Stella Alpina nella Giunta di Augusto
Rollandin.
Presidente -
Vi ricordo che siamo ancora sulle
comunicazioni. La parola al collega Bertschy.
Bertschy (UVP) -
Mi scuso con l'Assessore Baccega, non
era parte dell'intervento, ma il discorso mi sembrava rilevante in
termini politici, e credevo, avendo lui detto che non passava
all'Union Valdôtaine, che qualcuno glielo avesse chiesto, è per
quello che ho fatto questo riferimento. A questo punto, ho capito
che era a nome del gruppo esclusivamente una necessità di tipo
mediatico giornalistico. L'Assessore sa che
qui s'excuse,
s'accuse
, attenzione a dare due volte questa notizia, perché
potrebbe non essere il sistema migliore per uscirne, però non era
riferito a lei, era riferito ad un contesto generale. È stato un
congresso molto interessante, abbiamo appreso un sacco di cose e la
Stella Alpina sa anche che potrà contare su di lei, al di là di
quello che dicono i giornali.
Presidente -
La parola al collega Viérin Laurent.
Viérin L. (UVP) -
Président, j'interviens sur votre
communication à propos des réunions de la francophonie.
L'importance des Assemblées des Parlementaires de langue française
sont depuis toujours à l'attention de ce Conseil, et non seulement
du Gouvernement.
La réflexion que nous voulons porter à l'attention de ce
Conseil, aujourd'hui, est que surtout dans un moment de réformes
constitutionnelles et dans un moment de changements en Europe -
nous avons lu avec attention les résultats électoraux dans certains
territoires - nous croyons que la francophonie et le réseau de la
francophonie devront être toujours plus un atout pour notre région.
Nous le disons sans le banaliser, car parfois nous nous oublions de
nos prérogatives, de notre bilinguisme, de notre identité
autonomiste et de notre histoire séculaire de peuple qui a obtenu,
ou mieux, auquel on a octroyé une autonomie dont aujourd'hui on
remet en discussion certains aspects. Au-delà des thèmes
constitutionnels et institutionnels de ce Conseil, de la
I
e
Commission plutôt que de la Conférence des Chefs de
groupe et du Bureau de Présidence, nous croyons que cette Assemblée
des Parlementaires de langue française pourra être, au-delà des
thèmes que les collègues suivent avec plus d'attention pour leurs
compétences et pour l'appartenance à certaines commissions, nous
croyons que cette Assemblée des Parlementaires de langue française
devra être forcément un moment important pour le rôle de solidarité
et de réseau qu'on pourra jouer avec les peuples frères et avec la
francophonie. Nous croyons donc que les réflexions, en Ière
Commission ou dans les réunions de l'Assemblée partie valdotaine,
devront être raccordées aussi avec cette question des réformes
constitutionnelles, car nous n'apercevons pas toujours d'être dans
un réseau de la francophonie et d'être impuissants dans la capacité
et la volonté de changer les choses ou de faire entendre la Vallée
d'Aoste dans les institutions, et cela nous le soulignons comme une
affirmation pour le futur. Nous voyons que nous sommes toujours
présents dans les moments importants et cela est pour nous
fondamental, mais nous croyons que nous ne devons pas oublier que
le réseau de la francophonie est quelque chose d'extrêmement
important.
Président -
Je partage pleinement les considérations que
vous avez exposées, surtout les solidarités dans le réseau de la
francophonie. C'est juste ce qu'on est en train de faire avec les
amis de la francophonie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK