Consiglio Regionale della Valle d'Aosta - Oggetto del Consiglio n. 1926 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1926 del 7 aprile 1986 - Resoconto
OGGETTO N. 1926/VIII - RAZIONALIZZAZIONE DEI SERVIZI
REGIONALI ADDETTI ALLE PRATICHE RELATIVE AL PERSONALE DIPENDENTE. -
(Interpellanza)
PRESIDENTE
: Do lettura dell'interpellanza presentata dal
Consigliere Viberti:
INTERPELLANZA
Vista la delibera 1984 del 7 marzo 1986 che dà incarico ad uno
studio privato di fornire consulenza all'Amministrazione regionale
in merito alla compilazione di prospetti retributivi e contributivi
relativi al C.C.N.L. e all'integrativo per gli impiegati
agricoli;
Vista altresì la considerazione relativa del totale impegno al
personale dell'Assessorato Agricoltura, Foreste ed Ambiente
Naturale con la conseguente impossibilità di svolgere i compiti di
cui sopra;
Considerato che l'Amministrazione regionale è dotata di un
servizio conosciuto come "Ufficio Personale", si
INTERPELLA
la Giunta regionale per sapere per quali motivi non si serve del
citato "Ufficio Personale" per i disbrigo di normali pratiche
relative a questi impiegati agricoli e se non intenda finalmente
porre mano alla stranamente intricata vicenda dei vari uffici qua e
là addetti, all'interno dell'Amministrazione regionale, alla
predisposizione di stipendi, conglobandoli in un unico servizio
alle dipendenze della Presidenza della Giunta.
Si dà atto che alle ore 11.07 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io mi auguro che la Commissione
consiliare incaricata di esaminare il regolamento interno del
Consiglio ponga mano adesso e all'organizzazione dell'ordine del
giorno, perché costituisce motivo di leggero disagio, per il
sottoscritto, dover prendere più volte la parola ed in rapida
successione, su svariati argomenti. Questa considerazione la faccio
solo per incoraggiare la Commissione ad affrontare con impegno
anche questo problema, perchè mi pare che ci siano nell'aria
intenzioni piuttosto interessanti sulla possibilità di non dover
trattare tutti gli argomenti nella seduta consiliare allargata e
obbligatoria per tutti, adottando sistemi che permettano un
dibattito anche più serrato e forse più interessante per
l'uditorio, ma che, nello stesso tempo, non appesantiscano i lavori
del Consiglio. Questa annotazione è rivolta principalmente ai
Colleghi che fanno parte della Commissione per la modifica del
regolamento che organizza i nostri lavori.
Per quanto concerne l'oggetto specifico, devo dire che la mia
interpellanza ha preso a pretesto una deliberazione per sollevare
un problema più generale. Noi osserviamo infatti che
nell'Amministrazione regionale esiste tutta una serie di
Assessorati e di Servizi che, a nostro avviso, anche se non
fisicamente almeno per quanto concerne la direzione, dovrebbero
essere tutti unificati, in modo da permettere alla Presidenza della
Giunta di avere, in qualsiasi momento, l'esatta situazione delle
attività svolte e della quantità di personale pagato
dall'Amministrazione regionale, e ciò per evidenti motivi di
carattere amministrativo. Anche se le nostre dimensioni sono
notevoli, non raggiungiamo certamente quelle del Ministero degli
Interni che, per motivi organizzativi legati anche alla vastità del
territorio, deve avere degli uffici decentrati. A nostro avviso
l'Ufficio Personale dovrebbe essere in grado di gestire tutta
l'Amministrazione.
Ho voluto fare questa premessa perchè non si potesse minimamente
pensare che l'obiettivo dell'interpellanza fosse lo studio privato
incaricato dall'Amministrazione di effettuare un lavoro che, a mio
parere, dovrebbe essere svolto dall'Amministrazione medesima, e
tanto meno l'Assessorato all'Agricoltura e Foreste che, con questa
deliberazione assunta dalla Giunta regionale, ha dovuto
materialmente provvedere, ad assicurarsi un servizio di cui ha
indubbiamente necessità. Questa gente alla fine del mese deve
essere pagata con i relativi contributi e, di conseguenza, ci vuole
qualcuno che materialmente si occupi di ciò. L'Amministrazione in
questo momento ha delle difficoltà in questo senso e allora si
provvede così.
Assessore Perrin, io non voglio darmi delle risposte da solo, e
non è che non capisca le motivazioni che possono stare alla base di
questo provvedimento, ma mi pare che anche in questo campo la
Giunta dovrebbe cercare, e se lo sta già facendo dovrebbe dirlo al
Consiglio, di mettere mano a questo delicato settore. Essa dovrebbe
finalmente riuscire a raccogliere in un'unica gestione tutto il
personale che viene pagato dall'Amministrazione regionale; questo
ovviamente per ragioni di razionalità e di tempestività nella
conoscenza dei dati e quindi nella possibilità, se qualcuno vuole
farlo, di poter organizzare meglio il lavoro complessivo
dell'Amministrazione regionale.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Une réponse extrêmement rapide: cette
délibération a été prise pour un temps provisoire dû à des
nécessités contingentes. En effet, le plan FIO permet d'avoir un
certain nombre de personnel qui doit suivre les chantiers et toutes
les autres oeuvres mises en acte par le plan lui-même, ce qui a
porté à 22, maintenant, le nombre des employés qui ont été
embauchés. Pour un problème d'ordre légal, disons, il a fallu
placer ce personnel qui, avant, avait été pris comme ouvrier
forestier ou employé agricole. Ceci a été fait évidemment sur
suggestion du directeur du Bureau Régional du Travail lui-même.
Auparavant aussi le traitement de ce personnel était tenu par
l'Administration régionale; avec le passage il n'y avait pas le
programme nécessaire pour fournir les données pour le traitement et
donc, provisoirement, nous avons dû conférer cela à ce bureau
privé; cependant, j'ai dit qu'il s'agit d'une période provisoire,
que j'espère très courte puisque l'Administration régionale est en
train de mettre en oeuvre tout le système informatif et, dans un
délai très bref, il y aura la possibilité de charger aussi ce genre
de personnel dans l'ensemble du système. Donc, ce que, en
définitive, M. Viberti demande (qui ne concernait peut-être pas
tellement la délibération en soi mais le problème dans sa
globalité) sera résolu au moment où le système informatif entrera
en question.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Non posso dichiararmi soddisfatto, ma non
sono neppure insoddisfatto, della risposta che mi è stata data. Io
intendevo solo sollevare un problema e mi è stato risposto che esso
verrà parzialmente risolto quando la gestione del personale verrà
demandata al nuovo centro per l'elaborazione dei dati. Si parla di
tempi brevi, ma non si capisce in che cosa consistano esattamente
questi tempi brevi. Inoltre non si capisce se la Giunta ha
affrontato il tema nel suo complesso, oppure se è stata predisposta
solo una modifica, senza dover inserire nell'elaboratore tutto lo
"status quo" del personale, avendo così un diverso controllo della
gestione del personale.
Tanto per intenderci faccio l'esempio di un caso che è stato già
risolto, così almeno non sorgono polemiche. Qualche anno fa
esistevano i cosiddetti "assistenti di lavoro" ai cantieri,
problema che poi, dopo anni di situazioni poco chiare, è stato
risolto. Si trattava di assunzioni che, secondo noi, avevano più le
caratteristiche dell'aspettativa elettorale che non quelle della
necessità operativa e che, spesso, davano adito ad interpretazioni
di vario genere sui metodi seguiti nella loro assunzione. Però
esistono altre branche dell'Amministrazione che sono slegate dal
controllo dell'Ufficio Personale rispetto...
(...INTERRUZIONE...)
C'è un progetto... Purtroppo, dalla risposta dell'Assessore io
non riuscivo a comprendere se... Quindi tutto il personale che
viene pagato dall'Amministrazione regionale confluirà lì? Il
servizio sarà unico?
(...INTERRUZIONE...)
Sarà unico, anche se fisicamente non potrà essere sistemato lì?
Così va bene. Allora ringrazio e, grazie a questa ulteriore
delucidazione, posso dichiararmi soddisfatto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK