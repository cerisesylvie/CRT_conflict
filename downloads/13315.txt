Consiglio Regionale della Valle d'Aosta - Oggetto del Consiglio n. 4312 del 11 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4312 del 11 marzo 1993 - Resoconto
OGGETTO N. 4312/IX Disegno di legge: "Norme di attuazione
della legge 8 novembre 1991, n. 381, recante "Disciplina delle
cooperative sociali" e modificazioni della legge regionale 1 giugno
1984, n. 16, concernente "Disciplina dell'esercizio delle funzioni
amministrative in materia di vigilanza e tutela sulle società
cooperative e loro consorzi".
Presidente
Ha chiesto di parlare il Consigliere
Rollandin.
Rollandin (UV)
La loi nationale 381 prévoit à
l'article 9: "
Entro un anno dalla data di entrata in vigore
della presente legge le Regioni emanano le norme di attuazione. A
tal fine istituiscono l'albo regionale delle cooperative sociali e
determinano le modalità di raccordo con l'attività dei servizi
socio-sanitari, nonché con le attività di formazione professionale
e di sviluppo dell'occupazione. Le Regioni adottano convenzioni-
tipo per i rapporti fra le cooperative sociali e le amministrazioni
pubbliche, che operano nell'ambito della Regione, prevedendo in
particolare i requisiti di professionalità degli operatori
nell'applicazione delle norme contrattuali vigenti. Le Regioni
emanano altresì norme sulla promozione
et cetera".
La loi qui a été présentée donne une réponse à une série de
problèmes en exécution d'une indication spécifique d'une loi
nationale.
C'est important de rappeler que du point de vue social il y a eu
dans ces derniers temps des modifications importantes, qui
méritaient une attention, surtout pour ce qui est de l'activité des
coopératives.
Ce n'est pas avec cette loi qu'on va démarrer avec l'activité
des coopératives sociales, bien loin; je crois qu'au contraire on
va les insérer dans un contexte différent. Je veux en profiter pour
souligner que l'aspect des coopératives sociales a déjà eu un rôle
important dans ces dernières années au niveau de l'activité dans
différents secteurs en Vallée d'Aoste.
Par cette loi on prévoit une réglementation, le système
d'enregistrer ces coopératives et les responsabilités que les
personnes engagées dans ces coopératives doivent soutenir, compte
tenu du fait qu'elles vont s'insérer dans un modèle important. En
effet les trois points de la loi nationale, que j'ai voulu
reprendre et qui sont insérés dans la loi régionale, surtout le
raccord avec la politique du travail et avec la formation
professionnelle, ainsi que le système de coopération, ce sont les
piliers d'une activité qui doit se développer en Vallée
d'Aoste.
Le soutien à cette activité est par conséquent un point
important.
Dans la relation à cette loi j'avais souligné dans la
commission: "
É in atto un processo di ristrutturazione
economica, sociale, politica, che coinvolge i diversi livelli
esistenti e che genera una differenziazione sociale, in cui la
minoranza degli emarginati cresce sempre di più. La promessa dello
sviluppo rapido e caotico degli ultimi anni ha fatto sperare in un
benessere diffuso. Purtroppo a questo aumento di benessere non è
seguita una accresciuta capacità di accesso a questo benessere
ideale per tutti. La progressiva alterazione di norme, valori e
modi di vita tradizionali ha creato un vivo senso di insicurezza
culturale. Questo stato di difficoltà viene vissuto drammaticamente
dai giovani alla ricerca di una propria identità, dagli immigrati
con evidente difficoltà di assimilazione, e in particolare dagli
emarginati per cause psicofisiche. La perdita dei vecchi legami
sociali e l'assenza di legami nuovi, i processi di
individualizzazione sempre più marcati evidenziano l'esigenza di
una sfera sociale nuova in cui sviluppare un legame e un contatto
nuovo
".
J'ai lu cette partie de la relation pour essayer de faire
comprendre l'esprit avec lequel on va présenter ce projet de loi.
Cette réglementation ne doit pas être un simple instrument
technique; elle doit au contraire essayer de donner un nouveau rôle
aux coopératives sociales. Plusieurs de conseillers connaissent
directement l'activité des coopératives sociales, qui mieux que moi
pourraient en dire du rôle et de l'activité de ces coopératives.
Tout de même je crois que l'esprit de cette loi est de donner un
nouvel élan à ces coopératives, de prévoir qu'il y ait une
participation de plus en plus active des différents membres des
coopératives mêmes, et qu'il y ait à l'intérieur et avec ces
coopératives un nouvel esprit de bénévolat.
N'oublions pas qu'une loi sur le bénévolat a été votée il y a
quelques mois dans ce Conseil; je crois que la Vallée d'Aoste joue
dans ce secteur un rôle important, il y a de milliers de personnes
qui travaillent en silence, qui travaillent dans les différents
centres pour les personnes âgées, pour les jeunes, pour les
hospitalisés. Je crois que c'est juste de les rappeler et de
reprendre avec un rôle différent cette activité si importante.
Pour ce qui est des détails de la loi, comme le prévoit la loi
nationale même, il y aura un schéma de convention qui sera approuvé
dans le délai de trois mois; nous espérons que ce sera approuvé
même avant, car c'est important de faire démarrer cette loi et
surtout de donner la possibilité de pouvoir s'insérer à plein titre
dans ce qui est le domaine spécifique régional.
Il y a avec l'article 8 de la loi même "
Raccordo con le
politiche attive del lavoro
" la possibilité de souligner un
point très important de la loi: "
In particolare, possono essere
previste all'interno dei piani triennali di politica del lavoro,
forme di interventi volti a: a) favorire l'affidamento alle
cooperative sociali della fornitura di beni e servizi da parte di
amministrazioni pubbliche; b) promuovere nell'ambito della regione
lo sviluppo imprenditoriale della cooperazione sociale
".
Ce n'est pas nécessaire ajouter grand-chose à cette synthèse;
tout le monde peut comprendre ce qui signifie et surtout apprécier
le sens de cette indication. Il s'agit de reprendre un système qui
doit être coordonné. Il existe des milieux là où il y a des
difficultés réelles, la possibilité d'avoir un soutien c'est un
signe d'une volonté de la part de l'Administration régionale d'être
consciente avant tout du problème et d'indiquer une solution.
C'est dans ce sens que j'espère soit lue cette loi, qui ne doit
pas être une loi technique, mais qui doit être une loi qui s'insère
activement dans le rôle des coopératives sociales.
Si dà atto che, dalle ore 11,15, presiede il Vicepresidente
Trione.
Presidente
Ha chiesto di parlare il corelatore,
Consigliere Viérin, ne ha facoltà.
Viérin (UV)
Je me permets simplement d'ajouter
quelques courtes réflexions
.
Tout d'abord, cette nouvelle
réglementation, qui coordonne les dispositions des lois régionales
existantes et celles de la loi de l'état n° 381, est le fruit d'une
concertation entre les différentes commissions du Conseil,
l'assesseur à l'Industrie, la Fédération des coopératives
valdôtaines et la commune d'Aoste qui s'est révélée positive.
Il s'est agi donc d'une concertation qui a permis d'approuver un
texte qui tient compte des différentes exigences.
Je veux souligner que cette nouvelle réglementation par le fait
qu'elle privilégie l'intérêt collectif, le professionnalisme et la
com-pétence spécifique dans l'activité de ces coopératives,
permettra l'épanouissement d'une nouvelle sensibilité à l'égard du
social, expression d'une solidarité - comme l'a souligné M.
Rollandin - véritable et qui va au-delà de l'assistance pour
l'assistance.
Indépendamment des actes administratifs et des décisions d'ordre
politique ou administratif, pour atteindre cet objectif, nécessaire
pour faire un saut de qualité dans la prestation de ces services,
il est donc important, de réaliser une liaison étroite entre les
interventions de l'Administration régionale dans les secteurs
sanitaire et social et l'activité de ces coopératives, pour ne pas
disperser les énergies existantes et pour favoriser toutes les
actions possibles en faveur des personnes les plus démunies.
Presidente
Ha chiesto di parlare l'Assessore
all'Industria, Commercio e Artigianato Mafrica, ne ha facoltà.
Mafrica (PCI-PDS)
I relatori hanno sottolineato
l'importanza e lo spirito della legge, a me non resta che ribadire
che c'è interesse da parte delle cooperative sociali nel vedere
sviluppata la loro attività ed anche facilitata la possibilità di
operare.
Lo spirito della legge è quello di consentire a queste
cooperative di dare alle persone che ne hanno bisogno servizi
efficaci ed anche posti di lavoro.
Presidente
Si passa all'esame dell'articolato. Do
lettura dell'articolo 1:
Articolo 1 (Finalità)
1. La Regione Valle d'Aosta con la presente legge dà attuazione
all'articolo 9 della legge 8 novembre 1991, n. 381, recante
"Disciplina delle cooperative sociali".
2. A tal fine:
a) istituisce l'albo regionale delle cooperative sociali;
b) determina le modalità di raccordo delle attività delle
cooperative sociali con l'attività dei servizi socio-sanitari e con
le attività di formazione professionale e di sviluppo
dell'occupazione;
c) fissa i criteri cui debbono uniformarsi le convenzioni tra le
cooperative sociali e le amministrazioni pubbliche che operano
nell'ambito della regione;
d) istituisce la Commissione regionale per la cooperazione
sociale.
Presidente
Pongo in votazione l'articolo 1:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 2:
Titolo I Albo regionale delle cooperative sociali
Articolo 2 (Istituzione dell'albo)
1. É istituito, presso il Servizio dell'industria, artigianato
ed energia dell'Assessorato regionale dell'industria, commercio e
artigianato, l'albo regionale delle cooperative sociali.
2. L'albo di cui al comma 1 si articola nelle seguenti
sezioni:
a) sezione A, nella quale sono iscritte le cooperative
costituite per la gestione di servizi socio-sanitari ed
educativi;
b) sezione B, nella quale sono iscritte le cooperative
finalizzate all'inserimento lavorativo di persone svantaggiate, che
svolgono attività agricole, industriali, commerciali o di
servizio;
c) sezione C, nella quale sono iscritti i consorzi costituiti
come società cooperative aventi la base sociale formata in misura
non inferiore al settanta per cento da cooperative sociali.
3. Le cooperative iscritte nella sezione A sono ripartite in
categorie in relazione all'ambito di attività in cui la cooperativa
opera o intende operare.
Presidente
Pongo in votazione l'articolo 2:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 3:
Articolo 3 (Modalità per l'iscrizione all'albo)
1. Le cooperative e i consorzi, costituiti come società
cooperative aventi la base sociale formata in misura non inferiore
al settanta per cento da cooperative sociali, per ottenere
l'iscrizione all'albo regionale delle cooperative sociali devono
presentare domanda al Servizio dell'industria, artigianato ed
energia dell'Assessorato regionale dell'industria, commercio e
artigianato.
2. Le cooperative devono indicare nella domanda:
a) il numero di iscrizione al registro regionale delle società
cooperative e dei loro consorzi, di cui alla legge regionale 1°
giugno 1984, n. 16, recante "Disciplina dell'esercizio delle
funzioni amministrative in materia di vigilanza e tutela sulle
società cooperative e loro consorzi" e successive modificazioni ed
integrazioni;
b) gli ambiti di attività in cui la cooperativa opera o intende
operare;
c) la composizione sociale.
d) le caratteristiche professionali delle persone che operano
nella cooperativa o delle quali la cooperativa intende avvalersi
per la gestione dei servizi in relazione al settore di
attività.
3. Le cooperative che chiedono l'iscrizione nella sezione B
devono, altresì, indicare nella domanda il numero dei lavoratori
svantaggiati presenti al loro interno.
4. I consorzi devono indicare nella domanda:
a) il numero di iscrizione al registro regionale delle società
cooperative e dei loro consorzi, di cui alla legge regionale 1°
giugno 1984, n. 16, e successive modificazioni ed integrazioni;
b) gli ambiti di attività in cui il consorzio opera o intende
operare;
c) il numero di iscrizione delle cooperative sociali costituenti
il consorzio all'albo regionale delle cooperative sociali.
5. L'Assessore regionale all'industria, commercio e artigianato,
accertato che la denominazione sociale della cooperativa contenga
l'indicazione di "cooperativa sociale" e che la medesima sia
iscritta al registro regionale delle società cooperative e dei loro
consorzi, di cui alla legge regionale 1° giugno 1984, n. 16, e
successive modificazioni ed integrazioni, dispone l'iscrizione
all'albo regionale delle cooperative sociali, entro sessanta giorni
dalla data di presentazione della domanda, sentita la commissione
regionale per la cooperazione sociale di cui all'articolo 12.
6. Dell'avvenuta iscrizione è data comunicazione all'ente
cooperativo interessato. Il relativo provvedimento è pubblicato sul
Bollettino ufficiale della Regione.
7. L'ufficio preposto alla tenuta dell'albo può chiedere in
qualunque momento informazioni e precisazioni aggiuntive all'ente
cooperativo interessato.
Presidente
Pongo in votazione l'articolo 3:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 4:
Articolo 4 (Rigetto delle domande di iscrizione e
ricorso)
1. Il rigetto della domanda di iscrizione all'albo è disposto
con prov-vedimento motivato dell'Assessore regionale all'industria,
commercio e artigianato, sentita la Commissione regionale per la
cooperazione sociale. Il provvedimento è comunicato a mezzo lettera
raccomandata all'ente cooperativo entro trenta giorni dalla sua
adozione.
2. L'ente cooperativo può presentare ricorso alla Giunta
regionale avverso il provvedimento di rigetto della domanda di
iscrizione, entro trenta giorni dalla data di ricevimento della
relativa comunicazione.
3. La Giunta regionale decide entro sessanta giorni dalla data
di presentazione del ricorso, sentita la Commissione regionale per
la cooperazione sociale.
Presidente
Pongo in votazione l'articolo 4:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 5:
Articolo 5 (Cancellazione dall'albo)
1. La cancellazione delle cooperative e dei consorzi dall'albo
regionale delle cooperative sociali è disposta con provvedimento
dell'Assessore regionale all'industria, commercio e artigianato,
sentita la Commissione regionale per la cooperazione sociale,
quando la cooperativa o il consorzio siano stati cancellati dal
registro regionale delle società cooperative e dei loro consorzi di
cui alla legge regionale 1° giugno 1984, n. 16, e successive
modificazioni ed integrazioni, oppure quando la cooperativa abbia
perso il carattere di "cooperativa sociale" e il consorzio abbia
una base sociale formata in misura inferiore al settanta per cento
da cooperative sociali.
2. La cooperativa è, altresì, cancellata dall'albo quando il
numero dei lavoratori svantaggiati scenda al di sotto della misura
del 30 percento dei lavoratori della cooperativa o il numero dei
soci volontari previsto all'articolo 2, comma 2, della legge 8
novembre l991, n. 381, superi la misura del 50 percento dei soci e
la base sociale non venga riequilibrata entro un anno dalla data in
cui si è manifestata la irregolarità.
3. Il provvedimento di cancellazione è comunicato, a mezzo
lettera raccomandata con ricevuta di ritorno, all'ente cooperativo
interessato ed è pubblicato sul Bollettino ufficiale della
Regione.
Presidente
Pongo in votazione l'articolo 5:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 6:
Titolo II Modalità di raccordo con le attività dei servizi
socio-sanitari ed educativi, di formazione professionale e con le
politiche attive del lavoro
Articolo 6 (Raccordo con l'attività dei servizi socio-sanitari
ed educativi)
1. La Regione, nella predisposizione degli atti di
programmazione delle attività socio-sanitarie ed educative,
riconosce il ruolo specifico e prioritario della cooperazione
sociale, in forza delle caratteristiche di finalizzazione
all'interesse pubblico, di imprenditorialità e di democraticità che
le sono proprie.
Presidente
Pongo in votazione l'articolo 6:
Esito della votazione
Presenti, votanti e favorevoli: 21
Il Consiglio approva all'unanimità
Presidente Do lettura dell'articolo 7:
Articolo 7 (Raccordo con le attività di formazione
professionale)
1. La Regione, nella predisposizione degli atti di
programmazione in materia di formazione professionale,
favorisce:
a) la realizzazione di uno stretto raccordo tra le strutture
formative e le cooperative sociali riguardo alla formazione di base
e all'aggiornamento degli operatori, anche attraverso
l'individuazione, la definizione ed il sostegno di nuovi profili
professionali nell'ambito delle attività di inserimento lavorativo
di soggetti svantaggiati;
b) lo sviluppo, attraverso le cooperative sociali, di specifiche
iniziative formative a favore dei lavoratori svantaggiati;
c) l'attuazione di autonome iniziative delle cooperative sociali
volte alla qualificazione professionale e manageriale del proprio
personale e degli amministratori.
Presidente
Pongo in votazione l'articolo 7:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 8:
Articolo 8 (Raccordo con le politiche attive del
lavoro)
1. La Regione riconosce nelle cooperative sociali il soggetto
privilegiato per l'attuazione di politiche attive del lavoro
finalizzate a nuova occupazione.
2. In particolare, possono essere previste, all'interno dei
piani triennali di politica del lavoro, forme di interventi volti
a:
a) favorire l'affidamento alle cooperative sociali della
fornitura di beni e servizi da parte di amministrazioni
pubbliche;
b) promuovere nell'ambito della regione lo sviluppo
imprenditoriale della cooperazione sociale.
Presidente
Pongo in votazione l'articolo 8:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 9:
Titolo III Convenzioni tra le cooperative socialie le
amministrazioni pubbliche
Articolo 9 (Convenzioni)
1. La Giunta regionale approva, entro tre mesi dalla data di
entrata in vigore della presente legge, gli schemi di
convenzione-tipo tra le cooperative sociali e loro consorzi e le
amministrazioni pubbliche, in attuazione dell'articolo 9, comma 2,
della legge 8 novembre 1991,
n. 381, per:
a) la gestione di servizi socio-sanitari ed educativi;
b) la fornitura di beni e servizi di cui all'articolo 5 della
legge 8 novembre 1991, n. 381.
2. Gli schemi di convenzione di cui al comma 1, lettere a) e b),
sono adottati, rispettivamente, su proposta dell'Assessore
regionale alla sanità e assistenza sociale e dell'Assessore
regionale all'industria, commercio e artigianato, sentita la
Commissione regionale per la cooperazione sociale.
3. Le cooperative, per stipulare le convenzioni con le
amministrazioni pubbliche per la gestione dei servizi e per le
forniture di cui al comma 1, lettere a) e b), devono essere
iscritte all'albo regionale delle cooperative sociali di cui
all'articolo 2. La cancellazione dall'albo regionale delle
cooperative sociali comporta la risoluzione della convenzione.
4. Le convenzioni in vigore alla data di entrata in vigore della
presente legge devono essere uniformate agli schemi di
convenzione-tipo entro un anno dalla data della loro approvazione
da parte della Giunta regionale.
Presidente
Pongo in votazione l'articolo 9:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 10:
Articolo 10 (Contenuti degli schemi di
convenzione-tipo)
1. Gli schemi della convenzione-tipo per la gestione dei servizi
socio-sanitari ed educativi, da intendersi quale organizzazione
complessiva e coordinata dei diversi fattori materiali, immateriali
e umani che concorrono alla realizzazione di un servizio con
l'esclusione delle mere prestazioni di manodopera, devono
contenere:
a) l'indicazione dell'attività oggetto della convenzione e della
sua modalità di svolgimento;
b) i requisiti di professionalità del personale impiegato e, in
particolare, le caratteristiche professionali del responsabile
tecnico dell'attività;
c) il ruolo svolto dai volontari impiegati nel servizio in
relazione a quanto previsto dall'articolo 2, comma 5, della legge 8
novembre 1991, n. 381;
d) gli standard tecnici relativi alle strutture e alle
condizioni igienico-sanitarie e di sicurezza;
e) le norme contrattuali applicate in materia di rapporti di
lavoro;
f) la determinazione dei corrispettivi e le modalità di
pagamento;
g) le forme e le modalità di verifica e vigilanza con
particolare riguardo alla tutela degli utenti;
h) il regime delle inadempienze e le clausole di
risoluzione;
i) l'obbligo e le modalità di assicurazione del personale e
degli utenti;
l) le modalità di raccordo con gli uffici delle amministrazioni
pubbliche competenti nella materia oggetto della convenzione.
2. L'ambito di riferimento per la identificazione dei servizi
socio-sanitari ed educativi è definito in relazione a quanto
stabilito dalla normativa di settore, anche in attuazione di norme
nazionali.
3. Gli schemi di convenzione-tipo relativi alla fornitura di
beni e di servizi di cui all'articolo 5 della legge 8 novembre
1991, n. 381, devono:
a) prevedere la finalità della creazione di opportunità di
lavoro e di formazione al lavoro per persone svantaggiate;
b) indicare i criteri per determinare il numero di lavoratori
svantaggiati sia in relazione all'entità della fornitura affidata
che al grado di produttività e al fabbisogno formato delle persone
svantaggiate inserite.
Presidente
Pongo in votazione l'articolo 10:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 11:
Articolo 11 (Durata delle convenzioni e tutela
dell'utenza)
1. Le convenzioni concernenti la gestione dei servizi
socio-sanitari ed educativi devono avere, possibilmente, una durata
triennale al fine di garantire attraverso la continuità un adeguato
livello qualitativo del servizio stesso.
2. Le convenzioni devono, altresì, prevedere forme di verifica
della qualità delle prestazioni anche attraverso indagini presso
gli utenti finalizzate a misurare il grado di soddisfacimento dei
bisogni.
Presidente
Pongo in votazione l'articolo 11:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 12:
Titolo IV Commissione regionale per la cooperazione
sociale
Articolo 12 (Composizione)
1. É istituita, presso l'Assessorato regionale dell'industria,
commercio e artigianato, la Commissione regionale per la
cooperazione sociale.
2. La Commissione di cui al comma 1 è composta come segue:
a) Assessore regionale all'industria, commercio e artigianato,
che la presiede, o un suo delegato;
b) Funzionario appartenente alle qualifiche dirigenziali del
Servizio dell'industria artigianato ed energia dell'Assessorato
regionale dell'industria, commercio e artigianato;
c) Dirigente del Servizio affari generali, assistenza e servizi
sociali dell'Assessorato regionale della sanità e assistenza
sociale o un suo delegato;
d) Direttore dell'Agenzia del lavoro per la Valle d'Aosta o un
suo delegato;
e) Direttore dell'Ufficio regionale del lavoro e della massima
occupazione o un suo delegato;
f) Cinque rappresentanti delle cooperative sociali e loro
consorzi designati dalla "Fédération régionale des coopératives
valdôtaines" e dalle associazioni di rappresentanza, assistenza e
tutela del movimento cooperativo, riconosciute ai sensi
dell'articolo 5 del d.l.C.p.S. 12 dicembre 1947, n. 1577, e
successive modificazioni ed integrazioni, recante "Provvedimenti
per la cooperazione". I posti sono ripartiti in misura
proporzionale al numero di cooperative sociali e loro consorzi
aderenti a ciascuna di esse.
3. Funge da segretario della Commissione il funzionario preposto
alla tenuta dell'albo regionale delle cooperative sociali.
Presidente
Pongo in votazione l'articolo 12:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 13:
Articolo 13 (Compiti)
1. La Commissione regionale per la cooperazione sociale svolge i
seguenti compiti:
a) esprime pareri:
1) sulle iscrizioni e le cancellazioni delle cooperative e dei
consorzi dall'albo regionale delle cooperative sociali;
2) sui ricorsi alla Giunta regionale di cui all'articolo 4;
3) sugli schemi di convenzione-tipo tra le cooperative sociali e
loro consorzi e le amministrazioni pubbliche di cui all'articolo
9;
4) su tutte le questioni per le quali il parere della
Commissione sia prescritto da leggi o regolamenti;
5) su disegni di legge o regolamenti regionali concernenti la
cooperazione sociale;
b) formula proposte in ordine a ricerche, studi, rilevazioni ed
iniziative promozionali in materia di cooperazione sociale.
Presidente
Pongo in votazione l'articolo 13:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 14:
Articolo 14 (Funzionamento)
1. La Commissione regionale per la Cooperazione sociale è
costituita con decreto del Presidente della Giunta regionale e dura
in carica cinque anni.
2. Le riunioni della Commissione sono valide se è presente la
maggioranza dei componenti. La Commissione decide a maggioranza dei
voti dei presenti. In caso di parità prevale il voto del
Presidente. La Commissione è convocata per iniziativa del
Presidente o su richiesta della maggioranza dei rappresentanti
delle cooperative sociali.
3. Ai componenti la Commissione regionale per la cooperazione
sociale, con esclusione dei soggetti dipendenti
dall'Amministrazione regionale, è corrisposto un compenso lordo di
lire 80.000 per ogni giornata di sedute.
Presidente
Pongo in votazione l'articolo 14:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 15:
Titolo V (Disposizioni finali e transitorie)
Articolo 15 (Attività amministrativa)
1. L'attività amministrativa per l'attuazione della presente
legge è svolta dal Servizio dell'industria, artigianato ed energia
dell'Assessorato regionale dell'industria, commercio e artigianato,
compresa la tenuta dell'albo regionale delle cooperative
sociali.
Presidente
Pongo in votazione l'articolo 15:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 16:
Articolo 16 (Modificazioni alla legge regionale 1° giugno
1984, n. 16)
1. Alla fine del comma 2 dell'articolo 2 della legge regionale
1° giugno 1984, n. 16, sono aggiunte le parole "- cooperative
sociali".
2. Dopo il comma 2 dell'articolo 2 della legge regionale 1°
giugno 1984, n. 16, è inserito il comma 2 bis:
"2 bis. Le Cooperative sociali, oltre che nella categoria per le
medesime specificatamente prevista, sono comprese anche nella
categoria cui direttamente afferisce l'attività da esse
svolta".
3. Dopo il comma 2 dell'articolo 12 della legge regionale 1°
giugno 1984, n. 16, è inserito il comma 2 bis:
"2 bis. Le società cooperative e i consorzi iscritti all'albo
regionale delle cooperative sociali sono assoggettati a revisione
ordinaria annuale".
4. Al comma 4 dell'articolo 12 della legge regionale 1° giugno
1984, n. 16, le parole "in caso di grave irregolarità" sono
sostituite dalle parole "qualora se ne ravvisi l'opportunità".
5. Al comma 3 dell'articolo 14 della legge regionale 1° giugno
1984, n. 16, dopo la parola "aderisce" sono aggiunte le parole "e
all'Assessorato regionale della sanità e assistenza sociale, se
l'ente revisionato è iscritto all'albo regionale delle cooperative
sociali".
6. Dopo il comma 3 dell'articolo 15 della legge regionale 1°
giugno 1984, n. 16, è inserito il comma 3 bis:
"3 bis. Per le cooperative sociali i provvedimenti di cui al
comma 3 sono adottati dalla Giunta regionale su proposta
dell'Assessore regionale all'industria, commercio e artigianato,
sentito l'Assessorato regionale della sanità e assistenza
sociale".
7. Il comma 3 dell'articolo 17 della legge regionale 1° giugno
1984, n. 16, è così sostituito:
"3. Per le revisioni straordinarie e per le revisioni ordinarie,
di cui all'articolo 13, comma 2, al revisore spetta un compenso
lordo di entità pari al contributo stabilito, a norma dell'articolo
8 del D.L.C.P.S. 14 dicembre 1947, n. 1577, e successive
modificazioni ed integrazioni, a carico delle società cooperative
aventi uguale numero di soci e capitale sociale".
Presidente
Pongo in votazione l'articolo 16:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 17:
Articolo 17 (Abrogazione di norme regionali)
1. É abrogato l'articolo 14 della legge regionale 17 agosto
1987, n. 80, recante "Interventi a favore della cooperazione.
Modificazioni della legge regionale 1° giugno 1984, n. 16, e della
pianta organica dell'Assessorato dell'industria, commercio,
artigianato e trasporti" e successive modificazioni ed
integrazioni.
Presidente
Pongo in votazione l'articolo 17:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 18:
Articolo 18 (Disposizioni transitorie)
1. In sede di prima applicazione, le cooperative iscritte alla
data di entrata in vigore della presente legge nell'albo regionale
delle cooperative di servizi sociali di cui all'articolo 14 della
legge regionale 17 agosto 1987, n. 80, e successive modificazioni
ed integrazioni, sono inserite d'ufficio nell'albo regionale delle
cooperative sociali, previa verifica del possesso dei requisiti
previsti dalla legge 8 novembre 1991, n. 381, e parere favorevole
della Commissione regionale per la cooperazione sociale.
Presidente
Pongo in votazione l'articolo 18:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 19:
Articolo 19 (Norma finanziaria)
1. Gli oneri derivanti dall'applicazione della presente legge
graveranno sul capitolo di spesa 46520 del bilancio di previsione
della Regione per l'esercizio finanziario 1993, così denominato:
"Spese per il funzionamento del Comitato tecnico, della Commissione
regionale per la cooperazione e della Commissione regionale per la
cooperazione sociale" e sui corrispondenti capitoli dei bilanci
futuri.
Presidente
Pongo in votazione l'articolo 19:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 20:
Articolo 20 (Dichiarazione d'urgenza)
1. La presente legge è dichiarata urgente ai sensi del
dell'articolo 31, comma terzo, dello Statuto speciale della Regione
Valle d'Aosta ed entra in vigore il giorno successivo a quello
della sua pubblicazione sul Bollettino ufficiale della Regione.
Presidente
Pongo in votazione l'articolo 20:
Esito della votazione
Presenti, votanti e favorevoli: 21
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 21
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK