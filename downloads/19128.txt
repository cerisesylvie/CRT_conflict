Consiglio Regionale della Valle d'Aosta - Oggetto del Consiglio n. 2267 del 14 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CACCIA E PESCA
Precedente
Successivo
Resoconto integrale del dibattito dell'aula
Oggetto del Consiglio n. 2267 del 14 novembre 2001 - Resoconto
OGGETTO N. 2267/XI Applicazione dell’articolo
7 del calendario venatorio 2001/2002 in riferimento alla caccia di
selezione al cervo. (Interrogazione)
Interrogazione Osservato che l'articolo 7 del Calendario
venatorio per la stagione 2001/2002, approvato con deliberazione n.
2314/2001 della Giunta regionale, prevede che la caccia di
selezione al cervo sia consentita per tre giorni alla settimana
(?), indipendentemente dalle giornate scelte all'atto di
tesseramento;
Ritenuto che tale previsione, intesa a favorire i cacciatori sia
da una parte poco comprensibile e, dall'altra in contrasto con
quanto stabilito dall'articolo 18 legge 11 febbraio 1992, n. 157
relativo ai periodi di attività venatoria;
Creduto opportuno avere chiarimenti al riguardo;
il sottoscritto Consigliere regionale
Interroga
l'Assessore competente per sapere:
- per quali motivi, in riferimento alla caccia del cervo, si è
concesso ai cacciatori di scegliere a piacimento i giorni di
attività, non tenendo conto della normativa vigente in materia.
F.to: Curtaz
Président
La parole à l’Assesseur à
l’agriculture et aux ressources naturelles,
Perrin.
Perrin (UV)
Probabilmente l’interrogazione
del Consigliere Curtaz è fondata su un'interpretazione non corretta
della normativa vigente in materia di caccia, in particolare
dell’articolo citato, il n. 18 della legge nazionale
n. 157/1992. L’articolo 18, al comma quinto,
prevede che le giornate di caccia settimanali non possano essere
superiori a tre e che le regioni possono consentirne la libera
scelta al cacciatore, ad esclusione dei giorni di martedì e venerdì
nei quali l’esercizio dell’attività
venatoria è in ogni caso sospeso. Nel pieno rispetto di questa
normativa, la Giunta regionale nella deliberazione del 25 giugno
2001, con la quale approvava il calendario venatorio per la
stagione venatoria 2001-2002, all’articolo 7, mentre
ha previsto che la caccia vagante possa essere esercitata per tre
giorni alla settimana scelti all’atto del
tesseramento dal cacciatore, ha invece stabilito che la caccia di
selezione al cervo possa essere esercitata sempre per tre giorni
alla settimana, ma indipendentemente dalle giornate scelte
all’atto del tesseramento.
Questa scelta è motivata dalla particolare natura della caccia
di selezione, attuata sulla base di ben precisi piani di prelievo,
condizione essenziale per la corretta gestione della popolazione di
fauna selvatica in un determinato territorio.
Quindi la libertà, fra virgolette, di scelta dei tre giorni
della settimana da parte del cacciatore ha lo scopo di favorirlo
affinché possa contribuire, prelevando il capo assegnato a
mantenere l’equilibrio della popolazione dei cervi e
la loro giusta densità sul territorio. I piani di prelievo vengono
stabiliti sulla base dei censimenti e vengono eseguiti in modo da
raggiungere gradualmente un equilibrio all’interno
della popolazione faunistica e all’interno del
territorio. Questo per salvaguardare la fauna, per salvaguardare il
bosco e per salvaguardare le attività agricole praticate sul
territorio.
Président
La parole au Conseiller Curtaz.
Curtaz (PVA-cU)
Prendo atto della risposta che mi ha dato
l’Assessore, cioè prendo atto che
l’Assessore dà un'interpretazione di questa norma
diversa dalla mia. Un'interpretazione possibile esaminando il
tenore letterale della norma medesima, però non sarei così convinto
che la sua interpretazione sia quella giusta e la mia quella
errata, questo me lo consenta perché, quando si fa riferimento alla
libertà di scelta del cacciatore, si fa riferimento a una libertà
di scelta a priori, cioè all’inizio della stagione
venatoria, non ad una libertà di scelta che si rinnova di giorno in
giorno, qual è la libertà di scelta che viene indicata in questa
norma.
Allora la legge prevede, a mio giudizio - mi sembra la cosa fra
l’altro di maggior buon senso -, che, salvo il
martedì o il venerdì, il cacciatore scelga
all’inizio della stagione venatoria i tre giorni che
desidera, ma poi quei tre giorni non si modificano più.
Invece con questa delibera è stato deciso che di volta in volta
il cacciatore decida quali sono i tre giorni in cui egli può
esercitare l’attività venatoria. Ripeto: non nego
che fra le interpretazioni possibili ci sia anche quella data
dall’Assessore, però mi sembra che fra le
interpretazioni possibili la mia sia la più logica da un punto di
vista normativo e secondo buon senso. La sua è più logica dal punto
di vista del cacciatore perché si trova la libertà di andare a
caccia sostanzialmente quando vuole. Come l’avete
interpretata voi in quella delibera della Giunta, questa norma è
come se non esistesse?
(interruzione dell’Assessore Perrin, fuori
microfono)
? sì, Assessore, perché, salvo il martedì e il venerdì, il
cacciatore può andare a caccia quando vuole nei limiti di tre
giorni alla settimana, per il cervo. Quindi prendo atto, ma non
capisco e non condivido.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK