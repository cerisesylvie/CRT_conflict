Consiglio Regionale della Valle d'Aosta - Oggetto del Consiglio n. 130 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 130 del 3 ottobre 2018 - Resoconto
OGGETTO N. 130/XV - Interpellanza: "Problematiche riguardanti
i rapporti finanziari tra lo Stato e la Regione".
Fosson (Presidente) -
Punto n. 14.11 dell'ordine del
giorno. La parole au Conseiller Viérin pour l'illustration.
Viérin (UVP) -
Con questa iniziativa ci facciamo
interpreti semplicemente di una questione di cui abbiamo in parte
parlato questa mattina: quella finanziaria. Visti i contenziosi in
corso, vista la questione nota finanziaria che vede la nostra
Regione in contenzioso con lo Stato per 244 milioni su due
annualità... è una questione complessa ma molto semplice: per una
serie di atti e soprattutto attraverso le manovre finanziarie che
sono state approvate sia in Valle d'Aosta che a Roma, oggi esiste
sia una discrasia di vedute sul riparto fiscale tra la Ragioneria
dello Stato, che negli anni è stata coinvolta nei vari tavoli... al
di là delle manifestazioni e degli intenti anche politici dei
Governi che si sono succeduti per risolvere questa questione,
tecnicamente non è ancora risolta.
Esiste in questo momento, rispetto ai 144 milioni in origine
dovuti, secondo noi, dallo Stato alla Valle d'Aosta, un primo
contenzioso che vede la Regione resistere su questo ingiusto
accantonamento, che peraltro, rispetto al Südtirol, vede le somme
che sono direttamente trattenute a Roma, mentre nell'altra Regione
hanno un sistema diverso che, avendo un contenzioso aperto, hanno
comunque le risorse in disponibilità. Noi non avendo la possibilità
già nei precedenti bilanci di avere in disponibilità questi 144
milioni, seppure una parte è stata abbonata in finanziaria e quindi
il contenzioso si è ridotto nel
quantum
a 100 milioni su
questa parte di annualità, queste due cause si sommano (una sarà in
discussione imminente nel prossimo mese) e quindi, rilevato questo
contenzioso in corso, visto il programma del governo che metteva
come una delle priorità la soluzione della questione finanziaria,
visto il dibattito che abbiamo avuto anche in commissione e visti
gli incontri di cui la Presidente questa mattina ci ha resi edotti,
volevamo sapere tre cose: lo stato di avanzamento di questa
questione e se c'è un eventuale accordo, se si potevano già
presupporre degli eventuali contenuti o meno e come, al di là della
variazione di bilancio di cui abbiamo parlato stamattina, in vista
della predisposizione del bilancio che crediamo sia imminente, se
non altro per la parte di governo e di maggioranza che deve
iniziare a dare degli spunti anche nel
quantum
delle somme
che andranno a essere impegnate o comunque previste, come ci si
intende muovere rispetto a questa predisposizione del bilancio
regionale e soprattutto, visto che c'è un'udienza delle cause in
corso, come ci si intende porre rispetto a questi appuntamenti di
novembre.
Presidente -
La parola all'Assessore Aggravi per la
risposta.
Aggravi (LEGA VDA) -
Cercherò di rispondere sui tre
punti. Per quanto riguarda lo stato di avanzamento del
dossier
, posso confermare che nel periodo sono proseguite le
interlocuzioni tra la Presidenza della Regione e l'Assessorato con
i vertici dello Stato, in particolare con il Ministero
dell'economia e la Ragioneria. La proposta, passata ora a livello
politico, è in discussione in particolare per la definizione
dell'importo per il quale al momento non è possibile fare ancora
delle previsioni quantitative. In attesa di conoscere l'esito di
questa trattativa, in particolare la natura degli importi, è stata
avviata dagli uffici del Dipartimento bilancio, finanza e
patrimonio l'elaborazione delle previsioni per il triennio
2019/2021. La prossima settimana verranno fatte pertanto le prime
valutazioni al fine di approvare il disegno di legge di bilancio
nella prima decina di giorni di novembre e anche nel corso della
prossima settimana dovremmo avere un riscontro da parte delle
strutture governative, alle quali è stata fatta una prima proposta.
È ovvio che, se non ci saranno le condizioni per un accordo prima
della data del 6 novembre, i giudizi proseguiranno, mentre, per
quanto riguarda il bilancio, questo verrà elaborato sulla base
della legislazione vigente.
Presidente -
La parola al Consigliere Viérin per la
replica.
Viérin (UVP) -
Assessore, prendiamo atto della sua
risposta e, visto che oggi si è parlato di sole, nulla di nuovo
sotto il sole! Noi ci aspettavamo che in tutti questi mesi estivi,
soprattutto nei tavoli che finalmente negli annunci che voi avevate
fatto erano stati riaperti, tavoli che a livello centrale dovevano
dare delle risposte, salvo poi in un'intervista la Presidente
Spelgatti disse che politicamente c'era un accordo ma tecnicamente
c'erano delle resistenze: benvenuti nel club! Noi abbiamo avuto un
Viceministro dell'economia in visita ad Aosta in riunioni ufficiali
che ci aveva detto che la questione era politicamente risolta e che
c'era un accordo politico, peccato che poi tecnicamente sappiamo
che la Ragioneria dello Stato, in particolare il dottor Bilardo,
pone una certa serie di resistenze che sono alla base di una serie
di giudizi che noi abbiamo affrontato. Lo dico a voi, ma lo dico
anche ad alcuni colleghi che in quest'aula ci hanno spiegato la
questione finanziaria - penso al Vicepresidente Gerandin - in lungo
e in largo che criticava i
selfie
delle delegazioni, però
abbiamo appreso stamattina che la sua delegazione per l'agricoltura
è stata molto più ampia rispetto alle piccole delegazioni che
andavano a trattare sempre in modo congiunto tra tecnici e
amministratori a Roma. A parte questo, prendiamo atto che ad oggi
nulla si è mosso. Avevamo anche chiesto che in commissione si
potessero discutere i contenuti. Vi ricordiamo che c'è una proposta
che era stata inoltrata chiaramente al precedente Governo
nazionale, si era in fase di cambio di governo a Roma, ma oggi noi
siamo certi che con tutti i vostri contatti, con le vostre amicizie
e con le vostre aderenze politiche a Roma (e a Milano), con questa
volontà di fare finalmente dopo tanto tempo, si trovi una soluzione
a queste questioni.
Lo diciamo senza polemica, ma diciamo anche che noi saremo molto
attenti a quello che avverrà proprio perché noi riteniamo che i
diritti della nostra comunità, in questo caso la questione
finanziaria sia la prima delle questioni da risolvere, altrimenti
qui potremmo fare tantissime discussioni, ma non faremmo le
discussioni su come allocare delle risorse, su come fare certe
scelte, ma sarebbe una discussione tecnica su dei fondi che non ci
sono. Vi ricordiamo che vi abbiamo lasciato in eredità, visto che
di eredità si è molto parlato oggi, un bilancio triennale, per
com'è stato costruito anche dallo Stato, con una cifra di 100 e di
120 milioni aggiuntivi rispetto a quello che abbiamo dovuto gestire
noi, con quei famosi 44 milioni che mancano e che, rispetto ai 100,
sono stati ricostruiti con la variazione di bilancio che abbiamo
dovuto portare nel mese di aprile.
Assessore, noi ci aspettiamo che ci possa essere una soluzione
soddisfacente, che non deve risiedere esclusivamente nei contatti
politici, che noi diciamo essere importanti, ma nel rivendicare
fermamente che questo è un diritto della nostra comunità, perché,
se non avrete una certezza di risorse nella costruzione del vostro
bilancio, sarà inutile andare a programmare. Se si sono accumulati
144 milioni in un'annualità, 100 nella seconda e, se si continuano
ad accumulare 44 e 24, queste sono somme che sono un diritto della
comunità valdostana. Un po' come a Roma si sta attaccando Bruxelles
dicendo: "come si può fare reddito di cittadinanza se Bruxelles non
ci lascia sforare? Come si può fare la
flat tax
se l'Europa
non ci lascia sforare?". Qui noi non sfioriamo, questi sono diritti
della nostra comunità. Peraltro anche sul calcolo dell'indice
SIOPE, che è stato fortemente penalizzante per la nostra comunità,
e soprattutto rispetto ad altre Regioni che hanno invece risolto il
loro contenzioso con lo Stato, hanno avuto una certezza, noi
rimaniamo la Regione che non ha risolto questo contenzioso. Lo
diciamo, ce ne siamo occupati per pochi mesi, ma è una questione
che ci sta particolarmente a cuore.
Prendiamo atto che, rispetto ad altre questioni, nulla oggi
abbiamo in termini di risposte, ma soprattutto vi invitiamo,
Assessore e Presidente, con i contatti che avete, di non sottrarre
troppe energie magari per altre questioni, ma di muovervi e di
attivarvi definitivamente per questa soluzione, che è, secondo noi,
preliminare e soprattutto ricordando che il bilancio - lo ha detto
lei - se viene portato al mese di novembre, e siamo al mese di
ottobre... ci chiediamo quando come Consiglieri, dopo che voi come
Giunta e maggioranza ne avrete parlato, potremo pensare alla
variazione che voi avete lanciato oggi e che porterete quando
bisogna portare il bilancio e chissà quando arriverà il bilancio,
di cui nessuno sa neanche le cifre che dipendono da Roma.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK