Consiglio Regionale della Valle d'Aosta - Oggetto del Consiglio n. 101 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 101 del 25 settembre 2013 - Resoconto
OGGETTO N. 101/XIV - Interrogazione: "Valutazione dei
curricula presentati per l'individuazione del nuovo Presidente
della società IN.VA. S.p.A.".
Président
- Pour la réponse, la parole au Président
Rollandin.
Rollandin (UV)
- Rispetto alle domande poste
dall'interrogazione, credo sia giusto precisare che la nomina del
nuovo Presidente della società IN.VA. è avvenuta, come tutte le
nomine di competenza della Giunta regionale, in pieno e assoluto
rispetto della legge 11, delle norme che regolano questo tipo di
proposte. Legge 11 che disciplina appunto le nomine di competenza
regionale. A tal fine, il Dipartimento della Segreteria della
Giunta ha effettuato l'esame dei curricula presentati sulla base di
quanto previsto dalla stessa per l'inserimento delle candidature
nell'albo delle nomine, ovvero per quanto riguarda i requisiti dei
candidati, le cause di esclusione o incompatibilità, oltre il
rispetto delle disposizioni del decreto 39 del 2013 in materia di
inconferibilità e incompatibilità degli incarichi presso le
pubbliche amministrazioni e presso gli enti privati di
controllo.
La scelta quindi della Giunta è avvenuta nell'ambito di quelle
che erano le proposte, tenendo conto delle caratteristiche della
persona interessata, che riteniamo assolutamente all'altezza di
svolgere al meglio il compito di valorizzare questa società a cui
partecipano gli Enti locali, l'USL, il Comune di Aosta, e che ha
come scopo e finalità quella di valorizzare un serie di risorse
umane, sviluppando quello che è il sistema informatico a livello
regionale. Siamo convinti di aver fatto una scelta corretta e
soprattutto di aver scelto una persona competente e sicuramente di
grande prestigio.
Président
- Pour la réplique, la parole au collègue
Ferrero.
Ferrero (M5S)
- Grazie Presidente.
Prendiamo atto dei chiarimenti che non riteniamo ovviamente
esaustivi. Non è mia intenzione ripetere quello che già è apparso
sugli organi di stampa; certo che ci teniamo a puntualizzare che
non siamo proprio di fronte a una stella nascente, magari una
"stella alpina nascente" sì, in questo caso, una stella alpina che,
a quanto pare, sembra più avida di posti al sole e che sembra
sempre più una filiale...più che di un movimento politico, una
filiale diciamo di poltrone e sofà.
Quindi chiedo semplicemente, volevo chiedere semplicemente quali
erano stati i criteri di scelta del nuovo Presidente nell'organismo
per capire quali sono le caratteristiche peculiari. L'unica che noi
abbiamo trovato, effettivamente, è una caratteristica che
contraddistingue molte delle persone che avete nominato nelle
partecipate e allora ricordiamo che il 9 marzo del '93 un'indagine
della Magistratura su tangenti connesse a lavori per il raccordo
del Gran San Bernardo aveva coinvolto, tra gli altri, Bruno
Milanesio, che è alla NUV (Nuova Università Valdostana), Maurizio
Martin, che era prima in IN.VA. e Pier Carlo Rusci, e quindi sono
accomunati effettivamente da vicende giudiziarie che hanno,
diciamo, condiviso.
Quindi niente, prendiamo atto che c'è un vero e proprio manuale
Cencelli di noi altri,
on pourrait bien sûr l'appeler "le manuel
Rollandin",
così, con un tocco di francese, come l'Alka-Seltzer
digeriamo tutto! Certo che però, che io come Consigliere regionale
abbia qualche dubbio, qualche incertezza, quando si parla di
tecnologie a 2G o 4G, magari potrebbe anche passare, ma noi siamo
un pochettino preoccupati, eh...lo dico non in tono polemico, ma
per proteggere il buon nome dell'Amministrazione regionale. Non
vorrei che qualche vostro manager, top manager, ex politico
"stagionato", "rigenerato" (utilizziamo un termine informatico)
oppure - anche se per ora non è ancora possibile, tecnicamente -
"resuscitato", venendo interpellato magari sulla necessità del
costante aggiornamento del PC, ricordasse i vecchi tempi e
iniziasse a parlare del PRI, della DC e degli altri partiti
dell'epoca... vorremmo evitare questo. Vedremo all'opera i vostri
top manager. Grazie.
Président
- Point 13 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK