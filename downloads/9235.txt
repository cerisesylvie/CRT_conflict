Consiglio Regionale della Valle d'Aosta - Oggetto del Consiglio n. 3799 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3799 del 10 maggio 1988 - Resoconto
OGGETTO N. 3799/VIII - RIAPPROVAZIONE AI SENSI DELL'ARTICOLO
31, ULTIMO COMMA, DELLO STATUTO, DELLA LEGGE "PRESTAZIONI DI
ASSISTENZA SANITARIA AGGIUNTIVE: ASSUNZIONE A CARICO DELLA REGIONE
DELLE QUOTE DI PARTECIPAZIONE SULLE PRESTAZIONI
FARMACEUTICHE".
PRESIDENTE
: Se nessuno chiede la parola, trattandosi di
riapprovazione, do lettura di tutto l'articolato, che verrà posto
in votazione direttamente per scrutinio segreto.
ARTICOLO 1
1. Ai sensi dell'art. 25, ultimo comma, della legge 27
dicembre 1983, n. 730 e dell'art. 3, ultimo comma, della legge 23
ottobre 1985, n.
595,
sono assunte a carico della Regione,
per l'anno 1987, con prelievo dalle entrate proprie di parte
corrente, le quote di partecipazione alla spesa per prestazioni
farmaceutiche, dovute dagli assistiti iscritti al Servizio
sanitario regionale della Valle d'Aosta.
ARTICOLO 2
1.
L'Unità Sanitaria Locale della Valle d'Aosta,
attraverso i propri uffici, provvede a rilevare le quote di
partecipazione virtualmente dovute dagli assistiti.
2. L'Unità Sanitaria Locale trasmette alla Regione, con scadenza
trimestrale, il riepilogo delle quote di partecipazione
virtualmente dovute per la liquidazione dell'importo da parte della
Giunta regionale.
3. Per l'introito e l'impiego delle somme destinate agli scopi
di cui alla presente legge, l'Unità Sanitaria Locale istituisce
apposita contabilità speciale.
ARTICOLO 3
1. L'onere derivante dall'applicazione della presente legge
graverà sul capitolo 39410 del bilancio preventivo della Regione
per l'anno 1987, il cui stanziamento viene a tal fine aumentato di
L. 1.000.000.000.
2. Alla copertura dell'onere si provvede mediante riduzione di
pari importo dello stanziamento iscritto al capitolo 50000 "Fondo
globale per il finanziamento di spesa per l'adempimento di funzioni
normali (spese correnti)".
ARTICOLO 4
1. Al bilancio di previsione della Regione per l'anno 1987 sono
apportate le seguenti variazioni:
Parte spesa
Variazione in aumento:
Capitolo 39410: "Finanziamento delle prestazioni di
assistenza sanitaria aggiuntive previste dall'art. 25 della legge
27 dicembre 1983, n. 730, erogate dall'U.S.L. della Valle
d'Aosta"
L. 1.000.000.000
Variazione in diminuzione:
Capitolo 50000: "Fondo globale per il finanziamento di spese per
l'adempimento di funzioni normali (spese correnti)"
L. 1.000.000.000
ARTICOLO
5
1. La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
2. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Se nessuno chiede la parola, invito il
Consiglio a pronunciarsi per votazione segreta sul complesso della
legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 25
Contrari: 4
Il Consiglio approva
PRESIDENTE
: Signori Consiglieri, come da intese
raggiunte, gli oggetti iscritti ai punti nn. 81, 82 e 83
dell'ordine del giorno sono rinviati e, pertanto, si passa alla
trattazione dell'oggetto iscritto al punto n. 84.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK