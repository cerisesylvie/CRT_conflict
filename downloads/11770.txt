Consiglio Regionale della Valle d'Aosta - Oggetto del Consiglio n. 2604 del 4 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2604 del 4 ottobre 1991 - Resoconto
OGGETTO N. 2604/IX Approvazione dello schema di convenzione
per l'insediamento ed il finanziamento di attività produttiva in
Comune di Pont-Saint-Martin - Società Brodes s.r.l.Errore.
L'origine riferimento non è stata trovata.
Presidente
Do lettura della proposta di deliberazione
iscritta al punto 5 dell'ordine del giorno.
Deliberazione Il Consiglio regionale
- visto il parere della IV Commissione consiliare permanente
delibera
1) di approvare, nel testo allegato, lo schema di convenzione da
stipularsi tra la Regione e la Società Brodes s.r.l., avente per
oggetto l'insediamento ed il finanziamento di attività produttiva
in Comune di Pont-Saint-Martin;
2) di conferire alla Finaosta S.p.A. l'incarico di effettuare
l'intervento di finanziamento previsto dal paragrafo 2.5. dello
schema di convenzione allegato, da erogarsi a decorrere dall'anno
1992, dando atto che i relativi oneri graveranno sul fondo di
dotazione di cui all'articolo 9 della legge regionale 28 giugno
1982, n. 16, e successive modificazioni ed integrazioni;
3) di subordinare la stipulazione della convenzione
all'acquisizione delle certificazioni di cui alla legge 19 marzo
1990, n. 55 e successive modificazioni, recante nuove disposizioni
per la prevenzione della delinquenza mafiosa e di altre gravi forme
di manifestazione di pericolosità sociale.
Regione Autonoma Valle d'Aosta
C O N V E N Z I O N E
per l'insediamento di attività produttiva in Comune di
Pont-Saint-Martin
TRA
la REGIONE AUTONOMA VALLE D'AOSTA, codice fiscale 80002270074,
in persona del Presidente della Giunta regionale in esecuzione
della deliberazione del Consiglio regionale n.ro , in data ,
controllata dalla Commissione di Coordinamento il con il n.ro ,
E
la Società BRODES s.r.l., codice fiscale 00532630076, con sede
in Pont-Saint-Martin, via Resistenza n. 28, capitale sociale lire
99 milioni, rappresentata dal sig. in qualità di a questo atto
autorizzato da .
Premesso che:
- la società Brodes s.r.l., in seguito denominata Società, è
interessata a reperire nuovi locali allo scopo di iniziare
un'attività produttiva consistente nella produzione e
commercializzazione di prodotti ed articoli sportivi;
- la Regione Valle d'Aosta, in seguito denominata Regione, è
interessata al predetto insediamento, al fine di mantenere
l'occupazione e favorire l'incremento ed il rinnovamento delle
attività industriali nel proprio territorio;
si conviene quanto segue:
1. - La Società si impegna a:
1.1. mantenere nella Regione Valle d'Aosta, per tutta la durata
del comodato e della locazione degli immobili di cui al paragrafo
2., la sede sociale, legale e fiscale, nonché l'attività
produttiva. L'attività produttiva avrà inizio entro tre mesi dalla
consegna degli immobili sopracitati, che verrà effettuata previa
redazione di apposito verbale, a cura del Servizio Demanio e
Patrimonio dell'Assessorato delle Finanze della Regione;
1.2. garantire l'occupazione complessiva di 22 unità residenti
in Valle d'Aosta, entro nove mesi dall'inizio dell'attività
produttiva.
Nelle assunzioni, nell'osservanza delle norme sul Collocamento,
sarà data priorità ai lavoratori in Cassa Integrazione Guadagni o
in disoccupazione speciale residenti nel Comune di
Pont-Saint-Martin o nei Comuni limitrofi, salvo personale
specializzato non reperibile in loco;
1.3. non distogliere, per il periodo di dieci anni decorrenti
dall'inizio dell'attività, da altre aziende industriali operanti in
Valle d'Aosta, personale specializzato, fatti salvi eventuali
accordi interaziendali;
1.4. curare la formazione del personale mediante corsi teorici
ed esercitazioni pratiche, da concordare preventivamente con la
Regione, anche eventualmente con affiancamento sui posti di lavoro
o tirocinio parzialmente improduttivo;
1.5. effettuare investimenti in beni strumentali ammortizzabili
per un importo previsto in lire 1.500 milioni;
1.6. comunicare all'Assessorato dell'industria, del commercio,
dell'artigianato e dei trasporti, entro dieci giorni
dall'assunzione o licenziamento di lavoratori, il nominativo degli
stessi e, alla fine di ogni esercizio, inviare una relazione
concernente lo stato dell'occupazione, degli investimenti, nonché
la situazione economica e finanziaria della Società;
1.7. adempiere agli obblighi previsti dalla normativa vigente
riguardo alla difesa della salute dei lavoratori, allo smaltimento
dei rifiuti, alla qualità degli scarichi industriali delle
emissioni atmosferiche ed, in generale, evitare qualsiasi attività
inquinante;
1.8. fornire tempestivamente all'Assessorato regionale dei
Lavori Pubblici la documentazione tecnica necessaria per
l'ottenimento delle autorizzazioni previste dalla normativa vigente
per la costruzione di stabilimenti industriali e relativi impianti
fissi, con particolare riferimento alle materie elencate nel punto
1.7.;
1.9. rivolgersi per tutte le necessità di produzione di beni o
prestazioni di servizi, a parità di prezzo e condizioni, ad aziende
operanti nella Regione Valle d'Aosta;
1.10. effettuare preferibilmente nella Regione Valle d'Aosta le
operazioni di sdoganamento delle merci;
1.11. mettere a disposizione della Regione o della Finaosta SpA.
ogni qualvolta esse lo richiedano, il libro dei soci ed a
comunicare tempestivamente le variazioni che possano avvenire, sia
nella proprietà del capitale sociale, sia nella composizione degli
organi societari. Detto impegno è esteso alle società Proposta SpA
e Invicta Srl che invieranno a Finaosta SpA copia del bilancio di
esercizio entro un mese dalla data di approvazione e forniranno,
anche per iscritto, ogni informazione richiesta dalla Regione o da
Finaosta SpA, utile a verificarne l'andamento.
2. - La Regione si impegna a:
2.1. mettere a disposizione della Società un'area, sita nel
complesso ex Ilssa-Viola di Pont-Saint-Martin, avente una
superficie di circa 4.000 mq. con relativi fabbricati e impianti
fissi di circa 2.000 mq. su pianta, idonei allo svolgimento
dell'attività produttiva secondo le specifiche concordate;
2.2. concedere tali immobili alla Società in comodato, per la
durata di cinque anni decorrenti dalla data di consegna degli
stessi e, comunque, dall'inizio dell'attività produttiva;
2.3. concedere, alla scadenza del periodo di comodato, gli
immobili in locazione per la durata di quindici anni, ad un canone
pari al 3,5 per cento del valore di mercato del fabbricato
determinato da apposita perizia redatta da una terna di periti, di
cui due nominati dalle parti ed il terzo dai primi due o, in
mancanza di accordo, dal Presidente del Tribunale di Aosta;
2.3.1. il canone di locazione è soggetto ad aggiornamento
biennale a decorrere dall'inizio del quarto anno di locazione nella
misura del 75 per cento della variazione dell'indice dei prezzi al
consumo per le famiglie di operai e di impiegati verificatasi nel
biennio precedente ed accertata dall'Istat ai sensi dell'articolo
81 della legge 27 luglio 1978, n. 392, e successive
modificazioni;
2.4. consentire alla Società o alla società controllante
Proposta SpA, con sede in Torino, c.so Taranto 33, prima della
scadenza del periodo di comodato, di acquistare, compatibilmente
con i programmi di politica industriale riguardanti l'area ex
Ilssa-Viola, gli immobili al prezzo pari al valore di mercato,
stabilito da apposita perizia redatta da una terna di periti
composta con le modalità indicate al punto 2.3.;
2.5. effettuare il seguente intervento di finanziamento a favore
della Società, ai sensi dell'articolo 5 della legge regionale 28
giugno 1982, n. 16 e successive modificazioni:
2.5.1. mutuo fino ad un ammontare di lire 1.000 milioni,
ammortizzabile in un massimo di sette anni, di cui due anni di
preammortamento per l'acquisto di beni strumentali
ammortizzabili;
2.5.2. il finanziamento sarà concesso, proporzionalmente agli
investimenti di cui al punto 1.5., al tasso di interesse
determinato ai sensi dell'articolo 11 della convenzione stipulata
tra la Regione e la Finaosta SpA in data 20 giugno 1984, repertorio
n. 6758 e successive modificazioni ed il suo perfezionamento è
subordinato, oltre che alla presentazione della documentazione
relativa agli acquisti di cui al punto 2.5.1., alla prestazione di
garanzia fideiussoria da parte della società Proposta SpA, con sede
in Torino, C.so Taranto 33.
Nel caso di acquisto di beni usati, il relativo valore verrà
determinato sulla base di apposita perizia.
3. - Le spese per la manutenzione ordinaria e straordinaria
degli immobili e dei relativi impianti fissi sono a carico della
Società conduttrice, eccettuate quelle dipendenti da difetti di
costruzione oggettivamente riscontrati e la manutenzione
straordinaria delle strutture murarie e di copertura dei
fabbricati.
4. - La Regione avrà la facoltà di effettuare sugli immobili i
controlli che riterrà opportuni per verificarne lo stato di
conservazione e la destinazione.
Per ogni altra condizione si fa riferimento ad appositi
contratti di comodato e locazione che saranno stipulati dalle
parti.
5. - Le spese contrattuali e di registrazione sono a carico
della Società.
Presidente
Ha chiesto la parola l'Assessore
all'Industria, Commercio, Artigianato e Trasporti, Mafrica; ne ha
facoltà.
Mafrica (PCI-PDS)
Nel maggio del 1989 la Giunta
regionale aveva approvato una deliberazione nella quale, tra le
società da insediare nell'area ex Ilssa-Viola, era compresa
un'industria promossa dal Gruppo Invicta. Il nome Brodes è appunto
quello della società di cui si parla, legata al Gruppo Invicta.
Tale Società produrrà elementi che saranno utilizzati dagli
articoli sportivi e scolastici dell'Invicta, cioè dovrà provvedere
alla lavorazione di decorazioni, guarnizioni e ricami che in
precedenza venivano acquistati presso terzi e che adesso il Gruppo
Invicta preferisce produrre in proprio.
L'iniziativa è finalizzata all'occupazione di ventidue persone
ed è rivolta in modo particolare al personale femminile in cassa
integrazione dell'area di Pont-Saint-Martin.
La convenzione è molto semplice, perché prevede in sostanza che
la Regione costruisca un capannone di 2000 metri quadrati, che la
Società investa 1,5 miliardi e che tale investimento sia finanziato
per un miliardo attraverso la Finaosta. Le altre clausole sono
quelle normalmente previste in tutte le convenzioni.
Credo che in definitiva ci sia solo da esprimere un giudizio
sulla credibilità dell'iniziativa.
I pareri tecnici sul Gruppo Invicta sono positivi, perché tale
Gruppo detiene una buona parte del mercato italiano degli articoli
sportivi ed ha presentato dei programmi che vengono giudicati
favorevolmente, anche perché è la stessa società che, grazie alle
sue caratteristiche, riesce a fronteggiare bene il mercato.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
On connaît déjà l'initiative dont on
parle, si ce n'est pas dans les détails illustrés par l'Assesseur,
tout de moins pour ce qui concerne les engagements prévus à cet
effet, au moment où l'Invicta s'est installée dans la Commune de
Lillianes. En effet, à ce moment-là, on avait décidé, dans
l'attente d'avoir un terrain libre dans la Commune de
Pont-St.-Martin, d'avoir quand même une installation.
Les résultats de cette installation à Lillianes sont, à mon
avis, satisfaisants, comme on vient d'apprendre. On connaît les
données sur l'Invicta, on sait qu'il s'agit d'une firme qui a une
bonne renommée non seulement à niveau national, mais aussi à niveau
européen, qui a su se présenter avec des produits qui ont évolué
dans le temps mais toujours dans la bonne direction, par
conséquent, on ne peut qu'être favorable à l'initiative.
En lisant la convention, je me permettrais tout de même de faire
une suggestion à l'Assesseur, pour ce qui est du point 1, alinéa 2:
"Garantire l'occupazione complessiva di ventidue unità residenti in
Valle, entro nove mesi dall'inizio dell'attività produttiva. Nelle
assunzioni, nell'osservanza delle norme sul Collocamento sarà data
priorità ai lavoratori in cassa integrazione guadagni e
disoccupazione". C'est une formule répétée dans chaque convention
et qu'on reprend encore ici. Je crois qu'il serait important de ne
pas faire à nouveau la même démarche et pour la centième fois ne
pas avoir de résultats. Surtout si l'on relie ce discours à
d'autres discours qu'on a faits il y a quelques jours.
Tout de suite après, on dit: "La Società si impegna:... a curare
la formazione del personale mediante corsi teorici ed esercitazioni
pratiche da concordare preventivamente con la Regione, anche
eventualmente con affiancamento sui posti di lavoro o tirocinio
parzialmente improduttivo". Je dois souligner que à Pont-St.-Martin
on a quinze personnes qui viennent de terminer les cours avec la
Conner et qui, s'il n'y a pas de nouvelles intéressantes, sont dans
l'attente de trouver une solution. Je ne sais pas si les conditions
de travail seront tellement spécifiques qu'elles pourront exclure
six personnes qui ont été virées de la Conner, car à la fin des
cours elles n'ont pas été acceptées et, par conséquent, elles n'ont
pas eu la possibilité de continuer le travail.
Je demanderais deux engagements formels à l'Assesseur. Le
premier, d'examiner jusqu'au bout la situation des travailleurs
dont on a parlé il y a une semaine et, si possible, de trouver une
solution. Deuxièmement, au moment où on va prévoir de nouveaux
cours pour des personnes qui seront examinées par l'Agenzia del
lavoro, je demanderais qu'il y ait un minimum d'attention pour que
les cours soient suivi le long de leur durée, afin de ne pas
arriver au dernier jour pour dire: 1. "Désolé monsieur, mais vous
n'êtes pas à même de continuer"
Errore. L'origine riferimento non
è stata trovata.
. C'est un peu décevant, pour les personnes
concernées, d'arriver à la fin et de dire: 2. "On n'a pas eu des
symptômes qui pouvaient nous faire comprendre qu'on était pas à
même de faire le travail et, par la suite, on nous a éloignés".
Voilà ce que je me permets de demander afin qu'il y ait, de la
part du Gouvernement, un engagement formel dans ce sens. Je crois
que ce serait important, au moment où l'on va démarrer avec cette
initiative, qu'on ne peut que partager, de prévoir une bonne
utilisation de la disponibilité des vingt et deux personnes de l'ex
Ilssa. Ce n'est pas un nombre trop élevé, mais c'est finalement une
opération productive. Je crois qu'un aspect qu'il ne faut pas
oublier c'est que l'Invicta est une société qui a donné, jusqu'à
présent, des résultats appréciables et, par conséquent, on lui fait
confiance. Voilà, dans ce sens, nous voterons ce projet de loi.
Je m'excuse, mais j'ai oublié de présenter une résolution, qui a
déjà été annoncée à propos de l'engagement pour l'occupation
conséquente au financement de l'autoroute.
En profitant de ce projet, qui est lié à l'occupation et qui
donne, donc, solution à ce problème, je me permets de le présenter
maintenant et, par la suite, le Conseil décidera s'il veut en faire
l'objet d'un débat. Merci.
Presidente
Ha chiesto la parola l'Assessore
dell'Industria, Commercio, Artigianato e Trasporti, Mafrica; ne ha
facoltà.
Mafrica (PCI-PDS)
Per quanto attiene al tipo di
lavorazioni, l'azienda ha espressamente dichiarato di voler
utilizzare personale proveniente da lavorazioni non particolarmente
sofisticate. Credo d'altronde che la lavorazione, anche se in altre
forme, sia simile a quella di Lillianes, dove sono occupate
quarantaquattro persone, invece delle trenta inizialmente
previste.
A Lillianes ci sarà, semmai, il problema di alcune persone che,
risiedendo a Pont-Saint-Martin, probabilmente chiederanno di
scendere a lavorare nella nuova fabbrica. Lo dico perché si tenga
presente anche questo aspetto particolare.
Per quanto attiene ai non confermati dalla Conner, credo che
oltre ad auspicare una più specifica attenzione nello stipulare i
contratti di formazione, per fare in modo che le aziende assumano
impegni formali fin dall'inizio, sia giusto mantenere un certo
atteggiamento di controllo durante il periodo di formazione.
Ricordo comunque che, nel caso specifico, c'è stato un certo
interessamento presso le aziende della zona anche da parte della
stessa Associazione Valdostana degli Industriali per risolvere
quanto più rapidamente possibile il problema.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK