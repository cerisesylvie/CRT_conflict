Consiglio Regionale della Valle d'Aosta - Oggetto del Consiglio n. 306 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 306 del 10 giugno 1982 - Resoconto
OGGETTO N. 306/VII - COMUNICAZIONI DEL PRESIDENTE DELLA
GIUNTA.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Come risulta dagli allegati, abbiamo
chiesto di riapprovare la legge concernente i miglioramenti al
personale. Non ci sembra che le motivazioni giuridiche con le quali
questa legge è stata respinta siano valide; ma quello che ci preme
sottolineare al Consiglio è il fatto che in questo modo il
Consiglio, la Giunta, il Presidente della Giunta, che sono la
controparte, in realtà vengono totalmente scavalcati.
La situazione sta diventando particolarmente pesante, perché
vista la complessità della materia le Organizzazioni Sindacali -
che però hanno concordato, anzi hanno chiesto loro che venisse
riapprovato uno stesso testo - non hanno ancora pronta la
piattaforma delle rivendicazioni, per cui probabilmente questo
problema, che sotto il profilo della retribuzione è urgente, non
potrà essere risolto prima dell'autunno. Non solo, ma il nostro
dovere, in quanto Consiglieri regionali, di difendere la potestà
legislativa della Regione, fa sì che dovendo discutere dall'altra
parte miglioramenti salariali, posizioni giuridiche, ecc., siamo in
difficoltà.
Vorrei solo che il Consiglio prendesse atto di questa
situazione, perché faremo il possibile per arrivare il più presto
in Consiglio, ma evidentemente mantenendo le posizioni di
concordato nei confronti delle organizzazioni sindacali. Quanto
viene affermato non è esatto e non ci sembra che sia possibile
rimandare una legge di questo genere.
PRESIDENTE:
Colleghi Consiglieri, avete trovato al posto
la relazione che accompagna la proposta testè illustrata dal
Presidente della Giunta, come pure il verbale concernente la
precedente votazione. Per darvi il tempo di leggerlo e di
prepararvi eventualmente su questo argomento, la Presidenza,
concordando con la proposta del Presidente della Giunta, ha
annunciato a mezzo telegramma l'iscrizione all'ordine del giorno, e
ritiene pertanto che la votazione possa avvenire nel pomeriggio di
oggi, per darvi il tempo di leggere la relazione, che completa le
parole testè pronunciate dal Presidente della Giunta.
Se il Consiglio è d'accordo, possiamo passare alla trattazione
dell'oggetto successivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK