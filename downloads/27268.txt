Consiglio Regionale della Valle d'Aosta - Oggetto del Consiglio n. 270 del 15 novembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 270 del 15 novembre 1971 - Resoconto
OGGETTO N. 270/71 - Acquisto di terreni e fabbricati di
proprietà dell'Ospizio di Carità di Aosta. (Rinvio)
Dujany (D.P.) -
Io chiederei il rinvio di questo
argomento perché in sede di esame alla Commissione sono sorte
alcune perplessità.
Chiedo però che la Commissione voglia esaminare questo argomento
nella seduta che mi pare sia stata fissata per il 24 di questo
mese, e ci si impegni di portarlo nell'ordine del giorno del
Consiglio della prossima seduta già fissata per il 29 di
novembre.
Lo scopo di questo rinvio sta nell'opportunità di aggiungere una
norma al deliberato che preveda un controllo o un esame, almeno di
massima, sul progetto che si dovrà realizzare da parte del
Consiglio di Amministrazione regionale in merito all'ospizio
esistente.
Caveri (U.V.) -
Ripeto quello che abbiamo detto in
Commissione e cioè chiediamo una planimetria della proprietà
dell'Ospizio di Carità in regione Pallin; e poi abbiamo sentito
dire che un gruppo di architetti aveva fatto uno studio al
riguardo, se c'è questo studio chiediamo che sia allegato e dato ai
membri della Commissione in tempo utile.
Chantel (P.S.I.) -
La planimetria se sarà possibile
procurarla entro il 24, perché oggi, quando si va a chiedere al
catasto, l'urgenza, anche pagando, non esiste più; e perciò può
darsi che ci vogliano15 giorni.
Se riuscirò a procurare una mappa e a darla in distribuzione
alla Commissione, senza ricorrere al Catasto, la mappa ci sarà. In
caso contrario, non è che io posso obbligare il catasto a fare
quello che non può fare e ritengo che comunque la questione deve
essere portata in Consiglio il 29, perché è stata rimandata solo a
queste condizioni.
Caveri (U.V.) -
...ci sono delle difficoltà al catasto
con tuti i geometri... mi piacerebbe sapere quanti geometri ci sono
nell'Amministrazione regionale, si può incaricare un geometra di
fare un accesso e di stabilire le misure, almeno sapere quanto è
lunga, quanto è larga, quali sono le dimensioni di questa
proprietà. Non è mica molto difficile.
E poi insisto nel senso che di quello studio, quegli architetti
sono stati incaricati di fare uno studio, potete richiederlo e
farlo allegare.
Non vi costa, perché non ci si ricorda mai dal naso alla
bocca.
Montesano (P.S.D.I.)
- Viene distribuito in merito a
questo oggetto una seconda lettera del Presidente del Consiglio di
amministrazione dell'Ospizio di Carità. Che può essere utile anche
a chiarire alcuni dubbi.
Allora si prende atto che l'oggetto n. 14 viene rinviato, per
essere riportato al nuovo Consiglio e si passa all'oggetto n.
15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK