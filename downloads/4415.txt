Consiglio Regionale della Valle d'Aosta - Oggetto del Consiglio n. 90 del 18 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 90 del 18 febbraio 1982 - Resoconto
OGGETTO N. 90/VII - COMPIMENTO DEL MANDATO DA PARTE DELLA
COMMISSIONE CONSILIARE SPECIALE PER GLI INTERVENTI DELLA REGIONE
NELLE ZONE TERREMOTATE. (Interrogazione).
PRESIDENTE:
Do lettura dell'interrogazione presentata dal
Consigliere Minuzzo:
Considerato che il Consiglio regionale con provvedimento n.
585 in data 11 novembre 1981 aveva stabilito di costituire una
Commissione consiliare speciale, per verificare gli interventi
della Regione nelle zone terremotate;
Constatato che detta Commissione avrebbe dovuto riferire
entro due mesi dalla data della sua costituzione;
Verificato che a tutt'oggi la Commissione non ha ancora
relazionato al Consiglio sullo stato degli interventi, nonostante
che già nel mese di dicembre sia stato effettuato un sopralluogo
nei Comuni di Calvello, Abriola e Pignola;
INTERROGA
Il Presidente della Giunta per conoscere:
1)
i motivi per i quali la Commissione speciale per
gli aiuti alle zone terremotate non ha ottemperato al mandato del
Consiglio;
2)
quali iniziative intende assumere per far sì che la
Commissione in oggetto assolva al mandato conferitole dal Consiglio
regionale
.
PRESIDENTE:
Colleghi Consiglieri, non do la parola al
Presidente della Giunta per la risposta all'interrogazione del
Consigliere Minuzzo perché trattasi di un lapsus; l'interrogazione
doveva avvenire nei confronti del Presidente della Commissione
speciale, o in via del tutto anomala, nei confronti del Presidente
del Consiglio, verso il quale non sono ammesse, stando alla stesura
attuale del Regolamento, le interrogazioni che abbiano - come dice
il Regolamento stesso - "domanda se un fatto sia vero o se alcuna
informazione sia giunta su intendimenti o risoluzioni su
determinati oggetti". Mi sembra che il Consiglio ed anche il
Consigliere Minuzzo possano prendere atto che la Commissione ha
depositato il documento conclusivo del suo lavoro e che nelle mie
comunicazioni ho informato che tale oggetto sarà preso in esame
nella prossima seduta del Consiglio regionale. Dico questo perché
come Presidente del Consiglio considero un lapsus il fatto di
essere giunti all'iscrizione nello ordine del giorno, in quanto
dobbiamo essere particolarmente gelosi delle competenze delle
Commissioni consiliari che sono delle emanazioni del Consiglio
stesso, e sarebbe assolutamente fuori luogo chiedere al Presidente
del Governo regionale ragioni di mancata attività delle
Commissioni, che sono tipica espressione del Consiglio
regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK