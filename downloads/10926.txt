Consiglio Regionale della Valle d'Aosta - Oggetto del Consiglio n. 1919 del 28 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1919 del 28 febbraio 1991 - Resoconto
OGGETTO N. 1919/IX - Concessione di un contributo di lire 12
milioni a favore dell'Unità Operativa di Cardiologia e cure
intensive cardiologiche, del presidio ospedaliero di Aosta, per le
spese inerenti il corso di ecografia svoltosi a Courmayeur dal 26
gennaio al 2 febbraio 1991.
Presidente
- Do lettura del testo della delibera:
IL CONSIGLIO
delibera
1°) di approvare la concessione di un contributo a favore del
dott. Giovanni Devoti, Primario dell'Unità Operativa di Cardiologia
e Cure Intensive Cardiologiche del presidio ospedaliero, nella
misura di lire 12 milioni, per le spese relative alla realizzazione
del corso di Ecografia avanzata, organizzato a Courmayeur dal 25
gennaio al 2 febbraio 1991;
2°) di approvare,impegnare e liquidare la spesa di lire
12.000.000 (dodicimilioni) imputando la stessa al capitolo 60820
del bilancio di previsione della Regione per l'anno 1991,
"Contributi per interventi nel settore della sicurezza sociale? che
presenta la necessaria disponibilità;
3°) di stabilire, che alla liquidazione della spesa, si
provvederà ai sensi dell'articolo 58 della legge regionale 27
dicembre 1989, n. 90, su presentazione di idonea documentazione
atta a dimostrare le spese sostenute;
4°) di ordinare l'emissione del relativo mandato di pagamento,
ai sensi dell'articolo 59 della legge regionale 27 dicembre 1989,
n. 90.
Presidente
- Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
- La Giunta propone al Consiglio
l'approvazione di questo provvedimento, che prevede l'erogazione
della somma di 12 milioni alla Unità Operativa di cardiologia del
nostro ospedale regionale, come contributo nelle spese che hanno
avuto, per la realizzazione del corso di ecografia avanzata che è
stato organizzato a Courmayeur dal 26 gennaio al 2 febbraio
scorso.
Al corso hanno partecipato circa 250 persone, erano presenti
anche rappresentanti dell'Ospedale Niguarda di Milano e un gruppo
di medici americani, grandi cultori, come mi è stato riferito,
della materia trattata.
La spesa sostenuta dalla Unità Operativa è stata di 200 milioni;
da parte nostra abbiamo concordato di dare 12 milioni.
Pertanto, data l'importanza dell'iniziativa, la Giunta chiede al
Consiglio l'approvazione della erogazione di questo contributo.
Presidente
- Ha chiesto di parlare il Consigliere
Bajocco, ne ha facoltà.
Bajocco (PCI-PDS)
- Siamo d'accordo su questa spesa, i
corsi di ecografia avanzata sono necessari, in quanto man mano che
si procede negli studi, arriveremo a risolvere meglio certi
problemi.
Lo scorso Consiglio avevo presentato una interpellanza
concernente la cardiologia, volevo sapere dall'Assessore se per
caso fossero già arrivati quei letti, quegli armadietti, tutte
quelle cose che avevo chiesto per il problema dell'ospedale. Vorrei
sapere se stiamo andando avanti in quella direzione.
Presidente
- Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
- Assicuro il Consigliere Bajocco che gli
impegni che mi ero assunto in questo Consiglio, in occasione della
presentazione della sua interpellanza, stanno andando avanti.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK