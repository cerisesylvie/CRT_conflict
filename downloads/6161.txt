Consiglio Regionale della Valle d'Aosta - Oggetto del Consiglio n. 604 del 30 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 604 del 30 maggio 1984 - Resoconto
OGGETTO N. 604/VIII - ACQUISTO DI IMMOBILI SITI IN AOSTA, VIA
PROMIS N. 5, DI PROPRIETA' DELLE SORELLE OLLIETTI DA DESTINARE A
SEDE DI UFFICI DELLA REGIONE. - APPROVAZIONE ED IMPEGNO DI SPESA. -
DELEGA ALLA GIUNTA.
PRESIDENTE:
Do lettura della delibera:
IL CONSIGLIO
DELIBERA
1°) di dichiarare che gli immobili oggetto di acquisto da parte
dell'Amministrazione regionale saranno destinati alla realizzazione
di opere di pubblica utilità;
2°) di approvare l'acquisto, per il prezzo a corpo di Lire
351.000.000 (trecentocinquantunmilioni) degli immobili di proprietà
delle Sorelle Ollietti Giuseppina Elisabetta e Niella, distinti al
N.C.E.U. del Comune di Aosta, come segue:
PARTITA N. 2089
Ditta: Ollietti Giuseppina nata il 3.3.1914, proprietaria per
1/3;
Ollietti Elisabetta, maritata Rizzotti nata il 22.6.1921,
proprietaria per 1/3;
Ollietti Niella nata al Aosta il 30.10.1923, proprietaria per
1/3.
F. 40 n. 325/31 via Ribitel, piano 1° Categ. A/10 - Classe 3°
- Vani 11,5 R.C. 8119;
3°) di approvare ed impegnare la spesa complessiva di Lire
351.000.000 finanziandola con imputazione per Lire 222.537.600 sul
fondo impegnato con deliberazione di Giunta n. 7971 del 31.12.1983
e per Lire 128.462.400 al capitolo 23250 del bilancio preventivo
della Regione per l'anno 1984 ("Spese per l'acquisto di beni
patrimoniali"), che presenta la necessaria disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Debbo confessare che in
quest'ultimo periodo la Regione si sta trasformando in una agenzia
immobiliare. Probabilmente era giusta l'osservazione che ha fatto
il Consigliere Tonino quando ha detto: "E' un modo o un metodo per
spendere i soldi che questa Giunta non è in grado di saper
amministrare".
A prescindere da questa breve considerazione noi stiamo
assistendo ad una serie di acquisti con dei valori al di fuori
della realtà. Noi sappiamo che il mercato edilizio è fermo da circa
due o tre anni, sia nei prezzi che nelle costruzioni, mentre la
Regione, per acquistare degli alloggi, spende la "modica" somma di
un milione e duecentomila lire al metro quadrato! Si tratta di una
super valutazione di immobili. Io non penso che, trattandosi di
denaro pubblico, si debbano fare delle valutazioni così
eccessive.
In altri provvedimenti vedremo addirittura spese per un miliardo
e duecento milioni di lire. Forse il proprietario dell'immobile lo
ha acquistato, due o tre anni fa, al prezzo di circa duecento
milioni di lire: si tratta di grossa speculazione edilizia e la
Regione è pronta a sollecitare questa speculazione edilizia.
Non è questo il modo per spendere il denaro pubblico! La Regione
non può trasformarsi in una agenzia immobiliare! Quando mai si è
visto che degli alloggi che risalgono al 1951 oggi, posti in una
zona neanche centrale di Aosta, siano valutati 1.200.000 lire al
metro quadrato?
Io richiamerei su questo fatto l'attenzione della Giunta e della
maggioranza. Bisogna stare attenti perchè se si vuole trasformare
la Regione in una agenzia immobiliare bisogna anche guadagnare. Per
questi motivi io mi asterrò su tutte queste proposte di
acquisto.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Secondo me deve essere fatto un
discorso diverso per quanto riguarda l'acquisto di immobili e
fabbricati che hanno un valore storico-culturale e altri che,
invece, questo valore non ce l'hanno.
Noi abbiamo votato a favore dei primi due provvedimenti perchè
si trattava di costruzioni che hanno un significato
storico-culturale, siamo invece molto perplessi per quanto riguarda
questi cinque acquisti di immobili e alloggi, quattro ad Aosta e
uno a Pont-Saint-Martin, che hanno un significato diverso fra di
loro ma che comunque suscitano tutti delle perplessità che
riguardano innanzitutto il tipo di acquisto.
Noi condividiamo una politica di acquisto quando questa si
riferisce a degli immobili o fabbricati interi, non ci pare
opportuno, da parte dell'Amministrazione regionale, disperdere la
capacità di acquisto e il patrimonio edilizio in tanti alloggi, in
tanti negozi, in tanti locali sparsi in diversi condomini, cosa che
invece esiste già attualmente e viene rafforzata da questi ultimi
acquisti, alcuni dei quali riguardano alloggi in diversi condomini
o locali della città di Aosta. C'è quindi una prima distinta
osservazione che noi facciamo fra un giudizio tendenzialmente
positivo, quando si tratta di un immobile nel suo complesso, che
viene acquistato e quindi utilizzato nel suo complesso
dall'Amministrazione regionale, e uno negativo quando si tratta
invece di una dispersione di interventi in tanti alloggi o locali
posti in altre costruzioni o condomini.
La seconda osservazione riguarda i prezzi che vengono richiesti
e che ci sembrano quasi tutti molto elevati, in particolare per
quanto riguarda il provvedimento del palazzo Valbruna. Si tratta di
un edificio che risale al 1955 e ci pare che la valutazione di un
milione e duecentomilalire al metro quadro sia sproporzionata
rispetto al valore reale, anche perchè solo una pubblica
amministrazione può diventare acquirente di un alloggio con 282
metri quadrati di superficie commerciale. Non capisco per quale
motivo si vogliono incentivare questi prezzi estremamente elevati.
Lo stesso discorso vale per l'oggetto successivo che riguarda il
fabbricato che si trova in Corso Padre Lorenzo, l'ex Foyer. Anche
in questo caso ci pare che i prezzi indicati nella delibera siano
eccessivamente elevati. Sappiamo bene che ci sono delle rifiniture
di lusso, ma per essere utilizzato questo edificio dovrà essere
completamente ristrutturato. Quindi che ci sia un certo tipo di
tappezzeria o di pavimento non credo che sia un vantaggio
particolare per la pubblica Amministrazione.
La terza osservazione riguarda l'utilizzo di questi immobili,
alloggi e fabbricati. In tutte le delibere si dice genericamente
che saranno destinati alla redazione di opere di pubblica utilità,
però mai o quasi mai è specificata la destinazione concreta. In
particolare per il fabbricato di Pont-Saint-Martin, che si vuole
acquistare con un miliardo e duecento milioni, si ventila la
possibilità di usarlo come caserma per la forestale ma lo stesso
perito indica che questo tipo di intervento non sarebbe il migliore
perchè comporterebbe oneri molto elevati e ingiustificabili per la
pubblica Amministrazione specie per l'intervento di
ristrutturazione.
C'è tutta una serie di osservazioni che ci rendono perplessi su
questi provvedimenti per cui su alcuni, fra cui il primo, voteremo
contro e su altri ci asterremo.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Anche noi siamo contrari a questo
provvedimento e, senza ripetere le osservazioni che già altri hanno
fatto e che noi condividiamo, le nostre perplessità riguardano
soprattutto il criterio di acquisto da parte della Regione di
edifici.
Non si capisce bene se si tratta di acquisti che rispondono a
progetti di ristrutturazione dei nostri servizi burocratici, o di
una corsa della Regione all'acquisto di beni rifugio. Ci troveremo
ad acquistare alloggi tanto per poter spendere i soldi del bilancio
regionale? Mi chiedo se questo è un criterio serio e di effettiva
priorità per la nostra Regione rispetto alla strada da costruire in
un certo comune all'intervento nei servizi da fare in un altro.
La seconda questione riguarda la valutazione. Condivido in parte
l'osservazione che è stata fatta e cioè che in una situazione di
crisi del mercato, quale quella che distingue il momento attuale
del mercato degli alloggi, un milione e duecentomilalire a metro
quadro, in quella zona, mi sembrano oggettivamente valutazioni
discutibili per alloggi costruiti nel lontano 1955.
Queste sono le osservazioni su questo provvedimento che non ci
sentiamo di approvare.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Jusqu'à présent, on a toujours eu
confiance (et je pense qu'on peut continuer à l'avoir) dans les
techniciens de l'Administration régionale qui font certaines
expertises et qui évaluent le prix courant. A ce sujet, je crois
qu'il y a deux possibilités: ou on change de méthode en prévoyant
qu'il y ait une commission ou quelque organisme qui puisse donner
une estimation différente, ou bien on donne confiance, comme on a
fait jusqu'à présent, à des techniciens qui, comme nous trouvons
écrit dans cette relation, font une évaluation selon les données
et, sur la base de cette expertise, on cherche à voir si c'est dans
l'intérêt de l'Administration régionale d'acheter ou non
l'immeuble. Je pense que l'immeuble sur lequel on est en train de
discuter est situé au centre de la ville d'Aosta, je ne crois pas
qu'il se trouve dans la banlieue. C'est vrai que c'est un logement
qui pourrait intéresser quelqu'un d'autre.
Pour ce qui concerne l'emploi que l'Administration régionale a
prévu, il faut dire qu'en général on ne met pas dans la
délibération quelle sera la destination définitive, car, si par
hasard il y a, à cause des différentes exigences de
l'Administration, un changement d'emploi, il faudrait modifier
l'objet même; c'est donc une précaution qu'on prend au moment de la
délibération.
Pour ce qui concerne l'objet, je disais que c'est dans l'intérêt
de l'Administration à cause du fait qu'il y a les deux assessorats,
celui au Tourisme et celui aux Travaux Publics, qui sont liés.
C'est à cause de l'exigence d'avoir des bureaux pour
l'Administration régional qu'on a prévu cet achat, autrement on ne
serait pas intéressé à l'affaire. Je dois dire que surtout dans ces
derniers temps on a eu de différentes requêtes pour faire des
achats et l'Administration régional a dit non, parce que ce n'était
pas dans l'intérêt général.
Pour répondre à l'observation du Conseiller Tonino: ce n'est pas
que l'Administration régional veut faire un investissement qui soit
une alternative aux BOT ou faire une dépense quelconque, c'est une
exigence de l'Administration régionale d'avoir des logements qui
soient à disposition pour y installer des bureaux. Je pense que,
même à niveau d'Administration, tout le monde sait quelle est la
difficulté pour certains Assessorats qui sont en train de prévoir
une réorganisation globale de l'Administration régional. Le mois
prochain on aura la possibilité de discuter la réorganisation des
différents Assessorats et au moment où on discutera de cela, on
verra qu'il faudra prévoir une certaine augmentation d'employés, de
personnes qui soient à disposition de l'Administration. Pour faire
ça, il faut préparer des bureaux pour ces personnes. Maintenant, à
l'intérieur du Palais régional, il y a certains bureaux où
travaillent trois, quatre personnes. Je pense que, sans aller voir
les exigences des groupes consiliaires, il faut donner aux gens la
possibilité de travailler d'une façon plus confortable.
Pour ce qui concerne l'expertise, on a donné confiance aux
techniciens; on leur fera remarquer les observations que les
Conseillers on bien voulu faire, en cherchant à voir si, pour
l'avenir, ce sera le cas de donner préalablement aux Conseillers
mêmes une expertise, afin qu'ils puissent dire à l'avance quelles
sont leurs observations et même faire une contre-expertise, si
c'est le cas. Pour l'instant, nous croyons que nous n'avons pas à
changer de méthode.
PRESIDENTE:
Se nessuno chiede la parola metto in
approvazione la deliberazione n. 604.
ESITO DELLA VOTAZIONE
Presenti: 30
Votanti: 25
Favorevoli: 18
Contrari: 7
Astenuti: 5 (Aloisi, Berti, Breuvé, Pascale e Torrione)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK