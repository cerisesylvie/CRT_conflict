Consiglio Regionale della Valle d'Aosta - Oggetto del Consiglio n. 195 del 7 aprile 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 195 del 7 aprile 1982 - Resoconto
OGGETTO N. 195/VII - RIAPPROVAZIONE AI SENSI DELL'ULTIMO
COMMA DELL'ART. 31 DELLO STATUTO DELLA LEGGE REGIONALE CONCERNENTE:
"ISTITUZIONE DI UNA COMMISSIONE DI STUDIO LEGISLATIVA PER LA
RIFORMA DELL'ORGANIZZAZIONE AMMINISTRATIVA REGIONALE ED IL
RIORDINAMENTO DEGLI ENTI LOCALI.
PRESIDENTE
: La parola al Consigliere Lustrissy.
LUSTRISSY - (D.P.):
Non voglio riprendere la discussione
che già avevamo fatto e dalla quale era emerso che il parere con il
quale il Presidente della Commissione di Coordinamento rinvia la
legge al Consiglio non solo sembra, ma è un processo alle
intenzioni; perciò dobbiamo rivendicare la nostra autonomia
propositiva sul piano degli indirizzi politici, autonomia che la
Regione intende assumere sia nei confronti della propria
organizzazione sia nei confronti degli Enti territoriali che si
trovano ad operare nel territorio regionale, anche respingendo il
modo generico col quale è stata negata la competenza
dell'Amministrazione regionale ad incidere sulle realtà locali, se
non altro perché - senza richiamarne altre - tutte le competenze
statutarie di cui all'art. 2 incidono in un modo o nell'altro
sull'organizzazione degli Enti locali. Tant'è che abbiamo molto
discusso sulla possibilità anche di attribuire del personale in
posizione di comando agli Enti locali, cosa che normalmente lo
Stato con la sua legislazione recente ha ammesso e che molte
Regioni hanno fatto; il fatto che l'Amministrazione regionale possa
rideterminare le circoscrizioni comunali mi sembra già un fatto
importante, che di per sè implica tutto un ripensamento riguardo
alla problematica dell'organizzazione degli Enti locali. Comunque
non voglio entrare oltre nel merito, perché mi pare ovvio che il
discorso più completo - e sarà quella la sede per le espressioni di
giudizio di legittimità - si dovrà fare sulle leggi in materia che
questo Consiglio sarà chiamato a discutere e ad approvare dopo che
la Commissione avrà elaborato le proposte. Mi sembra prematuro
oggi, un discorso sulla legittimità di proposta, un discorso che
sia solo un processo alle intenzioni del Consiglio regionale.
Per questo motivo, proponiamo la riapprovazione della legge che
era stata approvata in un primo tempo dal Consiglio regionale.
PRESIDENTE
: E' aperta la discussione. Nessuno chiede la
parola?
Ha chiesto di parlare il Consigliere Tamone. Ne ha facoltà.
TAMONE - (U.V.):
Per dichiararci, noi dell'Union
Valdôtaine, perfettamente convinti dell'argomentazione del
Consigliere Lustrissy; perciò voteremo nuovamente la legge così
come l'avevamo già votata a suo tempo.
PRESIDENTE
: Colleghi, vi ricordo che la legge deve essere
votata nello stesso testo precedente e che per la approvazione è
richiesta, in base all'ultimo comma dell'art. 31 dello Statuto,
almeno la maggioranza assoluta dei componenti il consesso, che è di
18 Consiglieri.
Ha chiesto di parlare il Consigliere Tonino. Ne ha facoltà.
TONINO - (P.C.I.):
A parte la questione di principio, per
la quale è abitudine di questo Consiglio riapprovare all'unanimità
i provvedimenti che vengono rinviati dal Presidente della
Commissione di Coordinamento per valutazioni di merito, in questo
caso siamo effettivamente in presenza di un vero e proprio processo
alle intenzioni, così come ha giustamente illustrato il Consigliere
Lustrissy; noi perciò siamo d'accordo per la riapprovazione del
testo già approvato da questo Consiglio regionale, e sottolineiamo
ancora una volta che lo studio per avere la situazione precisa
delle competenze ai vari livelli amministrativi e delle possibilità
di riordino è una base essenziale per qualsiasi processo organico
di decentramento che superi la fase attuale limitata ad una
semplice azione di decentramento finanziario.
PRESIDENTE
: Altri intendono prendere la parola? Il
Consigliere Lustrissy intende prendere nuovamente la parola in sede
di discussione generale?
Allora, dichiaro chiusa la discussione generale.
Passiamo all'esame dell'articolato.
Do lettura dell'art. l:
Art. 1
Il Presidente della Giunta regionale è autorizzato ad
istituire una Commissione di studi legislativi per la riforma
dell'organizzazione amministrativa regionale e del riordinamento
degli Enti locali.
La Commissione, presieduta dal Presidente della Regione o da
un Consigliere regionale da lui delegato, è composta da non più di
tre membri scelti tra docenti universitari di materie giuridiche,
economiche e finanziarie, e docenti nelle stesse materie della
scuola secondaria di secondo grado appartenenti ai ruoli regionali
e da un segretario, nominati con decreto del Presidente della
Giunta regionale, che ne dà comunicazione ai Consiglio
regionale.
Per l'espletamento dei compiti di segreteria, il Presidente
della Giunta istituisce direttamente apposito gruppo di lavoro
disponendo contestualmente le assegnazioni di personale.
PRESIDENTE
: Metto in approvazione l'art. 1:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Do lettura dell'art. 2:
Art. 2
La Commissione provvede alla elaborazione di progetti
articolati:
a)
riforma dell'Amministrazione regionale.
A tal fine, in particolare, si dovrà avere riguardo:
all'esigenza di superare l'attuale assetto organizzativo sulla base
di principi di efficienza, collegialità, partecipazione e
pubblicità dell'azione amministrativa; ai più funzionali modelli
organizzativi individuati dalla legislazione più avanzata; ai
principi e criteri contenuti nella legge 22.7.1975, n. 382;
l'attuazione del più ampio decentramento di funzioni ai Comuni e
alle Comunità Montane.
b)
di riforma dell'ordinamento degli Enti
locali.
A tal fine, in particolare, si avrà riguardo alla
ristrutturazione degli Enti locali su livelli comunali e di
Comunità, entrambi destinatari del più ampio decentramento, con
riferimento ai modelli organizzativi: individuati dalla
legislazione più avanzata, nonché agli studi effettuati nell'ambito
dei paesi della Comunità Europea in materia di servizi pubblici
degli Enti locali.
L'elaborazione dei progetti deve essere definita nel termine
di sei mesi a decorrere dalla data di insediamento della
Commissione. Tale termine può essere prorogato, con decreto
motivato, dal Presidente della Regione, che ne dà comunicazione al
Consiglio regionale.
PRESIDENTE
: Metto in approvazione l'art. 2:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Do lettura dell'art. 3:
Art. 3
Per l'espletamento dei propri compiti la Commissione può
avvalersi degli uffici dell'Amministrazione regionale, che sono
tenuti a fornire la documentazione ed ogni altro elemento utile
richiesto, anche relativi agli enti sottoposti al controllo dell'
Amministrazione regionale.
Il Presidente della Giunta, su richiesta della Commissione,
può conferire ad esperti incarichi a tempo determinato per
l'effettuazione di indagini, studi e ricerche sui temi
particolari.
PRESIDENTE: Metto in approvazione l'art. 3:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Do lettura dell'art. 4:
Art. 4
Ai membri della Commissione ed agli esperti di cui all'art.
3, oltre al rimborso delle spese di viaggio e delle spese di
soggiorno regolarmente documentate, sono corrisposti compensi
determinati con deliberazione della Giunta regionale.
PRESIDENTE
: Metto in approvazione l'art. 4:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Do lettura dell'art. 5:
Art. 5
All'onere derivante dall'applicazione della presente legge si
provvede con le disponibilità del capitolo 22200 del bilancio
preventivo della Regione per l'anno 1982.
PRESIDENTE
: Metto in approvazione l'art. 5:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Do lettura dell'art. 6:
Art. 6
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'art. 6:
ESITO DELLA VOTAZIONE
Presenti: 24
Votanti: 24
Maggioranza: 18
Favorevoli: 24
Il Consiglio approva all'unanimità
PRESIDENTE
: Vi sono dichiarazioni di voto? Possiamo
passare alla votazione a scrutinio segreto?
Metto in approvazione la legge nel suo complesso.
VOTAZIONE SEGRETA
ESITO DELLA VOTAZIFONE
Presenti: 24
Votanti: 24
Maggioranza: 18
Favorevoli: 23
Contrari: 1
Il Consiglio approva
PRESIDENTE
: Colleghi Consiglieri, l'oggetto iscritto al
n. 31 dell'ordine del giorno è stato rinviato, come richiesto
dall'Assessore Marcoz, unitamente all'oggetto iscritto al n. 26, al
quale è abbinato.
Passiamo quindi alla trattazione degli oggetti iscritti ai nn.
32 e 33 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK