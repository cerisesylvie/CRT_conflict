Consiglio Regionale della Valle d'Aosta - Oggetto del Consiglio n. 446 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 446 del 5 ottobre 1981 - Resoconto
OGGETTO N. 446/81 - ISCRIZIONE ALL'ORDINE DEL GIORNO
DELL'ADUNANZA ODIERNA DELL'OGGETTO: "COMMISSIONE PARITETICA DI CUI
ALL'ART. 3 DELLA LEGGE STATALE 5 AGOSTO 1981, N. 453 - PRESA D'ATTO
DELLE DIMISSIONI DI UN RAPPRESENTANTE DELLA REGIONE E SUA
SOSTITUZIONE".
Presidente
- Chiede la parola il Presidente del Consiglio
per una mozione d'ordine sullo svolgimento dei lavori. C'è la
proposta di iscrizione all'ordine del giorno di un oggetto urgente,
con votazione dei due terzi; se lo ritenete con la votazione
immediata e la discussione oggi pomeriggio. Si tratta di questo:
nell'ultima seduta abbiamo nominato nelle persone dei Sigg.
Barbagallo, Fosson e Pramotton la terna componente la Commissione
paritetica prevista dall'art. 72. In data 1° ottobre, il Dottor
Renato Barbagallo ha scritto una lettera raccomandata espresso,
nella quale, avendo appreso di essere designato dal Consiglio
regionale quale rappresentante in seno alla Commissione paritetica,
pur essendo onorato e grato della designazione fa presente, come
già avevo annunciato per le vie brevi alla Presidenza del Consiglio
e a vari Consiglieri regionali, di non poter per seri e
insuperabili motivi personali, accettare la designazione
stessa.
Pertanto il Consiglio è chiamato, come prima cosa, a prendere
atto di queste dimissioni e a procedere alla nomina di un altro
componente della terna rappresentante la Regione, anche perché
personalmente ho ricevuto una telefonata dall'Ufficio Regioni della
Presidenza del Consiglio dei Ministri con la quale si sollecitava
la composizione delle delegazione valdostana - e questo fa
prevedere che riunioni in proposito possano esserci - e il
Presidente della Giunta ha ricevuto, a firma del Ministro per gli
Affari Regionali Aniasi, analoga lettera in data 25 settembre, di
sollecitazione affinché i tre rappresentanti della Regione eletti
dal Consiglio regionale siano segnalati per fare parte della
Commissione.
Pertanto, senza entrare in ordine alle designazioni, alla
necessità del provvedimento e alla natura del lavoro che dovrà
svolgere questa Commissione, la Presidenza del Consiglio, per le
ragioni che vi ho esposto, chiederebbe che il Consiglio votasse in
questo momento l'iscrizione d'urgenza del seguente oggetto: "Presa
d'atto delle dimissioni e sostituzione di un rappresentante della
Regione in seno alla Commissione Paritetica di cui all'art. 3 della
legge statale 5 agosto '81, n. 459".
Ci sono dei Consiglieri che chiedono la parola sull'iscrizione?
Nessuno chiede la parola.
Metto in approvazione l'iscrizione in via d'urgenza dell'oggetto
che vi ho testé letto e che sarà comunque discusso oggi
pomeriggio.
Esito della votazione:
Presenti: 31
Votanti: 30
Astenuti: 1 (Mappelli)
Maggioranza richiesta: 24
Il Consiglio approva.
Presidente
- Essendo stata superata la maggioranza dei
due terzi, l'oggetto in questione è iscritto all'ordine del giorno
e sarà discusso oggi pomeriggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK