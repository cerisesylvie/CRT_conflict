Consiglio Regionale della Valle d'Aosta - Oggetto del Consiglio n. 52 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 52 del 26 luglio 1993 - Resoconto
OGGETTO N. 52/X - Costi sostenuti per la realizzazione della
mostra "Gauguin e i suoi amici in Bretagna".
(Interrogazione)
Interrogazione - Viste le delibere di Giunta n. 2498 del 9
marzo 1992, n. 6965 del 31 luglio
1992, 10858 del 27
novembre 1992 e n. 2266 del 5 marzo 1993, aventi per oggetto gli
incarichi pubblicitari relativi alle manifestazioni artistiche
dell'Assessorato regionale del Tu­rismo, Sport e beni culturali per
il biennio 1992/93, nonché la realizzazione della mostra "Gauguin e
i suoi amici in Breta­gna:Pont-Aven e Le Pouldu";
i sottoscritti consiglieri regionali interrogano l'Assessore
compe­tente per conoscere:
1) quale sia l'effettivo costo della realizzazione della
mostra in questione, totale e a carico della Regione;
2) a chi sia stato affidato l'incarico di consulente
artistico ed organizzativo, secondo quali principi e con quali
emolumenti;
3) a chi sia stato dato l'incarico della pubblicità relativa
alla mostra e con quali costi per la Regione.
F.to: Collé-Marguerettaz-Lanièce.
Presidente -
Risponde l'Assessore del turismo,
sport e beni culturali, Voyat.
Voyat (UV) -
Il costo totale preventivato non può
superare i 2 miliardi e 650 milioni, di cui 950 milioni più IVA a
carico della Regione. L'in­carico è stato affidato alla Muse perché
era una sua esclusiva. I consulenti che fanno parte e della Muse e
del Comitato scienti­fico sono: Jean-Marie Dusamberche, Jean-Louis
Marie, ex di­rettore dell'Accademia di Francia, monsieur Rhêmes
dell'Acca­demia di Francia e la signora Nitti, coordinatrice del
Comitato. Non abbiamo le cifre degli emolumenti; è comunque
prevista per l'acquisizione completa della mostra la somma di lire
100 milioni. Per la pubblicità la Regione non ha avuto nessun costo
in quanto i 700 milioni di budget saranno a carico della Muse con i
vari sponsor. Per la gestione hanno partecipato la PG di Milano e
quella che collabora con "Il Sole 24 Ore"; mi farò dare poi il nome
di quelle che seguono le recensioni sul "Financial Times" e su "Le
Figaro".
Presidente -
La parola al Consigliere Collé.
Collé (DC) -
La mostra di Gauguin è molto
importante e non vorremmo che essa non desse i risultati previsti:
mi riferisco a quella delibera in cui si parlava di 49 opere di
Gauguin. Invece, mi risulta che le opere siano meno: 4 oli e altre
15 opere minori. Io credo che molti turisti si siano chiesti
dov'era Gauguin perché sono esposti molti altri pittori; non vorrei
che ciò fosse un danno per la Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK