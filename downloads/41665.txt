Consiglio Regionale della Valle d'Aosta - Oggetto del Consiglio n. 799 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 799 del 10 luglio 2019 - Resoconto
OGGETTO N. 799/XV - Interrogazione: "Tempistica per
l'espletamento di concorsi per la copertura di posti di qualifica
dirigenziale presso l'Amministrazione regionale".
Rini (Presidente) -
Punto n. 5 dell'ordine del giorno.
Per la risposta, la parola al Presidente Fosson.
Fosson (PNV-AC-FV) -
Com'è noto, gli incarichi
dirigenziali di Capo dell'Ufficio dei rapporti istituzionali e di
Capo dell'Osservatorio economico e sociale rientrano tra quelli di
cui al capo I, e più precisamente l'articolo 11 della vigente legge
n. 22 del 2010, che regola l'organizzazione dell'Amministrazione
regionale, insieme al Capo dell'Ufficio di rappresentanza a
Bruxelles, al Capo della Protezione civile, al Comandante e al
Vicecomandante del Corpo forestale della Valle d'Aosta, che sono
quindi incarichi fiduciari per legge.
Al pari di quanto previsto dalla normativa statale vigente,
dalla giurisprudenza e dalla dottrina ormai consolidata nel tempo,
gli incarichi fiduciari sono conferiti con contratti di lavoro
subordinato a tempo determinato, cui si applicano le disposizioni
relative ai requisiti professionali previsti dalla presente legge
per i restanti incarichi dirigenziali di pari livello. In entrambi
i casi citati si tratta di incarichi di secondo livello, attribuiti
a funzionari dipendenti dell'Amministrazione regionale, collocati
perciò in questo periodo d'ufficio in aspettativa. Non è previsto
pertanto di bandire alcun concorso per la copertura di queste due
posizioni dirigenziali, come per le altre prima ricordate, cosa per
la quale occorrerebbe prima modificare la legge regionale n. 22 del
2010, al fine di riassorbire gli stessi negli incarichi
dirigenziali di cui al capo III della legge stessa.
Presidente -
Per la replica, la parola al collega
Vesan.
Vesan (M5S) -
Effettivamente esiste una legge regionale,
predisposta peraltro all'interno di quest'aula, che stabilisce che,
oltre alle figure che prevedono espressamente un incarico di tipo
fiduciario, come quelle legate ai responsabili dell'Ufficio stampa,
o alle posizioni dei segretari particolari, abbiamo anche fissato
una legge che stabilisce ulteriori posizioni destinate a essere
ricoperte da dirigenti che si trovano in condizioni di incarico a
tempo determinato. Quello che ci si chiede è se non ci sia nessuna
volontà di andare a modificare questa legge e di riportare queste
posizioni all'interno di un riconoscimento legato a una selezione e
a un concorso che riconosca il merito delle persone che svolgono
questo tipo di incarichi. Nella fattispecie quelli che abbiamo
evidenziato sono sì incarichi a tempo determinato ma, nonostante le
Giunte si siano succedute e siano cambiate, probabilmente queste
persone godono di una fiducia infinita, perché uno dei due casi è
lì dal 2008 e l'altro è lì dal 2011, credo le Giunte invece siano
state sei o sette nello stesso periodo.
Ci chiediamo quindi se non sia il caso, anche nei confronti di
queste persone, che hanno dimostrato queste capacità indiscusse,
che sono stati riconosciute a livello fiduciario da tutte le
Giunte, di dar loro la possibilità, per coprire questi posti che
sono prettamente tecnici, non sono incarichi politici, di espletare
le loro funzioni serenamente, essendo poi inseriti all'interno
dell'Albo dei dirigenti, avendo fatto un concorso per ricoprirlo.
Non è una discussione nel merito di queste figure, ma è proprio una
discussione sul tipo di organizzazione che vogliamo dare alla
nostra amministrazione. Se, invece, la volontà è sempre quella di
tenere sulla corda il personale, attribuendogli un incarico che
presupponga una fedeltà ligia nei confronti di chi glielo ha
affidato, temiamo che questa non sia la strada giusta per avere
anche una buona prestazione lavorativa da parte dei nostri
dipendenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK