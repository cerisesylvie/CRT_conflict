Consiglio Regionale della Valle d'Aosta - Oggetto del Consiglio n. 2504 del 7 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2504 del 7 marzo 2002 - Resoconto
OGGETTO N. 2504/XI Rinvio mozione: "Impegno ai Parlamentari
della Valle d’Aosta a votare gli emendamenti
predisposti a sostegno della "Campagna in difesa della legge
statale 185/90".
Président
La parole à la Conseillère Squarzino
Secondina.
Squarzino (PVA-cU)
Con questa mozione intendiamo
sottoporre all’attenzione del Consiglio una
questione che si sta discutendo a livello nazionale. Il Parlamento
italiano sta discutendo un disegno di legge di iniziativa
governativa, il disegno di legge n. 1927, in materia di industria
della difesa.
Il progetto prevede la ratifica dell’accordo
quadro sottoscritto dall’Italia e da altri cinque
Paesi europei (Francia, Spagna, Regno Unito e Svezia) il 27 luglio
2000 con cui si intende facilitare la ristrutturazione e
l’attività dell'industria europea per la difesa.
Questo disegno di legge è stato licenziato dalle Commissioni III e
IV della Camera dei deputati nel gennaio 2002.
L’accordo sottoscritto a livello europeo imporrebbe
che la nostra normativa fosse tempestivamente adeguata, quindi la
legge n. 185/1990, che finora regolamentava
l’industria della difesa, deve essere, modificata
per adeguarsi alla nuova normativa.
Ma in questo adeguamento il governo ha deciso di introdurre un
nuovo tipo di autorizzazione per il commercio delle armi: quello
che si chiama licenza globale del progetto. Si prevede infatti che
ai programmi intergovernativi o industriali, che sono congiunti a
questi Paesi e ai quali le imprese di questi Paesi partecipano, non
si applicherebbero più le norme sulle trattative contrattuali
rendendo quindi meno trasparenti e controllabili tutte le
operazioni di commercio delle armi.
Anche le norme sull’attività bancaria relative a
questo nuovo tipo di licenza globale saranno modificate per cui non
sarà più necessario notificare al Ministero del tesoro, quindi
richiedere a questo l’autorizzazione. In tal modo i
dati del commercio delle armi non compariranno più neanche nello
specifico capitolo dell’annuale relazione al
Parlamento.
In questo modo, in nome della razionalizzazione, della
competitività e dell'identità europea, verrà stravolta una legge la
185 del ?90, che è stata ritenuta da tutti severa e rigida, e che
ha fatto del nostro Paese uno dei più avanzati al mondo per aver
provveduto a regolamentare il commercio delle armi nel rispetto dei
diritti umani, nella promozione della pace e della trasparenza.
Ricordiamo che la legge n. 185, che adesso questo disegno di
legge vuole modificare, fu ottenuta grazie
all’impegno tenace della campagna contro i mercanti
di morte condotta da ACLI, Mani Tese, Missione Oggi, Pax Christi e
con l’introduzione di queste modifiche verrebbe meno
l'impostazione dell’attuale legge n. 185 con la
conseguenza di costringere l’Italia a rinunciare
alla propria normativa nazionale che verrebbe sostituita da una
versione peggiorata. Ci sembra strano che, mentre da un lato si
vuole combattere una guerra totale contro il terrorismo,
dall’altro si allargano le maglie del controllo
della vendita delle armi con tutti i rischi che ne conseguono.
La relazione che ho letto finora è la semplice traduzione di un
comunicato della Caritas italiana con cui questo organismo chiede
ai parlamentari che venga modificato questo disegno di legge.
È stata avviata una campagna in difesa della legge n. 185/1990
che sta operando da un mese in tutto il Paese con iniziative
capillari, incontri con parlamentari, inviti a prese di posizioni
da parte di enti locali e istituzionali, una campagna -
rintracciabile sul sito Internet: Vita.it - che ha visto finora
l’adesione di oltre cinquemila fra persone e
associazioni e alla quale la stessa trasmissione radio Zapping ha
dato il suo supporto.
In un mese di campagna si è ottenuto un primo risultato: quello
di un momentaneo congelamento del disegno di legge; questo
significa che se dal territorio emergono delle voci precise che
invitano i parlamentari e il Governo a cambiare posizione, questo
si ottiene.
Fra l’altro è di oggi
l’informazione che lo stesso Sottosegretario di
Forza Italia, Elio Vito, ha dato la sua disponibilità a rivedere la
legge. Quali sono le richieste che vengono fatte ai parlamentari
che sono un po' le richieste che le varie associazioni hanno
formulato? Intanto questo disegno di legge è dettato
dall’esigenza di adeguarsi
all’accordo sottoscritto dall’Italia;
si chiede quindi che vengano fatte solo le modifiche strettamente
legate alle richieste dell’accordo e che ci si
opponga a qualsiasi interpretazione estensiva
dell’accordo che consenta di andare oltre alle
indicazioni dell’accordo stesso.
Il concetto di "autorizzazione globale di progetto", che è stato
pensato per i sei Paesi che firmano l’accordo, deve
limitarsi solo a questi sei Paesi e non deve essere esteso a tutti
i Paesi NATO, altrimenti viene meno un accordo limitato solo ad
alcuni settori.
Si chiede inoltre che non siano tolti quei meccanismi di
trasparenza che la legge n. 185 aveva introdotto e che permettono
oggi che venga ricostruita la catena dei commerci
dall’industria ai paesi destinatari, passando
attraverso gli istituti di credito; ancora: ci si oppone nettamente
a qualsiasi modifica del testo che renda discrezionale la
valutazione delle violazioni dei diritti umani in base alle quali
alcuni paesi vanno esclusi dai possibili partner commerciali.
Si chiede inoltre che l’elenco dei paesi esclusi
dal commercio delle armi la famosa lista bianca che finora è
definito in base a situazioni storiche del momento e in base a
violazioni dei diritti umani, non sia predisposta dai paesi
venditori direttamente perché non sarebbe più neanche prevista la
diffusione pubblica di questo elenco.
Si chiede pertanto ai nostri Parlamentari che saranno chiamati a
pronunciarsi pro o contro questo disegno di legge, di essere
attenti a tutti gli emendamenti che le associazioni della campagna
in difesa della legge n. 185 propongono in modo che non venga
stravolta la legge che attualmente regolamenta il commercio delle
armi cosicché, mentre da una parte si lotta contro il terrorismo,
dall’altra si vota una legge che lo facilita
ulteriormente.
Questo è il senso della nostra mozione.
Président
La discussion est ouverte.
La parole au Conseiller La Torre.
La Torre (SA)
Su questo argomento, che è molto delicato,
perché esiste una forte sensibilizzazione dell'opinione pubblica e
di tutti noi sulla produzione, vendita e utilizzo delle armi,
bisogna porre una grande attenzione. In questo può essere molto
utile la mozione che ha presentato la Consigliera Squarzino perché
con le riflessioni che fa invita tutti a riportare la nostra
attenzione su questo argomento. Credo che vadano dette alcune cose
molto semplici, non certamente contrarie allo spirito che tutti
condividiamo, che perlomeno personalmente condivido, che è quello
che le armi - per il fatto stesso che sono armi e sono destinate
alla distruzione dell’uomo - non sono delle cose
buone.
Dobbiamo anche essere drammaticamente onesti con noi stessi e
quindi togliere un po' di trionfalismo che in qualche punto della
mozione c’è quando si dice che il nostro Paese è uno
dei più avanzati del mondo per aver provveduto a regolare il
commercio delle armi nel rispetto dei diritti umani e della
promozione della pace e della trasparenza; questo è un trionfalismo
pieno di morale perché siamo anche uno dei più grandi paesi al
mondo di produttori di mine antiuomo, allora da una parte siamo i
più grandi difensori dei diritti dell’uomo e
dall’altra siamo i più grandi produttori di mine
antiuomo. Quanto siamo ipocriti! Che Paese!
Non è questo il problema comunque, il problema è un altro: credo
che sia giusto fare qualcosa e credo che si debba coinvolgere sì i
nostri Parlamentari perché intanto avranno già una forte cognizione
del problema essendo nelle aule dove si decide, ma occorre che
sentano in maniera anche più chiara e più forte quello che è il
nostro pensiero e il pensiero di questo Consiglio regionale, quindi
credo che la prima cosa da fare sia di trasformare questa mozione
in un invito ai nostri rappresentanti romani per essere qui con noi
ad affrontare l’argomento e a discuterne nel luogo
che riterremo più opportuno.
A questo riguardo invito la Consigliera Squarzino ad individuare
il luogo dove si possa fare una discussione approfondita in modo
che l’impegno successivo diventi un impegno concreto
su qualcosa di conosciuto e approfondito e che sia partecipato da
tutti, cercando di fare una volta tanto - nel nostro piccolo, di
essere corretti -, non soltanto moralismo perché ci macchiamo di
questa onta: di essere uno dei più grandi paesi al mondo produttori
di mine antiuomo. In tal senso siamo disponibili ad una
sospensione.
Président
Est-ce qu’il y a une requête
formelle? La suspension a été requise, cinq minutes de
suspension.
Si dà atto che la seduta è sospesa dalle ore 12,02 alle ore
12,13.
Président
La séance reprend.
La parole à la Conseillère Squarzino Secondina.
Squarzino (PVA-cU)
Nel momento
dell’interruzione dei lavori abbiamo verificato che
i nostri Parlamentari non sono informati su questo disegno di
legge, allora accettiamo la richiesta del rinvio?
(interruzione del Consigliere Cottino, fuori
microfono)
? ma sì m’avete detto che non sono preparati, che
non conosco lo stato attuale le cose?
Cottino
(fuori microfono)
? saremmo grati se ci
volesse dire chi ha fatto questa affermazione.
Squarzino (PVA-cU)
? volevo solo dare le motivazioni del
rinvio. Preso atto della volontà dei colleghi consiglieri di
approfondire la questione, nonché di contattare anche i
Parlamentari per spiegare loro com’è il tema e per
verificare con loro la questione, accettiamo il rinvio al prossimo
Consiglio.
Eventualmente chi sente l’esigenza di organizzare
un incontro con i Parlamentari lo può fare; si potrebbe chiedere al
Comitato per la cooperazione, alla Presidenza del Consiglio di
convocare i Capigruppo in una riunione aperta a tutte le persone
disponibili. Accettiamo il rinvio al prossimo Consiglio. Ho
proposto come sede di incontro anche il Comitato per la
cooperazione perché questo organismo si occupa della pace e delle
condizioni che consentono di prevenire la guerra.
Président
La parole au Conseiller Cottino.
Cottino (UV)
Sur la proposition de renvoi on ne peut
qu’être d’accord, compte tenu
qu’on l’avait proposée, mais je veux
souligner de façon officielle que la première partie de
l’intervention de Mme Squarzino ne répond absolument
pas à la vérité, dans le sens que je n’ai entendu
personne faire ces affirmations au moment où on a discuté cet
argument pendant la suspension du Conseil.
Président
Est-il convenu que l’argument
sera réinscrit d’office au prochain Conseil?
L’objet n° 22 est reporté au prochain
Conseil.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK