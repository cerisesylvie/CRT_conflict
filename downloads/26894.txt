Consiglio Regionale della Valle d'Aosta - Oggetto del Consiglio n. 44 del 28 febbraio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 44 del 28 febbraio 1972 - Resoconto
OGGETTO N. 44/72 - Interventi finanziari regionali a favore
delle famiglie bisognose degli operai disoccupati della Bassa
Valle. (Interrogazione)
Montesano (P.S.D.I.)
- Chi risponde?
La parola al Presidente della Giunta.
Dujany (D.P.)
- Mi pare che per i problemi di
disoccupazione interessanti la Bassa Valle, il Consiglio regionale
ha avuto occasione di intervenire ripetutamente.
Ritengo opportuno, così, fare una cronistoria di quanto è
avvenuto, nello spazio di questi ulteriori due anni.
Sono stati stanziati quindici milioni e sono stati anche
erogati, in diverse riprese, dalla Giunta regionale per i
disoccupati della Sirca-Davit di Arnaz.
All'erogazione dei fondi di cui sopra, che dalla Regione sono
stai consegnati al Presidente dell'ECA di Arnaz, hanno provveduto
le Organizzazioni sindacali e i fondi sono stati devoluti su
decisioni dei Sindacati e degli Amministratori alla quale erano
stati invitati anche tutti i dipendenti della Sirca-Davit, ai
lavoratori disoccupati, in relazione alle giornate di presenza
nella fabbrica, in considerazione che gli occupanti, per il fatto
stesso che erano presenti in fabbrica dimostravano il loro stato di
disoccupazione.
L'elenco delle persone che hanno fruito di tali contributi può
essere controllato presso l'Amministrazione regionale, ufficio
economato, che ha a disposizione anche tutte le firme di quietanza
dei vari importi erogati ai lavoratori.
Su tali contributi risultano tuttora disponibili circa 500.000
lire.
Il deposito presso l'ECA di Arnaz... e che dovrebbero essere
destinate alle famiglie più bisognose del Paese. Di tale argomento
se ne sta interessando l'ECA di Arnaz, in una riunione insieme al
Consiglio comunale del Comune stesso.
Il Presidente dell'ECA di Arnaz, che è stato sentito in data
1972, ha comunicato che alcune lamentele sono giunte anche a lui,
generalmente, però, da persone che non si trovano in grave stato di
bisogno.
Ha comunicato, inoltre, di aver ritenuto opportuno di esaminare
la questione della distribuzione di 500.000 lire tuttora
disponibili insieme con il Consiglio comunale, in quanto trattasi
di una questione assai delicata.
Secondo stanziamento - Il Consiglio regionale stanziava 50
milioni da distribuire, così, genericamente, per le disoccupazioni
in Bassa Valle.
10.000.000 sono stati designati agli operai occupanti lo
stabilimento Brambilla di Verrès che risultavano disoccupati; 40
milioni, in base ai criteri stabiliti in una riunione tenutasi
presso la Presidenza del Consiglio regionale ed alla quale hanno
partecipato oltre alle organizzazioni sindacali, anche i componenti
le Commissioni consiliari Affari Generali e Finanze.
Tali criteri sono stati così stabiliti: lire 70.000 a favore di
ciascun lavoratore licenziato ed ancora disoccupato che aveva
prestato servizio presso le seguenti aziende: Filatura Brambilla,
Sirca-Davit, Elval, Azario: 35.000 a favore di ogni lavoratore
periodicamente sospeso dal lavoro; appartenente alle seguenti
industrie: Guinzio-Rossi, Pollein Confezioni, complessivamente, in
una prima distribuzione sono stati erogati 436 contributi a
lavoratori disoccupati per un totale complessivo di trenta milioni
520 mila lire e 232 contributi a operai periodicamente sospesi dal
lavoro, per un totale di sei milioni 960.000.
È avvenuta una seconda distribuzione in un cui sono state
distribuite altre 493.000 lire a operai che erano stati
erroneamente omessi durante la prima distribuzione.
Pertanto, sono stati erogati complessivamente: a operai
disoccupati che occupavano lo stabilimento Brambilla, 10 milioni; a
operai licenziati e disoccupati e operai periodicamente sospesi dal
lavoro, 37.973.000; per cui risultano ancora disponibili
2.000.000.
Questo, mi pare, è quanto è avvenuto. Non so se l'interpellante
volesse avere altre informazioni di dettaglio... potrei aggiungere
la distribuzione del contributo regionale di 40.000.000 che è
avvenuta nel seguente modo: lavoratori licenziati ancora
disoccupati: 318 appartenenti alla filatura, 81 alla Sirca-Davit,
16 all'Elval, 21 Azario; lavoratori sospesi dal lavoro: 111 della
Quinzio-Rossi e 121 della Confezioni.
Pedrini (P.L.I.)
- Ero veramente demoralizzato nel
sentire quanto il Presidente della Giunta andava esponendo.
Demoralizzato, prima di tutto, perché io pensavo, desidero
pensarlo, nel futuro, che il Presidente sia un uomo di parola.
Debbo purtroppo dubitarne. Debbo dubitarne, perché?
Perché o avevo fatto l'interrogazione qualche tempo fa e dal
banco delle Presidenza... desidero ancora dire un'altra cosa, che
il Presidente stesso aveva ricevuto nel suo ufficio determinati
operai che erano stati da lui a reclamare perché non avevano avuto
il contributo, che in seguito a questa visita, io avevo fatto
questa interrogazione, che il Presidente visita, io avevo fatto
questa interrogazione, che il Presidente mi aveva promesso che
c'erano 500.000 che, oggi, sento destinate alle famiglie più
bisognose, mentre egli invece mi aveva promesso che sarebbero stati
dati a questi che non avevano avuto niente.
Io sono veramente fuori dai fogli a sentire che un Presidente
dell'Eca qualsiasi si permette di dire che lui deve dare i soldi
alle famiglie più bisognose e ce ne sono altri operai che non ne
hanno bisogno. Ma come fa questo egregio signore ad andare a vedere
nella famiglia, nelle tasche di un poveretto, che magari la
facciata è bella, ma dentro sa solo lui quello che può avere? È
vergognoso questo atteggiamento! Vergognoso! Ma insomma, uno
qualsiasi va a giudicare se quello ha i soldi per mangiare o non ha
i soldi per mangiare? La fame è uguale per tutti, Signor
Presidente, io ho la netta sensazione che ci siano gli operai di
serie A e gli operai di serie B e che ci sia un'altra cosa, che la
fame di qualcuno sia diversa dalla fame di qualche altro.
Vada il nostro Presidente in Bassa Valle a sentire che cosa
dicono! Vada a sentire che cosa dicono di certe cassette messe tipo
pro-Don Bosco, mentre davano i soldi agli operai, i soldi della
Regione.
Queste cose, probabilmente, il Presidente non le sa, vada un po'
ad informarsi, perché questo fa parte del suo dovere, perché
evidentemente i soldi sono della Regione e quando si promette
qualche cosa, io sono abituato, io sarò presuntuoso in questo caso,
ma quando prometto, mantengo, mi era stato promesso che le 500.000
lire sarebbero state date a coloro che non avevano avuto il
contributo, perché bisogna dire, signori miei, che non tutti hanno
il coraggio di andare ad occupare la fabbrica. Questo è vergognoso,
quello di dire: "10.000.000 a quelli che occupano, agli altri
niente", perché io non posso stare ammalato... no, che Consiglio!
Non dica scemenze, il Consiglio ha votato dei soldi, ma non a
quelli che occupavano di meno, e se l'ha fatto, io non c'ero,
perché avrei detto chiaramente cosa pensavo, perché la fame,
Chantel, è sua quanto mia, è uguale per tutti e due, lei si nutrirà
di latte e io di acqua, non importa di che cosa, ma è uguale per
tutti, stia tranquillo! E non è giusto che chi non ha il coraggio
di occupare la fabbrica, perché magari ha anche della paura fisica,
diciamolo, e se ne sta a casa sua, o non vuole essere coinvolto in
bastonature o altro... (
Montesano:
Consigliere Pedrini, io
le ricordo che è una interrogazione) ...esatto, ma l'argomento è
talmente ...
Montesano (P.S.D.I.)
- La può trasformare in mozione.
Pedrini (P.L.I.) -
Caso mai la trasformerò in mozione.
Comunque, la cosa è talmente violenta nelle reazioni che ci sono in
Bassa Valle di questo, che io desidero soltanto che il Presidente
mi dica se queste 500.000 lire che erano state promesse e destinate
a questi 34 o 43 che erano, che non hanno ricevuto una lira ancora
oggi - sia ben chiaro - non una lira e possiamo andare a guardare
nei Comuni queste persone che cos'hanno nel catasto od altro - no -
e siccome non appartenevano ad una determinata schiera, quelli
niente.
E ripeto, la fame è uguale per tutti. Io adesso andrò a fondo
della cosa, desidero, andrò dal rag. Bérard, va bene, e farò una
mozione in merito, se ritengo il caso, proprio per sapere come sono
andate le cose.
Va bene? Senta Chantel, Lei stia buono, è lì tranquillo che fuma
la sigaretta, va bene, lei fa sempre i fatti suoi, con le finanze,
mentre lei, invece, c'entra come un fico secco a merenda, Lei se ne
stia tranquillo lì, nessuno l'ha interpellato, va bene, anche se
lei il suo bilancio lo fa andare come le fa comodo!
(
Montesano:
Per favore, Pedrini) ...questa è la realtà, lei
non è stato interpellato, io sto zitto se sta zitto prima lui, sia
ben chiaro ...
Montesano (P.S.D.I.)
- Io ho detto anche a Chantel che
non potevo dargli la parola, perché era un'interrogazione. Vuol
dire che quando questa interrogazione sarà trasformata in mozione,
allora se ne discuterà... (
voce di Pedrini in
lontananza
)
Si passa al punto 5 dell'ordine del giorno.
Chi chiede la parola? Si passa al n. 6 perché non c'è
l'Assessore al Turismo e allora appena si presenta, facciamo un
passo indietro. Allora n. 6.
Due interrogazioni all'Assessore al Turismo, non c'è e le
rimandiamo quando lui è presente, presente in questa seduta, oppure
nell'altra pomeridiana.
Teniamo buone...
Va bene, allora n. 7.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK