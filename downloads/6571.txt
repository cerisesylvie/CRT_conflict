Consiglio Regionale della Valle d'Aosta - Oggetto del Consiglio n. 1054 del 15 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1054 del 15 gennaio 1985 - Resoconto
OGGETTO N. 1054/VIII - INIZIATIVE A FAVORE DELLE POPOLAZIONI
AFRICANE COLPITE DAL DRAMMA DELLA CARESTIA - RITIRO DI
MOZIONE.
PRESIDENTE:
Do lettura della mozione presentata dai
Consiglieri Ricco, Lanièce, Chabod e Beneforti:
MOZIONE
- Partecipi del dramma della carestia che investe oggi ben 26
paesi africani, nella cui lista, in prima fila, ci sono l'Etiopia,
il Sudan, il Kenia, il Mozambico e la Nigeria, seguiti dal Ciad,
dal Mali e dalla Tanzania, le cui popolazioni muoiono a centinaia
di migliaia tra privazioni e sofferenze indicibili;
- preso atto della reazione dell'opinione pubblica
occidentale, europea ed americana, alla conoscenza di questa immane
catastrofe umana e delle iniziative, private e pubbliche, per
portare aiuto alle sopraddette popolazioni;
- convinti che l'aiuto non deve essere di carattere
economico-tecnico, ma di fraternità, di condivisione e di
comprensione;
- ritenuto che una delle migliori forme di aiuto sarebbe la
partecipazione alla ricostruzione globale del tessuto economico e
sociale di una pur minima comunità locale (piccolo villaggio)
dedita all'agricoltura, anche attraverso forme di
volontariato;
IL CONSIGLIO REGIONALE
DELIBERA
di dare mandato alla Giunta di studiare la possibilità ed i
modi per un intervento come sopra indicato e formulare un eventuale
programma da sottoporre alla successiva approvazione del Consiglio
stesso.
PRESIDENTE:
Ha chiesto di illustrare la mozione il
Consigliere Beneforti, ne ha facoltà.
BENEFORTI - (D.C.):
Abbiamo presentato questa mozione
perché volevamo richiamare l'attenzione del Consiglio sui problemi
della carestia che attualmente colpisce i paesi africani. Sono
certo che tutti sono a conoscenza della grave situazione che si
ripercuote in modo particolare su vecchi e bambini; è una carestia
che certo non si risolverà in breve tempo e che porterà conseguenze
infauste per anni per queste popolazioni.
Come diciamo nella mozione, noi non siamo favorevoli alla
richiesta di stanziare somme di denaro a favore di queste
popolazioni, vogliamo invece che si esca dall'assistenza per
entrare nel vivo dei problemi che queste popolazioni hanno.
Riteniamo quindi che il migliore aiuto che si possa dare, come
Regione Valle d'Aosta, a queste popolazioni è l'individuare una
piccola comunità, un piccolo villaggio anche agricolo, nel quale
operare opportuni interventi, in modo che si risollevi dalla
tragica situazione in cui si trova. Ripeto che si tratta di un
intervento che va nel senso di aiutare queste genti a risorgere non
solo con un contributo assistenziale ma anche con i fatti,
intervenendo in modo energico così come sarebbe necessario.
Per questo richiedo alla Giunta di porre in essere quegli
interventi che sono necessari per poter raggiungere l'obiettivo che
noi indichiamo. Restiamo in attesa di conoscere il parere della
Giunta.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Tout le monde connaît la grave crise qui
touche les pays en voie de développement, mais je crois que nous ne
pouvons pas nous faire de grandes illusions vis-à-vis de
l'intervention du Gouvernement régional. On peut quand même voir de
faire quelque chose, et sur cela nous sommes d'accord. Je
demanderais en tout cas d'attendre; en premier lieu le Gouvernement
prendra contact avec les organisations italiennes qui s'intéressent
au problème et ensuite nous présenterons des résolutions au Conseil
régional.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Accogliamo la proposta
dell'Assessore, e ci auguriamo che queste informazioni da prendere
presso le organizzazioni che si interessano di questi problemi
arrivino nel più breve tempo possibile.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Una dichiarazione sull'ultima
proposta fatta dal Consigliere Beneforti. Stare in Consiglio può
diventare duro in alcuni momenti e per questo, a mio avviso,
sarebbe bene che vi metteste d'accordo prima, anziché presentare
delle mozioni per poi continuamente ritirarle. Oltretutto il
Consigliere Beneforti fa parte di un partito che è nella
maggioranza di questa Giunta.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Le problème qui a été soulevé est
très important et je crois que cet avis soit partagé par tous les
Conseillers. Le fait d'avoir présenté une motion c'était justement
pour discuter du problème à l'intérieur du Conseil régional, comme
il arrive très souvent, au-delà des rapports entre les forces de la
majorité et les forces de l'opposition.
M. Beneforti a dit clairement qu'il ne s'agissait pas de prévoir
l'allocation d'une somme à disposition de ces pays, en revanche il
proposait l'élaboration de formules pour cette intervention.
C'était l'occasion pour en discuter à niveau de Conseil, comme on a
discuté de la paix ou d'autres interventions vis-à-vis des
différents pays, et donc il ne s'agit pas d'avoir préalablement des
accords, afin qu'il y ait de la part d'une force de la majorité la
présentation d'une motion dont on connaît déjà la réponse.
Je partage ce qu'on a dit à propos de l'intention des forces qui
sont engagées à niveau de Conseil d'étudier le problème, afin qu'il
puisse y avoir une collaboration avec ces pays. Je crois que tout
le monde connaît les polémiques qui se sont vérifiées dans ces
derniers temps justement pour étudier la façon la meilleure pour
aider ces pays, pour éviter qu'il y ait des fausses interprétations
de ce qu'on fait comme différents pays à cet égard, et l'Assesseur
Voyat a donné une réponse qui va justement dans cette
direction.
Si dà atto che alle ore 12,41 riassume la Presidenza il
Presidente Bondaz.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Volevo dire al Consigliere
Baldassarre, il quale coglie sempre l'occasione per polemizzare con
la D.C., che, pur facendo parte della maggioranza, siamo
Consiglieri anche noi ed in tale veste intendiamo affrontare taluni
argomenti. Certi problemi, su cui il Consigliere Baldassarre fa
dell'ironia come quello degli handicappati o come quello della fame
del mondo, sono molto importanti e se si ritira una mozione lo si
fa a ragion veduta. Ritengo che questi problemi, Consigliere
Baldassarre, riguardino tutto il Consiglio e tutte le forze
politiche che sono qui presenti, per cui l'atteggiamento di farci
sopra dell'ironia non è ne giusto ne onesto. La situazione in cui
si trovano le popolazioni dell'Etiopia è un fatto molto serio e
preghiamo Dio che questo non capiti mai nel nostro paese.
Per quanto riguarda il ritiro delle mozioni, ho visto ritirare
interpellanze anche da parte dell'opposizione nel momento in cui da
parte della Giunta sono state date certe garanzie o sono stati
assunti certi impegni. E' chiaro che il problema dell'Etiopia è
grosso, è giusto anche che l'Assessore si possa informare per
cercare le vie da seguire per arrivare a raggiungere l'obiettivo
che noi come D.C. chiedevamo, per cui gli diamo il tempo
sufficiente. Abbiamo precisato però che il tempo doveva essere
ristretto il più possibile perché il problema urge. Quindi respingo
certe illazioni e certe ironie fatte dal Consigliere
Baldassarre.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ - (A.D.P.):
Brevemente per dire che siamo
solidali con l'iniziativa del gruppo democristiano, però mi ritrovo
nuovamente a dover rispondere al Consigliere Baldassarre e questa
volta anche al Consigliere Mafrica.
Come Consigliere non accetto che mi si dica che le
interpellanze, le mozioni e le interrogazioni possono essere
presentate solo da Consiglieri dell'opposizione. Credo che i
Consiglieri abbiano gli strumenti a disposizione per sollevare
certi problemi, per alimentare il dibattito consiliare, per far
votare certe iniziative, quindi l'interpellanza, l'interrogazione,
la mozione sono strumenti che il Consigliere regionale ha a sua
disposizione per svolgere il suo lavoro.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Non volevo polemizzare: forse
che in quest'aula ogni qualvolta un Consigliere regionale di un
gruppo politico esprime la propria opinione significa ironizzare o
essere insultati?
Non ho mai detto che voi della maggioranza non potete presentare
mozioni o interpellanze come noi dell'opposizione, però c'è uno
stile e bisogna rispettarlo. Quando si fa parte della maggioranza
esistono delle riunioni preliminari ai Consigli, esistono degli
accordi fra le varie forze politiche e dei momenti di discussione;
non penso che un Consigliere della maggioranza venga a conoscenza
di certi argomenti nel corso di un'adunanza consiliare! Non voglio
fare dell'ironia sul fatto che la D.C. o alcuni dei suoi
Consiglieri non siano informati di quello che succede nella
maggioranza; può anche darsi, ma non è colpa mia e del resto ognuno
gestisce il compito che gli è stato assegnato dagli elettori nel
modo che ritiene più opportuno.
Non ho fatto dell'ironia su due problemi così gravi come la fame
nel mondo e la situazione degli handicappati. Ritengo che
l'Assessore Voyat abbia dato delle risposte abbastanza
soddisfacenti alle problematiche sollevate nelle due mozioni: la
prima l'ha risolta in maniera determinante, per l'altra ha ritenuto
di chiedere informazioni.
Io intendo criticare soltanto il metodo usato dalla D.C. in
questo caso, cioè presentare le mozioni senza discuterne
preliminarmente: problematiche così importanti si possono risolvere
all'interno della maggioranza, anche se poi si può coinvolgere il
Consiglio.
Mi sto accorgendo, da ieri ad oggi, che c'è anche la D.C. in
Consiglio; pazienza, fino ad oggi effettivamente non me n'ero
accorto....
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Volevo solo dire al Consigliere
Baldassarre che a lui sfugge un aspetto importante, e cioè che
certi problemi bisogna portarli anche in Consiglio perché possono
esserci idee ed apporti anche di altre forze politiche, forse
migliori di quelli che proponiamo noi.
E questi due problemi li abbiamo portati proprio come mozione e
non come interpellanza perché il Consiglio si esprimesse.
Non é che non si possa dialogare all'interno della maggioranza,
tutt'altro; ma la stessa cosa, se si vanno a leggere i resoconti
delle altre Regioni o del Parlamento o del Senato, avviene anche
là, dove le forze politiche di maggioranza al Senato e alla Camera
presentano interpellanze e mozioni. Questa è la realtà.
PRESIDENTE:
La mozione presentata dal Gruppo
democristiano deve intendersi ritirata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK