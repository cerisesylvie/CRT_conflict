Consiglio Regionale della Valle d'Aosta - Oggetto del Consiglio n. 750 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 750 del 3 luglio 2019 - Resoconto
OGGETTO N. 750/XV - Interrogazione: "Realizzazione di lavori
di pubblica utilità nel Comune di Ollomont".
Distort (Presidente) -
Punto n. 23 all'ordine del giorno.
La parola all'assessore Bertschy.
Bertschy (AV) -
Buonasera, non siamo ancora tornati dalla
pausa che non la facciamo, quindi andiamo avanti. Colleghi Vesan e
Russo, rispetto ai lavori di pubblica utilità e all'interrogazione
che avete posto, chiedendo sevi sia stato un corretto impiego ecco
di questa risorsa, sono a rispondervi alla prima domanda che è "se
corrisponde al vero l'utilizzo di squadre di lavoratori di utilità
sociale nell'ambito di pertinenze di fabbricati privati". Per
questa prima questione, intanto, la domanda è un po' generica,
comunque se avete ulteriori indicazioni rispetto ai fabbricati
privati le raccogliamo volentieri anche perché forse quella zona la
conoscete bene - già un'altra interrogazione era stata fatta
rispetto agli affari europei - e ben venga se ci sono segnalazioni,
rispetto alle attività pubbliche, che possono permettere una
maggiore indicazione, l'importante è che non si tratti di
pettegolezzi o di altre cose, quindi io sono ben contento di sapere
chi abbia riportato queste voci e di andare a verificare anche sul
posto. Comunque, non si indica il periodo in cui si sarebbero
svolti i fatti segnalati né il numero di operai presenti che
potrebbero far pensare alla squadra dei Lus né il tipo di lavoro
eventualmente eseguito che potrebbe eventualmente escludere i Lus.
In ogni caso la struttura servizi per l'impiego responsabile
dell'attuazione dei Lus ha chiesto all'Unité des Communes
Grand-Combin una verifica sui fatti riportati, da questa verifica
non risulta che gli addetti impiegati nei Lus dall'Unité des
Communes Grand-Combin abbiano operato su aree private - ivi incluse
quelle dei Padri Barnabiti in comune di Ollomont - ma risulta
invece che i lavori svolti durante la settimana dal 17 al 21 giugno
2019, periodo ipotizzato sulla base della data d'interpellanza,
siano tutti relativi alla pulizia delle strade pubbliche, e
relative cunette nelle frazioni Chanté, Vevey, Clapey e Vesey del
comune di Ollomont.
Sulla seconda richiesta "a chi compete la definizione e
l'assegnazione dei lavori di utilità sociale nel comune di
Ollomont": in base alle istruzioni e al piano di politica del
lavoro 2012/2014 delibera 883 del 17 maggio 2013, che tuttora
regola i Lus sono titolari dei progetti Lus le comunità montane
della Valle d'Aosta, ora Unité des Communes. Il titolare predispone
il progetto ne garantisce la realizzazione ed è responsabile della
rendicontazione dello stesso assicurandone il rispetto dei
contenuti e delle modalità di attuazione; il titolare ha la
responsabilità dell'esecuzione e dell'attuazione e del controllo
del progetto da parte del soggetto attuatore.
Unité des Communes Grand-Combin, con procedura di gara
telematica aperta gestita dalla CUC regionale, ha individuato quale
soggetto attuatore del progetto Lus la cooperativa sociale La
Batise con sede a Bionaz. Il progetto dell'Unité des Communes
Grand-Combin prevede le seguenti attività da svolgere nel comune di
Ollomont: sistemazione delle recinzioni di legno sulle strade
comunali, pulizia cunette, taglio delle aree verdi, manutenzione
cimitero comunale, sistemazione sentieri sul territorio. Il
progetto Lus dell'Unité des Communes Grand-Combin è stato ammesso
nel maggio ultimo scorso a seguito di apposita valutazione sulla
coerenza del progetto con le finalità dei Lus, ivi comprese le
attività la cui realizzazione è prevista, come si è detto, solo su
suolo pubblico. Quindi questo è quello che siamo a rendicontare...
 Sinceramente mi manca un pezzo della risposta, quindi sono a
ricercarla velocemente...  Presidente, io devo
interrompere...
Presidente
- Intende interrompere il suo intervento?
Assessore, una proposta: considerato che quanto lei sta cercando fa
parte della risposta a quanto richiesto dai proponenti, potrebbe
proporre una risposta scritta da consegnare domani in modo che
adesso non occupiamo ulteriore tempo del Consiglio e diamo spazio
alla replica al proponente? Faccio questa proposta.
Bertschy (AV) -
Sì, vi ringrazio e mi scuso.
Presidente
- Quindi il resto della risposta verrà
proposto domani in forma scritta, la replica al proponente,
consigliere segretario Vesan.
Vesan (M5S) -
Mi sarebbe piaciuto avere risposta
dibattuta in aula, ma tolgo volentieri dall'imbarazzo della ricerca
immediata l'Assessore e mi andrà bene la risposta scritta. Per
quanto riguarda la risposta al primo punto, quello sugli interventi
dei Lus, sono contento di sapere che la segnalazione che abbiamo
ricevuto fosse in realtà completamente fallace, perché il
fabbricato effettivamente non era citato nell'interrogazione ma
nelle premesse sì, e quindi era quello il fabbricato a cui si
faceva riferimento e il periodo di esecuzione dei lavori sul quale
si aveva ricevuto la segnalazione, corrisponde effettivamente alla
settimana di operatività dei Lus che lei ci ha citato e quindi
siamo sicuri che quella che è stata vista operare all'interno del
piazzale alla casa dei Padri Barnabiti sicuramente non era la
squadra dei Lus incaricata dalla comunità montana.
Confidiamo comunque in una risposta relativa alla sistemazione
del sentiero, un argomento peraltro già dibattuto da poco che è
quello legato al transito in sicurezza e all'investimento di
risorse pubbliche per garantire lo stesso.
Presidente
- Grazie collega Vesan. Ovviamente apprezziamo
il fatto che anche da parte sua, come proponente possa esserci
stata l'accettazione della soluzione con risposta scritta. Per
quanto riguarda il punto successivo all'ordine del giorno in
accordo con i proponenti si è deciso di discuterlo nella giornata
di domani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK