Consiglio Regionale della Valle d'Aosta - Oggetto del Consiglio n. 876 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 876 del 27 luglio 1994 - Resoconto
OGGETTO N. 876/X - Disegno di legge: "Acquisto dall'Ordine
Mauriziano di Torino dell'immobile sede del presidio ospedaliero
regionale, in Comune di Aosta".
Articolo 1 - (Oggetto)
1. La Regione è autorizzata ad acquistare dall'Ordine Mauriziano
di Torino l'immobile, sito in Comune di Aosta, in cui ha sede il
presidio ospedaliero regionale, distinto al catasto terreni al
foglio 25 con la particella n. 226, e la titolarità della quarta
farmacia di Aosta, facente parte del presidio ospedaliero
regionale.
Articolo 2 - (Prezzo)
1. Il prezzo di acquisto è fissato in lire 26 miliardi, di cui
lire 800.000.000 per la titolarità della farmacia.
Articolo 3 - (Destinazione)
1. L'immobile di cui all'articolo 1, comma 1, conserva la
destinazione di stabilimento di ricovero e cura e si configura
quale presidio ospedaliero regionale.
Articolo 4 - (Provvedimento amministrativo)
1. La Giunta regionale è autorizzata ad adottare ogni
provvedimento di esecuzione per addivenire alla stipulazione
dell'atto notarile di acquisto dell'immobile di cui all'articolo 1,
comma 1, ed in particolare, per l'impegno e la liquidazione della
relativa spesa, nonché per la designazione del notaio rogante e per
gli eventuali accertamenti circa la consistenza e l'intestazione
catastale dell'immobile da acquisire.
Articolo 5 - (Disposizioni finanziarie)
1. L'onere derivante dall'applicazione della presente legge,
valutato in complessive lire 26.120.000.000, al lordo delle imposte
e degli altri oneri, graverà sul capitolo 60485 (Spese per
l'acquisto del presidio ospedaliero), di nuova istituzione, del
bilancio di previsione della Regione per l'anno 1994 e sul
corrispondente capitolo del bilancio di previsione l'anno 1995.
2. Alla copertura dell'onere di cui al comma 1 per l'anno 1994,
pari a lire 12.000.000.000, si provvede mediante utilizzo
dell'importo di lire 7.500.000.000 dello stanziamento iscritto al
capitolo 69020 (Fondo globale per il finanziamento di spese di
investimento) del bilancio di previsione della Regione per l'anno
1994, a valere sull'apposito accantonamento previsto ­nell'allegato
n. 8 del bilancio stesso (Acquisizione immobile sede del presidio
ospedaliero di Aosta di proprietà dell'Ordine Mauriziano ? E 2.2.)
e mediante utilizzo dell'importo di lire 4.500.000.000 dello
stanziamento iscritto al capitolo 59920 (Spese a carico della
Regione per l'esercizio di funzioni sanitarie attribuite al
Servizio sanitario nazionale) del medesimo bilancio; per l'anno
1995, alla copertura dell'onere di lire 14.120.000.000 si provvede
mediante utilizzo di pari importo dello stanziamento iscritto per
il medesimo anno al capitolo 69020 (Fondo globale per il
finanziamento di spese di investimento) del bilancio pluriennale
della Regione per gli anni 1994/1996 a valere sui seguenti
accantonamenti previsti all'allegato n. 1 del bilancio stesso:
a) quanto a lire 7.500.000.000 sull'accan­tonamento previsto per
l'acquisizione dell'immobile sede del presidio ospedaliero di Aosta
di proprietà dell'Ordine Mauriziano (E 2.2.);
b) quanto a lire 4.000.000.000 sull'accan­tonamento previsto per
la residenza universitaria a Torino (F 5.);
c) quanto a lire 2.620.000.000 sull'accan­tonamento previsto per
l'impianto di incenerimento dei rifiuti speciali (D 1.5.).
Articolo 6 - (Variazioni di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni, in termini di
competenza e di cassa:
a) in diminuzione:
cap. 69020 "Fondo globale per il finanziamento di spese di
investimento"
lire 7.000.000.000
cap. 59920 "Spese a carico della Regione per l'esercizio di
funzioni sanitarie attribuite al Servizio sanitario nazionale"
lire 4.500.000.000;
b) in aumento:
programma regionale 2.2.3.02
codificazione 1.1.2.1.0.3.8.8.8.31
cap. 60485 (di nuova istituzione)
"Spese per l'acquisto del presidio ospedaliero"
lire 12.000.000.000.
Articolo 7 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente -
Ha chiesto la parola il relatore,
Consigliere Perron.
Perron (UV) -
Della relazione che avevo
predisposto ricorderò solo due concetti.
Alcuni mesi fa era stata costituita una commissione mista
Regione - Ordine Mauriziano, che, fra le altre cose, doveva
provvedere ad una valutazione del complesso ospedaliero di viale
Ginevra, al fine di valutare un'eventuale acquisizione
dell'immobile da parte della Regione.
Quello che bisogna evidenziare è che fra le risultanze di questa
commissione è stato evidenziato che entrambe le parti, sia
Amministrazione regionale, sia Ordine Mauriziano, hanno manifestato
la volontà di addivenire ad una soluzione definitiva in merito alla
proprietà dell'immobile di viale Ginevra, immobile in cui ha sede
il presidio ospedaliero, e cioè: la Regione ha espresso
l'intenzione di acquisire l'intera struttura e l'Ordine Mauriziano
ha espresso l'intenzione di cedere la stessa.
Con l'atto di oggi, mettiamo nero su bianco, manifestiamo
concretamente questa volontà e pertanto bisogna ricordare che
l'ospedale regionale si trova in una situazione di disagio per il
fatto che è di proprietà di un soggetto estraneo alla Regione; la
Regione, dal canto suo, ha delle enormi difficoltà ad intervenire
per quel che riguarda le opere di manutenzione, di
ristrutturazione, di interventi vari, quindi non si riesce a
fornire una struttura adatta alle esigenze. Con questo progetto di
legge, che è semplice nella sua articolazione ma che ha una grande
portata per quel che riguarda la sostanza, si vuole concretizzare
questa precisa volontà politica, che è quella di andare ad
acquistare l'immobile sede del presidio ospedaliero di viale
Ginevra.
Con questo atto, ancora, si prevede lo stanziamento delle
relative somme negli appositi capitoli del bilancio regionale,
somme che sono previste nella misura di lire 26 miliardi,
comprensive di 800 milioni per la farmacia, e si dà mandato alla
Giunta regionale nell'espletamento dei relativi atti
amministrativi.
Credo che l'intero Consiglio regionale possa comunque esprimere
una soddisfazione per questo traguardo; non è una soddisfazione
solamente politica, è una soddisfazione soprattutto perché questo
atto forse rappresenta il punto di partenza per una migliore e
precisa politica di programmazione sanitaria nella Valle d'Aosta, e
d'altra parte rappresenta anche il punto di partenza per una
risposta sanitaria più efficiente ai bisogni del cittadino
valdostano.
Presidente -
Dichiaro aperta la discussione
generale. Ha chiesto la parola il Consigliere Marguerettaz.
Marguerettaz (PpVA) -
Solo una domanda. Volevo
sapere dall'Assessore o dal relatore se la stesura dell'articolo 3
del disegno di legge è una scelta fatta dalla Giunta o è una
necessità guidata da qualche motivo, perché l'unica perplessità che
nasce da questo disegno di legge, del quale condividiamo il
contenuto, è proprio in questo articolo 3. Cioè, stabilire all'atto
dell'acquisto che l'immobile conserva la destinazione di ospedale,
secondo noi, potrebbe precludere a valutazioni future anche di tipo
diverso. Quindi o si fa capire che questo vincolo è momentaneo ed è
emendabile nel futuro, altrimenti assume dei connotati di rischio
anche in questo senso.
Presidente -
Ha chiesto la parola l'Assessore alla
sanità e assistenza sociale, Vicquéry.
Vicquéry (UV) -
Simplement pour souligner deux faits:
avec ce projet de loi on finance l'achat de l'immeuble du
Mauricien; on n'a pas encore signé, pour l'instant, l'accord, même
si le conseil d'administration du Mauricien e la Junte régionale
ont déjà approuvé le protocole. C'est le passage préliminaire pour
arriver à une conclusion qu'on espère de faire dans le prochain
mois d'août.
Je veux aussi souligner le fait qu'avec ce projet de loi on
donne application à un des points fondamentaux du programme de
cette majorité, où on disait de définir le rapport avec l'Ordre
Mauricien. Je profite aussi pour dire qu'avec le projet de loi
qu'on a voté il y a 5 minutes, on a aussi donné application à un
deuxième point, où l'on disait: définir le rôle et les compétences
de l'Assessorat à la santé, de l'U.S.L. et des collectivités
locales.
En réponse à la question posée par monsieur Marguerettaz, ce
sont deux les raisons qui imposent d'insérer l'article 3. La
première, parce que dans les lois de financement il est obligatoire
destiner l'utilisation de l'immeuble, autrement on ne peut pas même
prédisposer l'achat et la loi. La deuxième, on peut avec cet
article utiliser les fonds de l'Etat qui sont prévus dans le fameux
article 20 de la loi de 1988, et donc nous devons insérer sans rien
dire pour le futur. Je répète, dans le programme de cette majorité
on dit de réunir en un seul établissement hospitalier les trois
centres actuels, sans empêcher la discussion future qu'on fera sur
la construction éventuelle d'un nouveau hôpital en Vallée
d'Aoste.
Presidente -
Si passa all'esame dell'articolato.
Pongo in votazione l'articolo 1.
Presenti, votanti e favorevoli: 29
Presidente -
Pongo in votazione l'articolo 2.
Presenti, votanti e favorevoli: 29
Presidente -
Pongo in votazione l'articolo 3.
Presenti, votanti e favorevoli: 29
Presidente -
Pongo in votazione l'articolo 4.
Presenti, votanti e favorevoli: 29
Presidente -
Pongo in votazione l'articolo 5.
Presenti, votanti e favorevoli: 29
Presidente -
Pongo in votazione l'articolo 6.
Presenti, votanti e favorevoli: 29
Presidente -
Pongo in votazione l'articolo 7.
Presenti, votanti e favorevoli: 29
Presidente -
Pongo in votazione la legge nel suo
complesso.
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK