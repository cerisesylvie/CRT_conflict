Consiglio Regionale della Valle d'Aosta - Oggetto del Consiglio n. 1208 del 9 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1208 del 9 maggio 1990 - Resoconto
OGGETTO N. 1208/IX - STAMPA E DISTRIBUZIONE DEL VOLUME "IL
BILANCIO DELLA REGIONE AUTONOMA VALLE D'AOSTA".
(Interrogazione)
PRESIDENTE:
Do lettura dell'interrogazione presentata dai
Consiglieri Mafrica e Monami Cristina ed iscritta al punto 7
dell'ordine del giorno.
INTERROGAZIONE
Vista la deliberazione n. 2829 del 23 marzo 1990, con la quale
la Giunta regionale ha deliberato di stampare e distribuire agli
enti locali ed alle istituzioni sociali e culturali della regione
10.000 copie del volume "Il bilancio della Regione Autonoma Valle
d'Aosta", per una spesa presunta di £. 60.000.000;
i sottoscritti del Gruppo comunista
Consiglieri regionali
INTERROGANO
la Giunta regionale per conoscere:
1) quali sono le caratteristiche principali dell'opera;
2) chi saranno i destinatari del volume e come avverrà la
distribuzione di una così elevata tiratura.
PRESIDENTE:
Ha chiesto la parola
l’Assessore alle Finanze, Voyat; ne ha facoltà.
VOYAT (UV):
Questa interrogazione anticipa quanto avremmo
voluto fare in seguito per illustrare e propagandare il piccolo
volume che sta per essere pubblicato.
All'atto dell'approvazione del bilancio preventivo del 1990,
parlando di trasparenza e di informazione, era stata evidenziata
l'esigenza di trovare una soluzione per far meglio comprendere
anche al cittadino, evitandogli così di leggere i grandi volumi del
bilancio, le intenzioni del bilancio preventivo del 1990.
Poiché evidentemente non si poteva spedire una copia dell'intero
bilancio, si è preferito farne un estratto che precisasse il modo
in cui viene stilato il bilancio, le entrate e le spese. Il volume
verrà distribuito nei prossimi giorni a tutti i Consigli.
I destinatari di tale documento sono i Consiglieri comunali, i
Sindaci, i Presidenti delle varie associazioni, cooperative e
consorzi di miglioramento fondiario, le Scuole, le Aziende autonome
di soggiorno.
Una parte dei volumi, pari a circa 1.500-2.000 copie, verrà
spedita, mentre la rimanente parte resterà nei vari Comuni a
disposizione della popolazione che sarà informata di poterne
all'occorrenza ritirare una copia.
Forse sarebbero state sufficienti solo 7.000-8.000 copie, ma
poiché il costo di 10.000 era praticamente uguale ecco che abbiamo
preferito averne qualcuna in più a disposizione della
popolazione.
Il volumetto è in pratica una pubblicazione sperimentale, che
potrà essere senz'altro migliorata in futuro, con l'eventuale
aggiunta di quei dati che ora non siamo riusciti ad inserire.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Io credo che l'iniziativa possa essere
utile, almeno in parte, anche se mi pare che la tiratura sia un
pochino eccessiva, perché mi risulta che qui in Valle nessun volume
riesca a superare le 2.000 copie ed ho seri dubbi che il bilancio
della Regione diventi il "best-seller" preferito dalla popolazione
valdostana.
Mi sta bene che sia inviato ai Consiglieri comunali, ma credo
che alla fine ritroveremo ancora tante copie di quei volumetti che
saranno lasciati a disposizione della popolazione nei vari Comuni
della Valle. Forse poteva bastare una tiratura di 2.000 copie.
Chiedo all'Assessore di evitare che buona parte di quelle copie
rimanga in deposito da qualche parte o finisca al macero.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK