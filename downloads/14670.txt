Consiglio Regionale della Valle d'Aosta - Oggetto del Consiglio n. 1088 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1088 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1088/X Concessione di un contributo di lire
300.000.000 all'Amministrazione comunale di Charvensod, per
l'acquisto di immobili di proprietà della Cooperativa Stalla
sociale di Charvensod, ai sensi della legge regionale 27 giugno
1986, n. 27. Approvazione e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Charvensod ha
presentato richiesta per accedere ai relativi finanziamenti per
l'acquisto degli immobili, di proprietà della Cooperativa Stalla
Sociale di Charvensod, contraddistinti al Catasto Terreni del
Comune censuario di Charvensod al Fg. IX mappali
89-90-91-92-156-157 e al Fg. X mappali 265-267-268-270-271, la cui
destinazione finale resterà invariata;
Considerato che l'acquisto in questione comporta una spesa
complessiva di lire 551.495.000;
Visto il parere favorevole dell'Assessorato regionale
dell'Agricoltura, Forestazione e Risorse Naturali;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di approvare la concessione di un contributo di lire
300.000.000= (trecentomilioni), pari al 55 percento della spesa
complessiva, a favore dell'Amministrazione comunale di Charvensod
per l'acquisto degli immobili di proprietà della Cooperativa Stalla
Sociale di Charvensod, contraddistinti al Catasto Terreni, del
Comune censuario di Charvensod al Fg. IX mappali
89-90-91-92-156-157 e al Fg. X mappali 265-267-268-270-271;
2) di approvare ed impegnare la spesa di lire 300.000.000=
(trecentomilioni) da imputare al capitolo 20620 del bilancio di
previsione della Regione per l'anno 1994 ("Contributi ai comuni per
la costituzione di un patrimonio comunale immobiliare") che
presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Collé.
Collé (PpVA) Solo per chiedere alcune delucidazioni. Vorrei
sapere come mai il contributo, che viene dato in base alla legge, è
pari al 55 percento, quando normalmente mi risulta che sia il 90
percento.
Presidente Ha chiesto la parola il Consigliere Linty.
Linty (LN) Al secondo comma di questa deliberazione si dice:
"Atteso che l'Amministrazione comunale di Charvensod ha presentato
richiesta per l'acquisto... la cui destinazione finale resterà
invariata;". Visto che il Comune di Charvensod acquista mobili
dalla Cooperativa Stalla sociale di Charvensod, mi interessava
sapere qual è la destinazione finale, dal momento che resta
invariata, visto che non è stata indicata.
Presidente Ha chiesto la parola il Presidente della Giunta,
Viérin Dino.
Viérin D. (UV) Pour ce qui est du montant de la subvention, la
loi prévoit qu'on puisse attribuer une subvention jusqu'à 90 pour
cent. Le montant qui est par contre attribué pour cette
délibération est le résultat d'un accord intervenu entre les
propriétaires, l'administration municipale et la Région. Nous
l'avons concerté avec les syndics.
Pour ce qui est de la question posée par M. Linty, effectivement
l'affectation de cette structure continuera à être celle d'une
étable, tant il est vrai que dans la lettre qui nous a été adressée
par la commune, la commune même déclare que "la destinazione finale
degli immobili in via di acquisto resterà invariata, gli immobili
acquisiti costituiranno una integrazione che, con gli alpeggi già
in proprietà del comune, risulteranno essere una unica e una unità
agricola completa". Etant déjà propriétaire des alpages, la
municipalité devient maintenant propriétaire également de l'étable,
qui continuera à avoir cette fonction et cette affectation.
Presidente Pongo in votazione la delibera in oggetto.
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK