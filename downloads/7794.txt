Consiglio Regionale della Valle d'Aosta - Oggetto del Consiglio n. 2194 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2194 del 24 settembre 1986 - Resoconto
OGGETTO N. 2194/VIII - NECESSITÀ DI UN PIANO ANNUALE PER LE
"ASSUNZIONI IN DEROGA" DEI RESPONSABILI DI UNITÀ OPERATIVE
DELL'U.S.L. DELLA VALLE D'AOSTA. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
CONSIDERATO che la legge n. 41 del 28.2.1986, pubblicata sul
supplemento ordinario della G. U. n. 49 del 28.2.1986, ed in vigore
dal giorno successivo dispone che, da parte della Giunta regionale
sia predisposto entro il 30 aprile 1986 un piano annuale delle
"assunzioni in deroga", per la copertura dei posti vacanti nelle
singole posizioni funzionali;
E CHE, della tempestiva e puntuale osservanza degli adempimenti
di cui sopra, rispondono, anche disciplinarmente i responsabili
delle Amministrazioni interessate;
VISTO che tale piano non è predisposto e che i concorsi di
assunzione vengono richiesti alla Regione e da questa banditi in
deroga alla disposizione sopra-citata;
RITENUTO che la procedura seguita non permette di conoscere
quali siano stati i criteri di proprietà e di pubblica utilità che
avrebbero dovuto guidare l'Amministrazione nelle proprie
scelte;
CONSIDERATO ANCORA CHE la procedura seguita fino ad oggi, lascia
adito al dubbio che la non messa a concorso di posti, come quello
di apicale dell'unità operativa microbiologica e quello di
dirigente dell'unità operativa di sicurezza degli ambienti di
lavoro, non risponda al pubblico interesse, ma tenda a consolidare
situazioni anomale esistenti, a tutto vantaggio di coloro che, pur
privi dei requisiti, occupano tali posti;
TENUTO CONTO che la copertura per concorso o per nomina diretta
di tutti i posti apicali è ugualmente importante ed indispensabile
per la nomina dei responsabili dei servizi dai quali dipende il
buon funzionamento dell'U.S.L.;
il sottoscritto Consigliere regionale del M.S.I.-D.N.
INTERROGA
l'Assessore alla Sanità ed Assistenza Sociale per
sapere:
1)
se non sia vero che
l'Amministrazione
regionale debba ritenere suo preciso dovere revocare i concorsi già
banditi e non ancora espletati onde predisporre il Piano previsto
dalla legge;
2)
se non sia vero che
si dovrebbe promuovere
l'azione disciplinare nei confronti dei responsabili della grave
omissione.
PRESIDENTE
: Anche per questa interrogazione il
Consigliere Aloisi ha ricevuto risposta con lettera n. 1027 del 18
agosto 1986.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK