Consiglio Regionale della Valle d'Aosta - Oggetto del Consiglio n. 139 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 139 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 139/XI Subconcessione, per la durata di anni trenta
decorrenti dalla data del decreto di subconcessione, al C.M.F.
Saint-Oyen, di derivazione d'acqua dal torrente Artanavaz, in
Comune di Saint-Rhémy-en-Bosses, ad uso irriguo.
Deliberazione Il Consiglio
Premesso che con domanda in data 11.02.1997 il C.M.F. Saint-Oyen
ha chiesto all'Amministrazione regionale la subconcessione di
derivare, nel periodo dal 15 aprile al 15 ottobre di ogni anno, dal
torrente Artanavaz, a quota 1363,75 m.s.m. circa, in Comune di
Saint-Rhémy-en-Bosses, moduli costanti e continui 0,35 di acqua per
irrigare complessivamente una superficie di ha. 40.36.67 di cui ha.
39.81.61 ubicati in comune di Saint-Oyen ed i restanti ha. 00.55.06
in comune di Saint-Rhémy-en-Bosses, come risulta dall'elenco
particellare allegato al progetto.
Precisato che la domanda corredata da progetto a firma geom.
Angelo DI BERARDO prevede la costruzione di un impianto del tipo ad
acqua fluente con opera di presa a trappola, vasche di carico e
condotta forzata.
Tenuto presente che:
- Il Magistrato per il Po, di Parma, con nota prot. n. 5929/97
in data 07.04.1997, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- L'Autorità di Bacino del fiume Po, di Parma, con nota prot. n.
1571/97 in data 21.05.1997, ha dichiarato di non avere osservazioni
o rilievi da esprimere in merito, ai sensi dell'art. 3 del D.L.
12.07.1993 n. 275;
- l'avviso di presentazione della domanda 11.02.1997 del C.M.F.
Saint-Oyen è stato pubblicato sul Foglio Annunzi Legali della Valle
d'Aosta n. 23 in data 23.08.1997 e riprodotto nel n. 219 della
Gazzetta Ufficiale della Repubblica Italiana (foglio inserzioni) in
data 19.09.1997 senza dar luogo alla presentazione di domande
incompatibili e concorrenti;
- con ordinanza n. 218 in data 30.10.1997 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 11.11.1997 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei comuni di Saint-Rhémy-en-Bosses
e Saint-Oyen e copia della medesima è stata inviata al Consorzio
per la Tutela, l'Incremento e l'Esercizio della Pesca in Valle
d'Aosta; al Magistrato per il Po di Parma; al Ministero dei LL.PP.,
Direzione Generale delle Acque ed Impianti Elettrici; alla Sezione
Idrografica del Po di Torino; all'Associazione d'Irrigazione
Est-Sesia di Novara; all'Associazione d'Irrigazione dell'Agro
all'Ovest del Sesia di Vercelli; all'Assessorato dell'Agricoltura e
Risorse Naturali, Coordinamento Risorse Naturali, Corpo Forestale
Valdostano e Direzione Bacini montani e Difesa del Suolo;
all'Assessorato dell'Ambiente, Direzione Ambiente e Direzione
Urbanistica e Tutela del Paesaggio; alla Prima Direzione del Genio
Militare di Torino - Comando Regione Militare Nord-Ovest;
all'E.N.E.L. - Compartimento di Torino; all'Autorità di Bacino del
fiume Po di Parma ed al C.M.F. Saint-Oyen;
- la pubblicazione presso i comuni di Saint-Rhémy-en-Bosses e
Saint-Oyen, come risulta dal referto in calce all'ordinanza è
avvenuta regolarmente e ha dato luogo alla presentazione, da parte
dell'Associazione Irrigua Ovest-Sesia di Vercelli, di un esposto,
datato 12.11.1997 con il quale, a salvaguardia delle dotazioni
idriche del Naviglio d'Ivrea, del Depretis e del Canale Farini
derivati dalla Dora Baltea, la suddetta Associazione chiede che nel
disciplinare di subconcessione vengano inserite le seguenti
prescrizioni:
la derivazione della portata concessa dovrà essere sospesa nei
periodi in cui viene a mancare la competenza del Naviglio d'Ivrea,
del Depretis e del Farini;
il manufatto di derivazione dovrà essere dotato di apposito
edificio idoneo alla misurazione della portata assentita.
Visto altresì che la visita locale d'istruttoria è regolarmente
avvenuta il 10.12.1997 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, Infrastrutture e Assetto del Territorio sono intervenuti
i signori: Deffeyes Mario, presidente del C.M.F. Saint-Oyen; Meynet
Siro dell'ENEL; Vigna Elio della Stazione Forestale di Etroubles;
Larosa Salvatore e Blondin Marco, rispettivamente geometra e
maresciallo forestale dell'Assessorato dell'Agricoltura e Risorse
Naturali e Marguerettaz Chantal, tecnico comunale di
Saint-Rhémy-en-Bosses i quali di comune accordo hanno effettuato il
sopralluogo alle località interessate dalla derivazione ed hanno
costatato che le rappresentazioni grafiche di progetto
corrispondono, di massima, alla situazione dei luoghi.
Tenuto presente che i tecnici dell'Ufficio Concessioni Acque
hanno fatto rilevare che, al contrario di quanto affermato dal
progettista, dovrà essere comunque garantito l'intero minimo
deflusso vitale, in quanto non vi è la restituzione delle acque
essendone l'uso irriguo.
Tenuto conto che il sig. Meynet Siro chiede, per conto
dell'ENEL, che non vengano lesi i propri diritti e che siano quindi
garantiti i quantitativi d'acqua regolarmente assentiti dal
D.P.G.R. della Valle d'Aosta n. 357 del 06.12.1955, disciplinare
principale n. 14/88 del 23.11.1955, primo disciplinare supplettivo
n. 1658 del 29.04.1959 e secondo disciplinare supplettivo n. 49/98
del 22.06.1977.
Precisato che durante la riunione d'istruttoria il geom. Larosa
Salvatore, per quanto di competenza, ha fatto presente che
nell'eventualità in cui l'area oggetto d'intervento sia vincolata
ai sensi del R.D.L. 3267/1923, dovrà essere richiesto il nulla-osta
preventivo al Corpo Forestale Valdostano ed ha inoltre evidenziato
che l'inizio dei lavori è subordinato al recupero della fauna
ittica da effettuarsi contattando il Consorzio regionale Pesca.
Tenuto conto che in merito alle osservazioni formulate
dall'Associazione Irrigua Ovest-Sesia, si precisa che la domanda
del 11.02.1997 del C.M.F. Saint-Oyen è da intendersi come richiesta
di riconoscimento di un antico uso praticato da tempo immemorabile
per il quale non era stata presentata domanda nei termini
prescritti dalla legge e comunque, vista la considerevole distanza
tra il suddetto punto di prelievo e le derivazioni dei canali
demaniali, non può interferire con le medesime. Non si ritiene,
pertanto, di dover imporre la sospensione della derivazione nel
caso in cui venissero a mancare le competenze del Naviglio di Ivrea
e dei canali Depretis e Farini. In riferimento alla misurazione
della portata, apposita clausola è stata inserita nel disciplinare
di subconcessione.
Tenuto inoltre presente che:
- la presa posta a quota 1363,50 m.s.m. in comune di
Saint-Rhémy-en-Bosses provvede all'irrigazione di terreni ubicati
nei comuni di Saint-Rhémy-en-Bosses e Saint-Oyen, la cui superficie
totale ammonta a ha. 40.36.67, come risulta dall'elenco
particellare allegato al progetto;
- la derivazione avviene mediante una trincea in cls.
leggermente armata, con sezione trasversale utile pari a cm. 30x35
e con lunghezza di cm. 420 circa, protetta superiormente da una
griglia in ferro zincato;
- dall'opera di presa l'acqua viene in seguito convogliata,
tramite il Rû Neuf de Cerisey, in una piccola vasca di
sedimentazione della capacità di circa 18 mc. che serve per
l'irrigazione dei terreni corrispondenti alla località Pré
Neuf;
- dalla vasca di Cerisey, della capacità di mc. 75, punto in cui
termina il canale Rû Neuf de Cerisey, parte una tubazione in
acciaio del diametro di mm. 150 che va ad alimentare tre pozzetti
in linea da cui partono le tubazioni in polietilene con diametro
decrescente da mm. 125 a mm. 63 per il collegamento agli
irrigatori;
- dalla tubazione principale di mm. 150 partono delle
ramificazioni, sempre in acciaio ma del diametro di mm. 125, che
alimentano diversi pozzetti con le medesime caratteristiche
sopraccitate.
Rilevato, quindi, in considerazione di quanto sopra esposto
che:
1) la derivazione risponde allo scopo di provvedere
all'irrigazione di terreni, ubicati nei comuni di
Saint-Rhémy-en-Bosses e Saint-Oyen, la cui superficie complessiva
ammonta a ha. 40.36.67;
2) la quantità d'acqua da derivare, nella misura di mod. 0,35
costanti e continui, nel periodo dal 15 aprile al 15 ottobre di
ogni anno, si può subconcedere avendo riguardo delle condizioni
locali, delle utenze preesistenti e della specie di derivazione
realizzata;
3) la dotazione di acqua per ettaro irrigato, per tipo di
irrigazione (a pioggia) rientra nella media e pertanto può
ritenersi ammissibile;
4) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi;
5) il minimo deflusso vitale è stato correttamente calcolato
sulla base dei criteri fissati dalla deliberazione del Consiglio
regionale n. 1193/X in data 22.02.1995 ed ammonta a l/sec. 236.
Visto infine che il Magistrato per il Po di Parma, con nota n.
3725 del 06.03.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione.
Vista la Legge regionale n. 4 dell'08.11.1956.
Vista la Legge n. 36 del 05.01.1994.
Viste le deliberazioni del Consiglio regionale n. 1193/X in data
22.02.1995 e n. 2333/X in data 18.12.1996 ed in esecuzione delle
medesime.
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN).
Richiamati i decreti legislativi n. 320/94 e n. 44/98.
Visto il parere favorevole rilasciato dal Direttore dell'Assetto
del Territorio e Infrastrutture di Rete dell'Assessorato
Territorio, Ambiente e Opere Pubbliche ai sensi del combinato
disposto degli articoli 13 comma l, lettera e) e 59, comma 2 della
L.R. 45/1995, in ordine alla legittimità della presente
deliberazione.
Visto il parere della III Commissione consiliare permanente;
Delibera
1) di subconcedere, per la durata di anni trenta, decorrenti
dalla data del decreto di subconcessione, al C.M.F. Saint-Oyen,
giusta la domanda presentata in data 11.02.1997, di derivare, dal
torrente Artanavaz, in comune di Saint-Rhémy-en-Bosses, a quota
1363,75 m.s.m. circa, nel periodo dal 15 aprile al 15 ottobre di
ogni anno, moduli costanti e continui 0,35 di acqua per irrigare
una superficie complessiva di ha. 40.36.67 di cui ha. 39.81.61
ubicati in comune di Saint-Oyen ed i restanti ha. 00.55.06 in
comune di Saint-Rhémy-en-Bosses;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del C.M.F.
Saint-Oyen;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 20.000 (ventimila) pari al minimo fissato dall'art. 5
della legge 21.12.1961 n. 1501 e per gli scopi di cui all'art. 11
del T.U. 11.12.1933 n. 1775;
b) lire 10.000 (diecimila) pari al minimo fissato dall'articolo
3 della legge 21.12.1961 n. 1501 e per gli scopi di cui all'art. 7
del T.U. 11.12.1933 n. 1775, somma da introitare al capitolo 08800
della parte ENTRATE del bilancio preventivo della Regione per il
corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
5) di stabilire, come specificato nell'art. 10 del disciplinare
di subconcessione, che nessun canone è dovuto dall'utenza,
essendone l'uso irriguo esente, ai sensi dell'ultimo comma
dell'articolo 9 dello Statuto Speciale della Valle d'Aosta,
promulgato con Legge Costituzionale n. 4 del 26.02.1948.
Disciplinare di subconcessione
(Omissis)
Président L'acte en question a reçu l'avis favorable unanime de
la IIIème Commission.
Y a-t-il des interventions? Les Conseillers sont invités à
voter:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK