Consiglio Regionale della Valle d'Aosta - Oggetto del Consiglio n. 1080 del 7 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1080 del 7 novembre 2019 - Resoconto
OGGETTO N. 1080/XV - Interpellanza: "Segnalazione alla
società RAV della necessità di interventi di manutenzione
dell'autostrada nel tratto sovrastante la galleria di
Leverogne".
Distort (Presidente) -
Punto 25 all'ordine del giorno.
Per l'esposizione la parola al proponente collega Mossa.
Mossa (M5S) -
Assessore Borrello, mi hanno segnalato, e
in seguito poi ho fatto anche un sopralluogo e quindi ho verificato
di persona, che nell'area boschiva sopra la galleria di Leverogne
dell'autostrada Aosta-Courmayeur c'è una situazione di degrado
dovuta ad assenza di manutenzione o a incuria da parte di RAV in
quanto l'area, mi corregga se sbaglio, è di sua competenza. Oltre a
una folta vegetazione che crea disagi agli abitanti della zona,
esiste anche un pioppo dell'altezza presumo intorno ai trenta metri
che, in caso di caduta che noi assolutamente scongiuriamo, potrebbe
coinvolgere da una parte la carreggiata dell'autostrada o
dall'altra parte la strada comunale di Arvier. Visto che, come
diceva un vecchio
spot
di quando ero bambino, prevenire è
meglio che curare, non vorremmo rivivere ciò che è accaduto l'anno
scorso sulla strada di Gressoney e che è costato la vita a due
persone.
Tra l'altro, anche a un occhio poco esperto come il mio, è
visibilmente chiaro che lo stato protettivo impermeabile sopra la
galleria è in stato di degrado. Questo, oltre a far venire dubbi
sulle eventuali infiltrazioni acquose che possono mettere in crisi
la struttura, ma non siamo tecnici competenti per poterlo dire,
comunque denota una evidente assenza di manutenzione del sito. Per
questo, Assessore, le chiediamo se può farsi portavoce nei
confronti di RAV di queste criticità che le stiamo segnalando, con
il fine che vengano fatti i necessari lavori di manutenzione e le
chiediamo, nel caso in cui vengano fatti questi interventi da parte
dell'azienda, se si possa fare promotore della volontà di mitigare
la pericolosità di questo pioppo, senza però abbatterlo; noi siamo
molto sensibili all'ambiente.
Presidente
-
Per la risposta, la parola
all'assessore Borrello.
Borrello (SA) -
Lei ha ben illustrato nella sua
interpellanza le responsabilità e in capo a chi sono, quindi sono
in capo alla società RAV. Ovviamente, non per anticipare la
risposta che formulerò adesso, però diciamo che i punti che lei mi
ha chiesto sono ormai superati, per il semplice motivo che nel
momento in cui lei mi pone una problematica per iscritto, dal
momento in cui viene depositata la sua interpellanza al momento in
cui interviene la risposta passano quindici giorni. Quindi, io ne
sono venuto a conoscenza e la prima cosa che ho fatto ho riportato
tutta la problematica, per il tramite dell'Ufficio di gabinetto,
alla società responsabile, quindi alla RAV. Sennò avrei dovuto
aspettare quindici giorni e se fosse successo qualcosa qualcuno
avrebbe detto: "Eh ma lei lo sapeva, perché non ha fatto niente?".
Quindi nel momento in cui è arrivata la sua interpellanza, non per
mancarle di rispetto, abbiamo già dato riscontro alla società RAV e
di conseguenza le rispondo in merito alla risposta che la stessa
società RAV ci ha formulato; non mi devo più adoperare, lo abbiamo
già fatto.
La parte sovrastante l'imbocco della galleria di Leverogne non
presenta particolari segni di degrado. Effettivamente tra le due
fornici della galleria esiste un pioppo, non di vegetazione
spontanea, di dimensioni considerevoli. Abbiamo contattato (la
società RAV ha contattato) la stazione forestale di competenza per
un parere relativo a una riduzione parziale della chioma; in
alternativa si dovrà procedere all'abbattimento, Però queste sono
considerazioni che fanno i forestali e io, ahimè, non ho competenze
in tal senso.
Per quanto concerne i teli di impermeabilizzazione degli
imbocchi della galleria, presentano alcuni segni di usura per
l'esposizione ultraventennale alle intemperie, ma nulla che
pregiudichi la sicurezza dell'infrastruttura.
Per quanto concerne invece la folta vegetazione incurata in
adiacenza alle case della frazione Chez les Garin, si ricorda che
in fase di realizzazione delle opere era stata presa in
considerazione la possibilità di installare delle barriere
fonoassorbenti. Tuttavia, con l'amministrazione comunale si era
deciso, per evitare impatti visivi considerevoli, di lasciare
crescere essenze spontanee per attutire il rumore del traffico,
quindi c'era stata una scelta all'epoca. In ogni caso la RAV
provvederà in tempi brevi a una bonifica della zona.
Presidente
-
Per la replica, la parola al collega
Mossa.
Mossa (M5S) -
Io la ringrazio Assessore, ma tra l'altro
io ritengo che dal momento in cui viene presentata un'iniziativa a
quando poi verrà discussa in aula, se un Assessore prende già dei
provvedimenti, siamo ben contenti, anzi, viene già con una risposta
pronta e quindi va assolutamente nella nostra direzione. Visto che
comunque la segnalazione per quanto di competenza è già stata
fatta, io per questo la ringrazio e speriamo appunto che non si
debba ricorrere all'abbattimento del pioppo: magari può essere
accorciato, magari possono essere messi dei tiranti per fare in
modo che comunque sia sicuro, ma allo stesso tempo non venga
abbattuto. Certo, adesso noi speriamo in un intervento della
Forestale che vada in questa direzione.
Per quanto riguarda la folta vegetazione è tutto chiaro, solo
che bisogna capire qual è il limite tra la copertura acustica nei
confronti dell'autostrada e il fatto del degrado di visibilità. Se
adesso la società comunque interverrà con i lavori di manutenzione,
stiamo andando sicuramente nella direzione che abbiamo chiesto e
per questo la ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK