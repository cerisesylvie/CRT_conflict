Consiglio Regionale della Valle d'Aosta - Oggetto del Consiglio n. 4514 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4514 del 13 aprile 1993 - Resoconto
OGGETTO N. 4514/IX Disegno di legge: "Concessione di un
contributo al Comune di Gressoney-La-Trinité per la predisposizione
di un progetto museale Walser".
Presidente
Ha chiesto di parlare l'Assessore alla
Pubblica Istruzione Faval.
Faval (UV)
J'ai un amendement à présenter au
Conseil, qui a déjà été évalué par les Commissions et que je
propose donc de voter.
L'amendement dit:
"article 1, comma 2, il comma 2
dell'articolo 1 è soppresso ed è così sostituito:
2. Il contributo di cui al comma 1 è concesso con deliberazione
della Giunta regionale ed è versato in due rate. La prima pari al
60 percento del contributo, su presentazione da parte
dell'Amministrazione comunale di Gressoney-La-Trinité di un
circostanziato preventivo di spesa e la seconda, a saldo, su
presentazione da parte dell'Amministrazione comunale di
Gressoney-La-Trinité di copia dello studio progettuale, dei
relativi elaborati e di un dettagliato rendiconto delle spese
sostenute.
3. Lo studio progettuale di cui al comma 1 deve essere
realizzato entro il 31 dicembre 1993.
Emendamento n. 2:
All'articolo 1 è aggiunto il seguente quarto comma:
4. All'istruttoria dei provvedimenti di cui alla presente legge
provvede l'Ufficio regionale per l'etnologia e la linguistica
dell'Assessorato della Pubblica Istruzione."
Presidente
É aperta la discussione generale. Se nessun
Consigliere chiede di parlare, si passa all'esame
dell'articolato.
Do lettura dell'articolo 1 nel testo così emendato:
Articolo 1 (Oggetto)
1. La Regione concede un contributo di lire 150.000.000 al
Comune di Gressoney-La-Trinité per la predisposizione di uno studio
progettuale per la realizzazione di un museo walser.
2. Il contributo di cui al comma 1 è concesso con deliberazione
della Giunta regionale ed è versato in due rate. La prima pari al
60 percento del contributo, su presentazione da parte
dell'Amministrazione comunale di Gressoney-La-Trinité di un
circostanziato preventivo di spesa e la seconda, a saldo, su
presentazione da parte dell'Amministrazione comunale di
Gressoney-La-Trinité di copia dello studio progettuale, dei
relativi elaborati e di un dettagliato rendiconto delle spese
sostenute.
3. Lo studio progettuale di cui al comma 1 deve essere
realizzato entro il 31 dicembre 1993.
4. All'istruttoria dei provvedimenti di cui alla presente legge
provvede l'Ufficio regionale per l'etnologia e la linguistica
dell'Assessorato della Pubblica Istruzione.
Presidente
Pongo in votazione l'articolo 1.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 2:
Articolo 2 (Norme finanziarie)
1. L'onere di lire 150.000.000, derivante dall'applicazione
della presente legge graverà sul capitolo 54210 che si istituisce
nella parte spesa del bilancio preventivo della Regione per
l'esercizio 1993 con la seguente denominazione: "Contributo al
Comune di Gressoney-La-Trinité per la predisposizione di un
progetto museale Walser".
2. Alla copertura dell'onere di cui al comma precedente si
provvede, per l'anno 1993 mediante riduzione della somma di lire
150.000.000 iscritta al Capitolo 69000 ("Fondo globale per il
finanziamento di spese per l'adempimento di funzioni normali (spese
correnti") del bilancio di previsione della Regione per l'anno in
corso a valere sull'apposito accantonamento previsto all'allegato
n. 8 del bilancio stesso. (Codice F. 2.8.)
Presidente Pongo in votazione l'articolo 2.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 3:
Articolo 3 (Variazioni di bilancio)
Al bilancio preventivo della Regione per l'anno 1993 sono
apportate le seguenti variazioni in termini di competenza e di
cassa:
Parte spesa
in diminuzione
Cap. 69000 "Fondo globale per il finanziamento di spese per
l'adempimento di funzioni normali (spese correnti)
lire 150.000.000
in aumento
Cap 54210 (di nuova istituzione) Programma 2.1.1.01
Codificazione 1.1.1.5.2.2.11.06.07
"Contributo al Comune di Gressoney-La-Trinité per la
predisposizione di un progetto museale walser"
legge regionale n°
lire 150.000 000
Presidente
Pongo in votazione l'articolo 3.
Esito della votazione:
Presenti, votanti e favorevoli: 19
Il Consiglio approva all'unanimità
Presidente
Do lettura dell'articolo 4:
Articolo 4 (Dichiarazione d'urgenza)
La presente legge è dichiarata urgente ai sensi del terzo comma
dell'articolo 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 19
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK