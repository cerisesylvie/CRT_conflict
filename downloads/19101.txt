Consiglio Regionale della Valle d'Aosta - Oggetto del Consiglio n. 2245 del 17 ottobre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 2245 del 17 ottobre 2001 - Resoconto
OGGETTO N. 2245/XI Modifiche allo Statuto della Fondazione
"Istituto musicale della Valle d’Aosta".
(Interpellanza)
Interpellanza Visto il testo del nuovo Statuto della
Fondazione "Istituto Musicale della Valle d’Aosta",
deliberato dal Consiglio di Amministrazione della Fondazione, in
data 9.8.2001, ed inviato alle Organizzazioni sindacali della
scuola;
Viste le modifiche apportate, in particolare nella ridefinizione
degli scopi della Fondazione;
Visto che nel precedente Statuto, deliberato dal Consiglio
regionale l’11 marzo 1993,
l’organizzazione di corsi ad indirizzo
professionale, amatoriale e sperimentale erano posti sullo stesso
livello di importanza, come d’altra parte fa la
legge regionale n. 8/92 istitutiva della Fondazione
dell’Istituto Musicale;
Visto che con le nuove modifiche apportate viene fatta una
distinzione netta tra tali tipologie di corsi, considerando
finalità primaria della Fondazione l’organizzazione
di corsi pareggiati e rendendo facoltativa
l’organizzazione di corsi preparatori, amatoriali e
sperimentali;
Constatato pertanto che la nuova definizione degli scopi della
Fondazione si discosta dalle finalità indicate nella legge;
la sottoscritta Consigliera regionale
Interpella
l’Assessore competente per sapere:
1) se è a conoscenza delle modifiche apportate recentemente allo
Statuto della Fondazione dal Consiglio di Amministrazione;
2) se non pensa che tali modifiche siano in contrasto con la
volontà del legislatore;
3) se, e come, intenda attivarsi perché siano rispettate le
finalità della Fondazione, previste dalla legge regionale n. 8/92
(articolo 2, lettera a).
F.to: Squarzino Secondina
Presidente
La parola alla Consigliera Squarzino
Secondina.
Squarzino (PVA-cU)
Tutti sappiamo che esiste una
Fondazione dell’Istituto musicale, voluta dalla
Regione già nel lontano 1992, quindi da quasi dieci anni, a cui la
legge ha dato degli obiettivi ben precisi. Gli scopi della
fondazione dovranno essere: "studio, valorizzazione e divulgazione
del patrimonio musicale", e via dicendo, nonché "sviluppo e
diffusione dell’arte e della cultura musicale in
genere in Valle d’Aosta". I suddetti scopi, e questa
è la parte che mi interessa di più, saranno perseguiti, fra
l’altro, attraverso "l’organizzazione
e la gestione di corsi di indirizzo sia professionale che
amatoriale, finalizzati alla diffusione", e via dicendo.
La legge istitutiva della Fondazione prevede due tipologie di
corsi: uno più sul versante professionale e uno più sul versante
amatoriale.
Il Consiglio regionale ha approvato questa legge; ha approvato
poi l’11 marzo 1993 lo statuto che riprende questa
tipologia di corsi tali e quali: professionale e amatoriale,
aggiungendo un corso sperimentale che è sempre
nell’area dell’amatoriale. Lo
statuto, approvato dal Consiglio, prevede che le modifiche allo
statuto dovranno essere deliberate non più dal Consiglio regionale,
ma dal Consiglio di amministrazione con la maggioranza di due terzi
dei suoi componenti.
Quindi si è attribuito al Consiglio di amministrazione della
Fondazione il compito di aggiornare il proprio statuto in base alle
esigenze che via via emergeranno. Noi sappiamo che questo Consiglio
di amministrazione ha portato delle modifiche allo statuto. Devo
confessare che non sono riuscita a sapere esattamente in quale
data, in quale riunione, con quale esito è stato approvato questo
statuto: se a maggioranza o all’unanimità.
Probabilmente c’è stata nella trasmissione alla
Fondazione di una mia richiesta di informazione "une erreur de
frappe". E qui voglio sottolineare lo spirito di collaborazione
della Fondazione, che mi ha risposto che a quella data lì, giugno,
ed è questa "une erreur de frappe", la Fondazione non aveva fatto
nessuna modifica dello statuto.
Forse qualcun altro poteva rispondermi: guardi, noi abbiamo
veramente modificato lo statuto, non nella data da lei indicata;
statuto modificato, e le do tutte le informazioni. Lo voglio
sottolineare perché mi sembra un aspetto di non correttezza nei
rapporti fra le istituzioni e il cittadino che chiede
un'informazione. Si gioca sul fatto che c’è "une
erreur de frappe" nella data per dire che non si ha nessun tipo di
informazione su quello che viene chiesto. Chiusa parentesi.
Il Consiglio di amministrazione, dicevo, ha fra le sue
competenze quella di modificare lo statuto, e il Consiglio ha
apportato delle modifiche esercitando così le sue competenze. Quali
sono le modifiche che ha apportato? È intervenuto a modificare
proprio gli scopi che la legge aveva fissato, e la modifica non è
marginale, ma sostanziale, a mio avviso, e su questo volevo sentire
il parere dell’Assessore, nel senso che mentre la
legge e lo statuto deliberato da questo Consiglio dicevano
chiaramente che gli strumenti affidati alla fondazione riguardavano
"l’organizzazione di corsi ad indirizzo
professionale, amatoriale e sperimentale"
posti sullo stesso
piano, le recenti modifiche dicono che
l’insegnamento della musica avviene attraverso
"corsi pareggiati", che sarebbero quelli professionali, e che la
Fondazione
"potrà inoltre istituire corsi ad indirizzo
preparatorio, amatoriale e sperimentale".
Qui c’è uno slittamento di senso non
indifferente: mentre prima gli amatoriali e i professionali erano
posti sullo stesso piano - perché era duplice la finalità della
Fondazione - adesso si dice che la Fondazione ha come finalità
primaria i corsi professionali, i corsi in questo caso pareggiati,
e come seconda finalità eventuale quelli amatoriali. Questa seconda
finalità rientra nella categoria della possibilità. Si dice:
"potrà inoltre istituire"
; sarà cioè la Fondazione a
decidere come questa discrezionalità sarà esercitata, e non si dice
in base a quali elementi!
A me sembra che questa decisione sia stata presa, senza che ci
siano gli elementi che possono giustificare tale decisione.
Un'ipotesi potrebbe essere "probabilmente la Fondazione avrà visto
che è il pareggiato la parte dell’istituto che
raccoglie più consenso, per cui si è rafforzato tale ambito, a
discapito dello sperimentale per il quale si è verificato che non
ci sono tante richieste da parte della popolazione".
La realtà è esattamente l’opposto e lei,
Assessore, lo sa benissimo! I dati che lei mi ha fornito in questo
Consiglio - perché i dati aggiornati da me richiesti alla
Fondazione non erano disponibili non essendo ancora finiti gli
esami di selezione, - i dati che lei mi ha fornito a maggio e che
sono gli stessi a cui ha fatto riferimento il Presidente della
Fondazione nella sua risposta:
"Non abbiamo i nuovi dati, tenga
conto dei dati di maggio",
quei dati ci dicono che nel
pareggiato ci sono 175 domande mentre negli altri, sperimentali e
amatoriali, ce ne sono 336, quasi il doppio, ripeto: quasi il
doppio! Allora, la richiesta dell’utenza è
sbilanciata nei confronti dei corsi amatoriali. La decisione del
Consiglio di amministrazione della Fondazione è sbilanciata
fortemente nei confronti dei professionali. Sicuramente, a questo
punto, l’elemento preso in esame non è la domanda
dell’utenza.
Ci saranno altri elementi, altre considerazioni che
l’Assessore probabilmente conosce. Non solo, ma
sarebbe interessante capire come lei interpreta queste modifiche e
se queste modifiche lei non le vede in contrasto con la volontà del
legislatore e, in questo caso, come intende operare perché siano
rispettate le finalità della legge che questo Consiglio ha
definito, e siano rispettati gli strumenti che il Consiglio si è
dato per realizzare quelle finalità.
Presidente
La parola all’Assessore
all’istruzione e cultura, Pastoret.
Pastoret (UV)
Dans ses requêtes Mme Squarzino demande si
je connais les modifications qui ont été apportées au statut de la
fondation. Oui, bien sûr, l’Assesseur connaît les
modifications récemment apportées au statut de la "Fondation
Institut musical", et je le connais d’autant bien
suite à la transmission de la documentation que la Présidence du
Gouvernement vient d’effecteur en date du 12 octobre
dernier, soit une copie de la demande et la documentation présentée
par le notaire au nom et pour compte de la "Fondation Institut
musical", en vue de l’approbation des modifications
apportées au statut, qui relèvent de la responsabilité de
l’Assessorat.
Vendredi j’ai reçu officiellement le courrier de
la part du Président du Gouvernement sur ce thème. Il est donc
clair que, vu les dates assez rapprochées, il n’a
pas encore été possible de fournir une réponse sur la base de
l’analyse des responsables des bureaux compétents de
l’Assessorat, donc je ne peux pas répondre, pour
l’instant, à la question que Mme Squarzino me pose,
c’est-à-dire si je pense que ces modifications
contrastent avec les intentions du législateur.
Et tout simplement je ne le fais pas, parce que ce
n’est pas à moi, pour le moment, de donner cette
réponse, mais aux bureaux concernés auxquels par courrier, lundi
matin, après avoir reçu cela vendredi, j’ai transmis
ce dossier avec prière de me donner toutes les informations et les
évaluations possibles à cet égard. Je n’ai donc pas
l’intention d’anticiper par une
réponse personnelle une évaluation qui sera faite par les bureaux
de la Surintendance aux études.
Je peux tout de même vous rassurer, Madame, en vous disant que
ces modifications seront examinées compte tenu de
l’intention du législateur, auteur de la loi n°
8/1992. A l’époque il avait été établi que la
fondation devrait avoir pour but "l’étude, la mise
en valeur et la divulgation du patrimoine musical de la tradition
valdôtaine, ainsi que le développement et la diffusion en Vallée
d’Aoste de l’art et de la culture
musicale en général, et que lesdits buts seraient poursuivis, entre
autres, par l’organisation et la gestion de cours au
niveau de professionnels et d’amateurs, comportant
la participation des élèves à l’organisation
d’activités de divulgation de la culture musicale
sur le territoire régional".
Là où ces principes seront respectés, les statuts seront
approuvés, tandis qu’ils ne le seront pas
s’ils contrastent avec ces principes, mais
l’évaluation, je le répète, a été remise aux bureaux
compétents. Moi, je me tiens aux questions que vous avez posées,
Madame, et non pas à d’autres types
d’évaluations qui nous amèneraient un peu trop
loin!
Au troisième point vous demandez si et de quelle manière
l’Assesseur a l’intention de prendre
des mesures, afin de vérifier que les finalités de la fondation
établies par la loi n° 8/1992 sont respectées.
Les mesures seront les évaluations dont je vous ai parlé tout à
l’heure. Permettez-moi, après votre exposition, de
dire qu’il me semble que vous n’avez
aucun doute et vous savez déjà à l’avance que ces
conditions ne seraient pas respectées, et c’est tout
à fait légitime dans ce type d’évaluations! Il me
semble que, bien au contraire de ce que je ne veux pas faire moi,
vous suggérez déjà à nos fonctionnaires des réponses bien
indiscutables qu’ils devraient fournir!
Je suis persuadé que cette petite "glissade" est involontaire,
mais en quelque sorte, même s’il
s’avérait que le jugement des bureaux était le même
que vous portez, vous démontrez d’utiliser une
procédure que vous critiquez très souvent, quand vous nous
attribuez la volonté d’interférer dans le travail et
les évaluations de nos collaborateurs et des bureaux
compétents!
Je voudrais, là, en conclusion, vous garantir que
l’attention que nous portons est aussi aux règles et
aux procédures; personne n’a dit que ces statuts
doivent et peuvent être modifiés dans ce sens. Nous avons dressé un
dossier, nous l’avons transmis à ceux qui, par
compétence, doivent l’examiner, après quoi
l’Assesseur remettra son avis au Président de la
Région, comme cela a été demandé, et après, là, on pourra faire des
évaluations sur le mérite et sur le contenu des appréciations ou
des avis qui seront émis de la part de l’Assesseur.
Je prends acte quand même que, si ces réponses ne correspondaient
pas à vos attentes, et si par hasard la modification des statuts
était admise, vous considéreriez cela un non-respect de la finalité
de la loi!
Presidente
La parola alla Consigliera Squarzino
Secondina.
Squarzino (PVA-cU)
? la quale avrebbe voluto una risposta
più politica che non tecnica, perché l’Assessore mi
ha detto che sono gli uffici che valuteranno se il nuovo statuto va
bene o non va bene. Io pensavo che fosse compito di un responsabile
politico come l’Assessore, ma anche della
sottoscritta come Consigliera, verificare se la volontà politica di
questo Consiglio è stata rispettata oppure no; credo che tocchi
anche a noi non agli uffici esprimere valutazioni politiche!
Può darsi poi che le nostre valutazioni politiche non siano
condivise da tutti. Sono valutazioni, e quindi altri faranno altre
valutazioni, ma è nel confronto delle valutazioni che avviene il
dibattito e l’approfondimento dei problemi,
Assessore! Se lei quindi gentilmente ascolta le mie osservazioni,
forse può avere alcuni elementi di riflessione.
Non pretendo di avere la verità in tasca, però analizzo il
linguaggio usato nel nuovo Statuto. Allora io sfido qualunque
legislatore a dire che il verbo "potrà", esprime non la possibilità
ma un dovere; non è pensabile che si stravolga il senso del
linguaggio! Se neanche più le parole hanno un significato univoco,
veramente non esiste nessuna certezza. Chiusa la parentesi
filologica.
Nel mio precedente intervento ho spiegato perché, a mio avviso,
non erano le iscrizioni una motivazione delle modifiche apportate.
Assessore, temo che in parte sia anche la traduzione di una volontà
politica che lei ha espresso in quest’aula. Il 4
aprile 2001, di fronte a domande simili, ma che riguardavano
l’aumento della quota di iscrizione degli
sperimentali rispetto ai professionali, lei aveva detto:
"Ormai
la cosa più importante è il pareggiamento
dell’istituto, che è divenuto un istituto superiore
di musica, dove si fanno corsi per allievi che alla fine sostengono
regolare esame. C’è poi tutta la parte sperimentale,
che pure è importantissima, ma c’è un problema
filosofico di fondo che bisogna risolvere. La formazione di tipo
sperimentale, quindi non attivata, per giungere al conseguimento di
un diploma per chi si vuole dedicare a questo tipo di attività, da
quale soggetto deve essere fatta?"
.
Lei si chiede:
"La musica nelle scuole va fatta o non va
fatta?"
e dice:
"Credo che la Fondazione Istituto musicale
dovrà porsi questo problema insieme alla Regione"
. Da questa
parola trapelata per un orientamento, una volontà più favorevole al
pareggiato. A mio avviso, la Fondazione è andata oltre,
interpretando subito la volontà dell’Assessore.
Quello che mi stupisce è che l’Assessore aveva
detto:
"Se la Fondazione opera in un certo modo, dovrà farlo
insieme alla Regione"
. Apprendo stamani da lei che, invece,
questa azione non è stata concordata con
l’Assessore, il quale pertanto non è informato, o
meglio, non ha partecipato attivamente dando il proprio consenso a
questo tipo di accordo. Quindi giustamente la Regione deve porsi il
problema se le modifiche apportate allo Statuto sono state fatte
senza tener conto anche del parere della Regione, che deve vigilare
perché la legge sia rispettata.
Vorrei ricordarle che se questo statuto non sarà modificato,
siamo di fronte ad una scelta politica non indifferente, una scelta
non tecnica, ma politica. Vorrebbe dire che la Regione sceglie il
conservatorio, vuole un conservatorio, pur sapendo che non ha un
bacino di utenza tale per alimentare gli alunni di un
conservatorio. D’altra parte, se pensiamo, che
spediamo 4 miliardi all’anno per preparare due o tre
diplomati ogni anno, mi sembra che siano di fronte a spese per lo
meno poco oculate. Non solo, ma c’è questa esigenza
nella popolazione della regione? Tra l’altro mi
stupisce che questa scelta non sia stata discussa, concordata,
verificata con altri soggetti!
Con chi è stata verificata? Sono andata a riprendermi il
dibattito svoltosi in Consiglio in occasione dell'approvazione
dello Statuto della Fondazione.
Siamo nel 1993 e leggo quanto diceva l’Assessore
Faval:
"Vous avez devant vous une proposition de statut qui est
le résultat d’un travail très long, qui a engagé les
forces de l’Assessorat, les organisations
syndicales, l’Assemblée et les représentants des
professeurs de l’Institut musical. Nous avons
cherché de trouver un équilibre entre différentes exigences"
e
poi ancora:
"? c’est-à-dire qu’il
ne faut pas songer uniquement à former des professionnels, mais il
est important que l’on puisse agir de façon à
recréer cette connaissance de la musique et
l’épanouissement de la communauté".
Questo per dire che effettivamente lo statuto è stato il
risultato di un lungo lavoro e che lo scopo della Fondazione è non
formare soltanto dei professionisti della musica ma anche sostenere
ed alimentare una cultura musicale. Ed è chiaro che devono essere
tenute presenti entrambe le esigenze della collettività, alla pari.
Adesso, invece, si introduce una priorità fra queste esigenze,
senza aver interpellato gli utenti.
A me risulta piuttosto che alcuni utenti dello sperimentale
siano stati interpellati telefonicamente per chiedere loro di
passare al pareggiato. Questo è il modo con cui sono stati
interpellati gli utenti, Assessore: si informi anche lei di queste
cose! Io ribadisco che con queste modifiche le finalità della legge
sono state disattese. Se si vuole rispettare la legge, vanno
cancellate le modifiche dello statuto; se si vuole mantenere e
confermare le scelte del nuovo Statuto, va cambiata la legge!
Non è sufficiente giungere ad alcuni escamotages come adesso,
per cui la stessa Fondazione ha detto ai sindacati di essere
disposta a sospendere l’efficacia di alcune norme
riguardanti i docenti fino al 2 novembre, per poterle
discutere.
Ma è lo statuto nel suo complesso e sono le finalità della
fondazione nel suo complesso che devono essere ridiscusse,
Assessore, e su questo tema, sulle scelte che gli uffici - ma io
direi: sulla scelta che lei, Assessore, deve fare con il supporto
tecnico degli uffici - lei verrà a parlare in Consiglio. Se non
avremo notizie tramite la stampa o altri comunicati ufficiali, noi
torneremo sull'argomento, perché mi sembra chiaro che questo
Consiglio non voglia rinnegare lo spirito della legge con cui ha
voluto la Fondazione.
Presidente
Credo che sia giunto il momento della
sospensione del Consiglio, che riprenderà puntualmente alle ore
16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK