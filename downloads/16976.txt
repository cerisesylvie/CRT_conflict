Consiglio Regionale della Valle d'Aosta - Oggetto del Consiglio n. 304 del 16 dicembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 304 del 16 dicembre 1998 - Resoconto
SÉANCE DU 16 DÉCEMBRE 1998 (APRÈS-MIDI)
OGGETTO N. 304/XI Ratifica di deliberazioni adottate dalla
Giunta regionale in via d'urgenza.
Oggetto n. 4052 in data 16 novembre 1998: Approvazione del
progetto esecutivo e dell'appalto mediante pubblico incanto delle
opere di sistemazione interna di un capannone da destinare a
officina ed autorimessa della direzione forestazione, in loc.
Amérique, nel Comune di Quart, ai sensi della legge regionale
12/96. Impegno di spesa.
Président Je vous rappelle que cette délibération a reçu l'avis
favorable de la IIIème Commission. La parole à l'Assesseur à
l'agriculture et aux ressources naturelles, Perrin.
Perrin (UV) Con questa ristrutturazione, in seguito all'acquisto
di un capannone da parte dell'Amministrazione, si va a concentrare
in un unico edificio tutto l'apparato logistico della forestazione.
I lavori in oggetto si riferiscono soprattutto alla messa a norma
di tutta la struttura dove troveranno posto le officine vista la
numerosa dotazione di automezzi di tutto il Dipartimento della
forestazione da un punto di vista logistico proprio in funzione del
trasferimento di quello che sarà il Dipartimento agricoltura nella
località Saint-Christophe, invece nella località Amérique troverà
la localizzazione proprio il Dipartimento forestazione.
Quest'edificio si trova nelle vicinanze, quindi è nel raggio di
azione di quello che sarà il Dipartimento forestazione e a livello
logistico è tutta la struttura che si trova conglobata in quella
zona.
In seguito a quest'acquisto oggi c'è la messa a norma e la
trasformazione di tutto quest'edificio per le autorimesse e per
tutto quanto è annesso alla gestione del parco macchine, di tutto
quello che è il settore operativo del Dipartimento delle risorse
naturali.
Président La parole à la Conseillère Squarzino Secondina.
Squarzino (PVA-cU) Rispetto a questa delibera il nostro Gruppo
ha una serie di difficoltà che già avevamo espresso nella passata
legislatura al momento in cui si andava a ratificare l'acquisto di
questo capannone. Già allora facevamo presente che la spesa di 3,8
miliardi ci sembrava una stima di sopravvalutazione del tipo di
fabbricato e in quell'occasione ci era stato risposto che, essendo
questo fabbricato già utilizzato per finalità analoghe a quelle per
cui è stato acquistato dall'Amministrazione regionale, avrebbe
richiesto un minimo di spese per l'allestimento dei lavori
necessari.
Ora, guardando questa delibera vediamo che questo non è; la
cifra si aggira sui 2,2 miliardi, che è una cifra considerevole e
che sommata a quella di 3,8 miliardi dell'acquisto fa salire la
spesa complessiva a 6 miliardi per cui a noi non sembra che si
possa parlare, come dice la delibera in oggetto, "della finalità di
portare a buon fine l'investimento realizzato dall'Amministrazione
regionale con l'acquisto della struttura".
Infatti avremmo potuto parlare di buon fine se effettivamente si
fosse utilizzata quella struttura con un minimo di spese, invece
proprio il fatto che l'acquisto fosse già allora sopravvalutato e
adesso ulteriormente aggravato dalle notevoli e ingenti spese per
lavori di ristrutturazione resisi necessari dall'utilizzo che se ne
vuole fare, fa sì che noi riteniamo tale scelta non produttiva per
la collettività.
Capiamo che può essere utile mettere insieme tutta una serie di
automezzi, però ci chiediamo se è equo il costo che la collettività
deve pagare.
Président La parole au Conseiller Frassy.
Frassy (FI) Questa delibera ci suscita diverse perplessità,
perplessità nei numeri in quanto riteniamo che la cifra qui
indicata, ammontante a oltre 2 miliardi, sia sicuramente una cifra
significativa e ci domandiamo cosa sia costato all'epoca quel
capannone per capire se effettivamente sia stato o meno un affare -
un affare fra virgolette - il suo acquisto da parte
dell'Amministrazione.
Se ricordo bene, il capannone è stato acquistato e rilevato da
terzi e non costruito; se così non fosse, sarebbe opportuno sapere
quelli che erano i costi di costruzione.
Per quanto riguarda poi la scelta di accentrare in un'unica zona
queste attrezzature, abbiamo delle perplessità sulla funzionalità
proprio perché il Servizio di forestazione è un servizio che
dovrebbe essere operativo sul territorio perciò andare ad
accentrarlo in un unico sito ci fa sorgere delle perplessità di
tipo funzionale.
Quello che comunque vorremmo sapere, se l'Assessore ha i dati e
ce li può fornire, sono i costi e il periodo in cui questo
capannone era stato acquisito al patrimonio regionale.
Président La parole à l'Assesseur à l'agriculture et aux
ressources naturelles, Perrin.
Perrin (UV) Solo per ribadire che la Direzione forestazione non
è da confondersi con quello che è il Corpo forestale. Il Corpo
forestale è vero che è dislocato su tutto il territorio, la
Direzione forestazione ha comunque un suo nucleo operativo che è
centrale per forza di cose.
Non voglio entrare nel merito dell'acquisto del capannone; oggi
stiamo parlando di sistemazione di questo capannone a fini di
utilizzo in questo momento e quindi di dover mettere in un posto
unico tutte quelle che erano le diverse dislocazioni del nostro
materiale, delle nostre officine, delle nostre autorimesse in
diverse posizioni, il che non garantiva, per quanto riguarda tutto
il discorso del Dipartimento, una posizione ideale.
Chiaramente un'analisi che viene fatta è che in definitiva
questo capannone con l'acquisto, la messa a norma e tutta la sua
sistemazione costa 1 milione al mq, un costo che è assolutamente
compatibile con i valori di mercato anche in questo momento.
Quindi, al di là dell'opportunità dell'acquisto, che credo sia
stato valutato a suo tempo, oggi il fatto di metterlo a norma e di
concentrare tutta l'attrezzatura del Dipartimento delle risorse
naturali è senz'altro un investimento importante anche perché ci
troviamo con un capannone acquisito e quindi con la necessità fra
virgolette di utilizzarlo a fini operativi.
Président Je soumets au vote la délibération à l'objet:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Objet n° 4119 en date du 16 novembre 1998: Octroi d'une
subvention de lires 8.647.000 à la chorale "Neuventse" de Nus pour
la participation à une manifestation à l'extérieur de la Vallée
d'Aoste, aux termes de la loi régionale n° 69 du 20.8.1993.
Engagement et liquidation de dépense.
Président La parole au Conseiller Curtaz.
Curtaz (PVA-cU) Volevo chiedere due chiarimenti all'Assessore
Pastoret. Ho letto non so quanto attentamente la narrativa che
precede il deliberato della deliberazione di Giunta e francamente
non l'ho capita perché si fa riferimento a vari conteggi relativi
addirittura ad anni precedenti, 1995-1996-1997-1998; si fa
riferimento a un contributo per una manifestazione fatta dalla
corale a Grosseto, quindi vorrei capire questa cosa che, secondo
me, non è esposta in maniera chiara.
Seconda domanda, vorrei sapere quali sono le ragioni
dell'urgenza per deliberare questo contributo.
Président La parole à l'Assesseur à l'éducation et à la culture,
Pastoret.
Pastoret (UV) Non sto ad evidenziare le cose poste in premessa
del deliberato; spiego il perché delle date. Hanno diritto ad avere
questi contributi le corali che siano state segnalate in occasione
dell'Assemblea del canto corale, nel senso che la giuria le segnala
all'interno di una graduatoria e possono quindi accedere a questi
contributi, per un limite massimo di 3 milioni per anno cumulabili,
le corali che hanno avuto questa segnalazione. È per quello che ci
sono queste date.
La corale è stata segnalata rispettivamente nel
1995-1996-1997-1998, quindi da un punto di vista teorico avrebbe
potuto accedere ad un contributo massimo di 12 milioni.
Ha fatto quest'uscita su invito, ha presentato la nota delle
spese, la proposta è quella di finanziare il 90 percento delle
spese e questo è detto nel deliberato. Per i contributi al di sopra
dei 5 milioni ovviamente deve esserci la ratifica del Consiglio;
ora la corale ha presentato tutte le sue pezze giustificative,
tutta l'istruttoria della domanda non troppo tempo fa, se avessimo
aspettato, avremmo finito l'esercizio e non avremmo avuto le somme
a disposizione, pertanto avremmo dovuto intaccare quelle del 1999
senza poterle liquidare correttamente nel 1998.
Président Je soumets au vote la délibération à l'objet:
Conseillers présents: 29
Votants: 27
Pour: 27
Abstentions: 2 (Frassy, Tibaldi)
Le Conseil approuve.
Oggetto n. 4168 in data 23 novembre 1998: Concessione, ai sensi
della l.r. 31/92, di contributo di lire 70.000.000 alla diocesi di
Aosta nelle spese sostenute per la realizzazione di opuscoli
culturali e illustrativi sui luoghi di culto della Valle d'Aosta e
rientranti nell'ambito del progetto "Turismo religioso in Valle
d'Aosta - Le vie della fede". Impegno di spesa.
Président Y a-t-il des interventions? Je soumets au vote la
délibération à l'objet:
Conseillers présents et votants: 30
Pour: 30
Le Conseil approuve à l'unanimité.
Oggetto n. 4169 in data 23 novembre 1998: Concessione, ai sensi
della l.r. 31/92, di un ulteriore contributo di lire 40.000.000 a
favore dello studio cooperativa a r.l. per l'organizzazione del
festival internazionale cinematografico "Noir in Festival 1998", in
programma a Courmayeur dal 3 al 9 dicembre 1998. Impegno di
spesa.
Président La parole au Conseiller Frassy.
Frassy (FI) Il nostro gruppo aveva espresso delle perplessità
sulla delibera precedente che andava a deliberare un contributo di
180 milioni. Avevamo evidenziato in quella discussione delle
perplessità rispetto soprattutto a quelli che erano gli importi
dell'anno precedente: 132 milioni di contributo regionale a fronte
di una previsione di spesa - parlo del 1997 - di 340 milioni ed
eravamo rimasti da una previsione di spesa di 800 milioni per 1998.
Ci era stato detto che Noir in festival del 1998 era cosa
completamente diversa rispetto al 1997, perlomeno come dimensioni,
come eco eccetera, ci piacerebbe verificare se effettivamente
quest'eco è stato amplificato e maggiore di quanto non lo fosse
stato nel 1997. Adesso ci troviamo a dover votare una delibera che
integra quel contributo di 180 milioni rispetto al contributo di
132 milioni del 1997.
Ci sono alcuni dati che ci lasciano perplessi, in sintesi sono
questi. Diventa difficile capire, anche perché altrimenti
l'Assessore Pastoret dovrebbe iniziare a
pensare…
Lavoyer… era interessato l'Assessore
Pastoret e mi sono fatto convincere che fosse l'Assessore Pastoret.
L'Assessore Lavoyer dovrebbe altrimenti iniziare a pensare di
affidare un incarico di consulenza a questi signori perché in una
manifestazione che è durata 6 giorni, dal 3 al 9 dicembre, sono
riusciti a fare economie di spesa di 100 milioni su 700 che non è
poca cosa. Queste economie, che potrebbero essere per certi versi
encomiabili, diventano…
(interruzione dell'Assessore Lavoyer, fuori microfono)
… d'accordo, sono 100 milioni su un
preventivo, ma diventa difficilmente comprensibile perlomeno per
chi siede in quest'aula capire come 100 milioni possano andare o
venire nel realizzare una manifestazione che ci era stato detto che
con 800 milioni dava tutta una serie di risposte al settore sul
quale interviene questa manifestazione.
Perciò viene ridotta la previsione di spesa da 800 a 700,
vengono meno altri finanziamenti da parte dell'APT Mont Blanc, e
qui non apro il capitolo sulle APT perché ne abbiamo già discusso e
lasciamo che sia l'Assessore ai primi del 1999 a riaprire il
capitolo - almeno lo auspichiamo -, però diventa difficile capire
questi signori cosa facciano e come l'abbiano fatto.
Attenzione, non voglio dire che Noir in festival sia
un'iniziativa censurabile; sicuramente fra le tante iniziative è
una di quelle che può avere un maggior interesse e un maggior eco,
quello che però ci domandiamo è fino a che punto l'Amministrazione
regionale debba essere lì pronta a sostenere e finanziare quelle
situazioni che vanno in maniera diversa rispetto a quello che era
stato preventivato.
Vorrei solo riflettere su alcuni dati. Se in 6 giorni il
preventivo è stato abbattuto di 100 milioni e non sappiamo da dove
siano stati tolti questi 100 milioni, voglio solo dire che alcuni
dei dati del preventivo 1997 con i dati del preventivo 1998 sono
difficilmente comprensibili, per non usare definizioni diverse.
Nel 1998 vediamo che gli affitti e sistemazione sale per la
proiezione di 15 pellicole rispetto alle 10, ma comunque i giorni
sono quelli, ammontano a 155 milioni di previsione; nel 1997 erano
25 milioni. Capite che la differenza non è poca cosa. Non solo, le
spese di promozione, pubblicità e uffici stampa nel 1997 erano 55
milioni, nel 1998 diventano 150 milioni...
(interruzione dell'Assessore Lavoyer, fuori microfono)
… no, 150 perché ci sono delle voci
che vanno poi accorpate e comunque nel 1998 nel preventivo erano
indicate in 150 perciò, se c'è questa facilità a tagliare da una
parte all'altra, abbiamo anche dei dubbi su quelle che sono
effettivamente le stime, perciò vorremmo sapere dall'Assessore se
il contributo che si va a deliberare arriva alla conclusione di un
percorso contabile di pezze giustificative o se è ancora un
contributo su una previsione di assestato, nel senso che non ci
sono ancora i conteggi definitivi.
Vorremmo anche capire il meccanismo che sta alla base del Noir
in festival ossia se questo è un evento che non porta niente al di
là di quello che può portare all'immagine Valle d'Aosta o se invece
è un evento che comunque crea interesse e ha attinenza con un certo
tipo di mercato che può essere il mercato della cinematografia
piuttosto che di un indotto alla cinematografia stessa. Se così
fosse, non si spiega il motivo per cui questi signori dicano - o
perlomeno venga riportato in delibera - che si accolleranno le
spese residue che sono soltanto 30 milioni a fronte del bilancio di
previsione che abbiamo visto prima. Ci sono molte cifre che sono
state cambiate con una certa consistenza e rapidità fra il 1997, la
delibera di un mese e mezzo, e la delibera che ci viene proposta
oggi.
Le cifre sicuramente si possono modificare ma, affinché siano
credibili e comprensibili, devono essere quanto meno spiegate e
documentate, altrimenti su qualsiasi pezzo di carta possiamo
scrivere tutto e il contrario di tutto e poi basta semplicemente
quadrare i conti e dare i contributi sulle differenze.
Riteniamo che questa delibera lasci più di un punto
interrogativo ed auspichiamo che l'Assessore possa darci un quadro
più completo di quanto non emerga dalla delibera stessa.
Président La parole à l'Assesseur au tourisme, aux sports, au
commerce et aux transports, Lavoyer.
Lavoyer (FA) La manifestazione era già stata oggetto di
un'approfondita discussione nel primo provvedimento di concessione
di contributo che prevedeva l'impegno da parte della Regione di 180
milioni. Da questo punto di vista la delibera è sufficientemente
chiara nel motivare il perché l'Amministrazione regionale ritiene
opportuno integrare quel contributo visto che è venuta a mancare
una somma importante dell'impegno iniziale preso dall'APT per
problemi di bilancio. Questa è la motivazione di tipo tecnico.
La motivazione per cui si propone all'approvazione del Consiglio
l'erogazione di quest'ulteriore contributo, al di là del fatto che
chiaramente la sommatoria dei due provvedimenti che portano un
totale di 220 milioni fa un riferimento in percentuale che è di
circa il 31 percento della spesa prevista, avverrà solo previa
fornitura da parte degli organizzatori della relativa
documentazione.
Per quanto riguarda il confronto fra la manifestazione del 1997
e la manifestazione del 1998, già era stato sottolineato nella
precedente illustrazione del primo deliberato che quest'anno la
manifestazione assumeva un'importanza maggiore per tutta una serie
di interventi che avevo elencato allora.
Sul fatto poi che da 800 milioni si passi a 700, chiaramente in
questa fase, che non è ancora quella del consuntivo, la cooperativa
organizzatrice della manifestazione aveva dei dati più certi
rispetto ai dati in preventivo, ma qui voglio sottolineare che
andiamo ad individuare una cifra che è una percentuale riferita al
preventivo e la percentuale rimane ferma nella fase di erogazione
rispetto alla documentazione che effettivamente verrà prodotta.
Sui conteggi che vengono modificati, rispetto ad un preventivo
che è stato fatto circa un anno fa, adesso che eravamo vicini alla
conclusione della manifestazione chiaramente i dati erano molto più
vicini alla realtà.
La Giunta e l'Assessore sottolineano ancora l'importanza di
questa manifestazione che, proprio perché ha un taglio di tipo
culturale, è una di quelle poche manifestazioni che proiettano
un'immagine di una Valle d'Aosta che fa della promozione turistica
non solo legata alle risorse e alle potenzialità che possiede,
bensì ad eventi di tipo culturale, quindi la prima osservazione è
questa ed è legata al fatto che nel 1997 il Noir in festival ebbe
un exploit importante per cui la volontà nel 1998 era di supportare
maggiormente quest'evento e l'impegno è - se avremo ancora la
possibilità di organizzarlo - di ulteriormente supportare
quest'attività promozionale.
Infatti la promozione negli organi di informazione non solo a
livello nazionale, ma anche a livello internazionale è stata
notevolissima; tenete conto che l'anno scorso - quest'anno non
abbiamo ancora con precisione tutti i dati relativi alla
manifestazione - sono state fatte 3 prime mondiali e 5 anteprime
europee di questa manifestazione. Dalla rassegna stampa, non so a
livello nazionale, ma a livello internazionale, c'è stato un
riscontro notevole.
Dal punto di vista poi della soddisfazione da parte degli
operatori turistici, basta sentire gli operatori di Courmayeur che
si sono dichiarati completamente soddisfatti, anzi hanno invitato
l'Amministrazione regionale ad insistere su questa strada perché
c'è stato praticamente il tutto esaurito a Courmayeur per almeno
una decina di giorni.
Quindi vorremmo anche come Giunta regionale nei limiti del
possibile intensificare sostegni ad eventi di così rilevante
importanza proprio per cercare di collegare ad imprese così
importanti l'immagine della natura e dell'ambiente della Valle
d'Aosta, un'immagine di una Valle che sa anche produrre della
promozione utilizzando eventi di grande valore dal punto di vista
culturale.
Proprio per questi motivi abbiamo ritenuto opportuno, vista
l'impossibilità da parte dell'APT di far fronte agli impegni a suo
tempo assunti con gli organizzatori, di intervenire direttamente
come Amministrazione regionale per una manifestazione che riteniamo
importantissima, una delle meglio riuscite fra quelle che
l'Amministrazione regionale normalmente sostiene, promuove e
sponsorizza.
Président La parole au Conseiller Frassy.
Frassy (FI) Ho ascoltato l'esposizione fatta dall'Assessore
Lavoyer e devo ribadire la premessa che avevo fatto: il Noir in
festival è una manifestazione che fra le tante ha un suo interesse
e ce l'ha sicuramente più di tante altre, perciò il giudizio che ci
apprestiamo a dare su questa delibera non è il giudizio sulla
manifestazione in quanto tale, ma è il giudizio sul modo in cui
certi provvedimenti arrivano in aula.
Tra l'altro ci lascia perplessi l'assenza di conti chiusi, cioè
di un consuntivo come può l'assenza di un consuntivo andare invece
a determinare un importo preciso di 40 milioni. Non vorremmo che a
conto chiuso ci fosse la terza delibera per andare a far quadrare i
conti anche perché il meccanismo…
(interruzione dell'Assessore Lavoyer, fuori microfono)
… sarebbe stato forse opportuno che
la delibera fosse stata costruita in una maniera più analitica e
meno sintetica perché la difficoltà di chi legge la delibera è di
capire se dietro a queste cifre ci siano dei ragionamenti
sostenibili o se siano delle cifre scritte per il semplice motivo
che le cifre si fanno scrivere.
Rileviamo che anche nella delibera precedente - almeno qui, poi
probabilmente nel carteggio fra l'Assessorato e gli organizzatori
c'erano le quantificazioni delle cifre - come in questa non c'è una
quantificazione sul contributo regionale che viene chiesto in
quanto le delibere partono dalla considerazione che l'Assessore
piuttosto che il Presidente della Giunta ritengono equo impegnare
una certa cifra, in questo caso la certa cifra è di 40 milioni.
La considerazione finale che facciamo su questa delibera non è
sui 40 o sui 180 e dunque sui 220 nel suo complesso, è nelle
perplessità di come sono state gestite da un punto di vista della
programmazione finanziaria - se così vogliamo dire - delle risorse
regionali, di come sono state gestite per l'appunto queste
contribuzioni, perciò esprimiamo un giudizio negativo sul modo in
cui è stato articolato l'iter di queste delibere.
Un inciso che nulla c'entra con questa delibera o forse c'entra
con questa e anche con le precedenti e con le seguenti: non
vorremmo che l'urgenza che stamani era oggetto di considerazione da
parte dei Consiglieri Curtaz e Fiou non sia tanto nelle delibere in
quanto tali, ma sia piuttosto nell'esigenza che la Giunta ha di
andare ad impegnare risorse in capitoli di bilancio che ancora ne
hanno per evitare quel meccanismo di avanzo di amministrazione.
Perché se l'urgenza è quella di evitare l'avanzo di
amministrazione, allora è evidente che il nostro giudizio è due
volte negativo.
Président Je soumets au vote la délibération à l'objet:
Conseillers présents: 32
Votants: 29
Pour: 27
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
Oggetto n. 4223 in data 23 novembre 1998: Approvazione del
progetto esecutivo per la costruzione della pista forestale
Pileo-Boregne dalla sez. 154 alla sez. 605, compresi gli
allacciamenti di Province, Boregne, teleferica Boregne-Prariond,
nel Comune di Arvier, ai sensi della l.r. 12/96. Impegno di spesa
per l'appalto dei lavori.
Président Cette délibération a reçu l'avis favorable à la
majorité de la IIIème Commission du Conseil. Je soumets au vote la
délibération à l'objet:
Conseillers présents: 32
Votants: 30
Pour: 30
Abstentions: 2 (Frassy, Tibaldi)
Le Conseil approuve.
Oggetto n. 4262 in data 23 novembre 1998: Approvazione del
progetto esecutivo dei lavori di adeguamento alle norme per il
superamento della barriere architettoniche e per la prevenzione
incendi dello stabile sede degli istituti tecnico commerciale e per
geometri sito in Comune di Châtillon. Impegno di spesa.
Président Cette délibération a reçu l'avis favorable unanime de
la IIIème Commission du Conseil. Je soumets au vote la délibération
à l'objet:
Conseillers présents et votants: 33
Pour: 33
Le Conseil approuve à l'unanimité.
Oggetto n. 4273 in data 23 novembre 1998: Approvazione del
progetto esecutivo, ai sensi della legge regionale 12/96, dei
lavori di illuminazione della galleria sulla S.R. n. 26
Avise-Cerellaz nel tratto compreso tra la progr. Km. 0+185 e la
progr. Km. 1+600 in Comune di Avise. Impegno di spesa per l'appalto
dei lavori.
Président Cette délibération aussi a reçu l'avis favorable
unanime de la IIIème Commission du Conseil. Je soumets au vote la
délibération à l'objet:
Conseillers présents et votants: 33
Pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK