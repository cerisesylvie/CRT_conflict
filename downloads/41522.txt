Consiglio Regionale della Valle d'Aosta - Oggetto del Consiglio n. 634 del 7 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 634 del 7 maggio 2019 - Resoconto
OBJET N° 634/XV - Communications du Président de la
Région.
Rini (Presidente) -
Possiamo riprendere i lavori. Se non
ci sono altre richieste di intervento, passiamo al punto n. 2
all'ordine del giorno. La parole au Président Fosson.
Fosson (GM) -
Buongiorno a tutti voi. A seguito di un
incontro con le organizzazioni sindacali, l'Assessore Borrello,
l'Assessore Bertschy ed io abbiamo appreso che Anas ha avviato un
processo di ridiscussione del modello organizzativo territoriale,
che prevede, tra l'altro, l'accorpamento dell'area compartimentale
della Valle d'Aosta al Piemonte, documento ripreso anche
nell'accertamento del documento di Anas "Riassetto del territorio"
a pagina 2.
Non entrando nel merito dell'impatto che tale riorganizzazione
potrebbe comportare per il territorio di questa Regione, rammento
che l'attuale modello organizzativo è espressamente disciplinato
con norma di attuazione statutaria, all'articolo 9 della legge 16
maggio 1978 recante: "Norme di attuazione dello Statuto speciale
per la Valle d'Aosta", che prevede espressamente l'istituzione di
un compartimento regionale di Anas per la Valle d'Aosta. Ogni
intervento sul punto richiede, per rispetto di queste procedure
della legge, una riconsiderazione di quanto detto e affermato dallo
Statuto. Ho chiesto al Presidente del Consiglio
dell'amministrazione di ANAS e al Ministro delle infrastrutture
Toninelli un incontro urgente sull'argomento. Abbiamo letto in
questi giorni notizie e affermazioni sul percorso per il rientro
dei vigili del fuoco professionisti nel Corpo dello Stato, che
rendono necessario dire alcune parole per fare chiarezza
sull'avanzamento della questione, sul percorso. Vorrei ricordare
che, ancora prima di ricevere formalmente l'esito del referendum
svoltosi il 12 e il 13 febbraio 2019, abbiamo cercato di avere un
incontro con il Sottosegretario degli interni, Onorevole Candiani,
e di avviare quella riflessione sul percorso necessario su cui ci
eravamo impegnati. La prima comunicazione ufficiale è poi stata
inviata il 21 febbraio e il 22 marzo abbiamo formalmente
riconfermato la nostra disponibilità a un incontro urgente. Nei
giorni seguenti abbiamo avuto la disponibilità per un incontro
tecnico annunciato dal Sottosegretario Candiani con un comunicato
stampa, che si è poi svolto il 9 aprile scorso. La partecipazione a
questo tavolo è stata indicata dal Ministero in quanto ha previsto
solo un incontro di tecnici. L'incontro ha permesso di capire come
il Corpo statale ipotizza che possa avvenire il rientro nei suoi
organici dei vigili del fuoco professionisti e quali potrebbero
essere le principali problematiche da affrontare, che sono state
riassunte in un documento condiviso tra i partecipanti all'incontro
e di recente stesura definitiva. Il 3 maggio scorso ho chiesto al
Presidente della II Commissione consiliare di poter illustrare lo
stato della situazione e il Presidente ha concesso l'audizione che
sarà il 13 maggio, quindi lunedì prossimo, al fine di condividere
una posizione politica in vista dell'incontro con l'Onorevole
Candiani che, dopo diversi solleciti, abbiamo - e questa è la
notizia - potuto fissare, per ragioni legate all'agenda del
Sottosegretario per il 5 giugno prossimo. Prima di tale data e dopo
chiaramente il passaggio in commissione di lunedì 13 incontrerò
anche i sindacati. Questo per significare che è intenzione di
verificare il percorso e rispettare le volontà espresse dai vigili
come avevamo più volte affermato, vigili ai quali abbiamo anche
indirizzato un comunicato di felicitazioni per il risultato avuto a
New York e anche in seguito quindi per condividere tutto questo
percorso di cui vi ho detto.
Presidente -
Ha chiesto la parola il collega Aggravi.
Aggravi (LEGA VDA) -
Volevo semplicemente chiedere una
conferma, una delucidazione riguardo a una tematica
à la une
in questi giorni visto che nel suo
rapport
il Presidente non
ne ha fatto menzione, in particolare se l'avvocatura ha terminato
il lavoro che è stato annunciato riguardo all'intenzione di
costituirsi parte civile nel processo relativo alle famose lettere
di
patronage
. Abbiamo anche poi appreso da altri organi di
stampa che è intenzione da parte della Regione chiedere il danno di
immagine. Volevamo avere, se possibile, delle novità in questo
frangente.
Presidente -
Ha chiesto la parola la collega
Spelgatti.
Spelgatti (LEGA VDA) -
Sulla questione dell'ANAS
guardatevi anche l'intervista rilasciata dal Viceministro Rixi, che
è venuto ad Aosta e che ha risposto comunque alle domande, potrebbe
essere interessante per voi.
Presidente -
La parola al Presidente Fosson.
Fosson (GM) -
Sì, Consigliere Aggravi, è intenzione di
costituirci parte civile per danno all'immagine. La delibera è in
fase di allestimento, però sarà così. Su quello che lei, collega
Spelgatti, riferisce abbiamo detto anche noi; rimane però questo
documento di ANAS che intende accorpare il Piemonte con la Valle
d'Aosta. Speriamo che quanto detto dal Sottosegretario sia vero,
non sia soltanto in funzione di una campagna elettorale, ma ci
crediamo, quindi aspettiamo di vedere i risultati.
Presidente -
La parola al collega Aggravi.
Aggravi (LEGA VDA) -
Grazie, Presidente, per la
specifica. L'unico dubbio che rimane infatti e ho suddiviso la
costituzione in parte civile rispetto al danno d'immagine....
sicuramente nella delibera verrà specificato meglio il perché,
perché se nel primo caso vediamo una parte lesa, che è soprattutto
la Regione, nel secondo caso, sul discorso dell'immagine, sarebbe
bene spiegare meglio qual è la
ratio
, ma probabilmente nella
delibera verrà fornita.
Presidente -
Altre richieste di intervento? La parola al
collega Gerandin.
Gerandin (MOUV') -
Solo perché non mi è chiaro il
passaggio fatto dal Presidente, dove ha citato il "sì" per la
costituzione per quello che riguarda la parte civile per il danno
all'immagine. Volevo capire, riferito ai 19 milioni, l'importo
delle lettere di
patronage
, se c'è anche il danno economico,
non solo il danno d'immagine. Non mi è chiaro il passaggio
pertanto, probabilmente è sfuggito a me, è colpa mia.
Presidente -
La parola al Presidente Fosson.
Fosson (GM) -
Come ho già detto, è in fase di
elaborazione la delibera che sarà presentata in questi giorni. Come
lei sa, intanto l'udienza è stata spostata di un mese, i tecnici
stanno verificando proprio quello che lei diceva.
Presidente -
La parola al collega Gerandin.
Gerandin (MOUV') -
Adesso mi è un po' più chiaro. Siamo
pertanto ancora in fase di valutazione per la costituzione del
danno per quello che riguarda il danno economico, se ho capito...
no?
(interruzione di un Consigliere, fuori microfono)
... "stiamo valutando" vuol dire che è in fase di valutazione,
chiedo... può darsi che sono io che non ho recepito bene, se lei mi
dice: "stiamo valutando", significa che è ancora in fase di
valutazione, mi pare invece di aver capito che ci sia il "sì" per
quello che riguarda il danno d'immagine. Può confermare, che
capiamo tutti?
Presidente -
Ci sono altre richieste di intervento? Ha
chiesto la parola il collega Aggravi.
Aggravi (LEGA VDA) -
Chiedo scusa, ma è per cercare di
stemperare le due situazioni e per cercare di capire, perché un
conto è il discorso del danno d'immagine, un conto è l'eventuale
danno riguardo al montante che citava il Consigliere Gerandin. Ho
capito che c'è intenzione e si sta valutando, però il dubbio è "sì
in entrambi i binari", oppure "sì in uno dei due", oppure si sta
valutando quale dei due? Non è sicuro quindi che ci sarà la
costituzione per il danno d'immagine, solo questo. Chiedo solo se
il Presidente può dirlo in maniera chiara e al microfono.
Presidente -
La parola al Presidente Fosson.
Fosson (GM) -
Ci costituiremo parte civile. Le modalità
di questa costituzione sono in fase di verifica e accertamento.
Presidente -
Altre richieste di intervento? Non ci sono
altre richieste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK