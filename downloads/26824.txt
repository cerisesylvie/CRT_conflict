Consiglio Regionale della Valle d'Aosta - Oggetto del Consiglio n. 120 del 29 maggio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 120 del 29 maggio 1972 - Resoconto
OGGETTO N. 120/72 - Legge regionale concernente riordinamento
delle carriere e delle retribuzioni del personale regionale. -
Modificazioni alle norme della legge regionale 10 novembre 1966 n.
13.
Montesano (P.S.D.I.)
- Gli allegati sono stati trasmessi
con un'altra lettera e credo che i Consiglieri li abbiano ricevuti.
C'era il parere della Commissione Affari Generali, la cui copia è
stata trasmessa ai Signori Consiglieri. È stata già trasmessa no?
Non ancora e ci sono delle modifiche agli articoli 6, 7 e 8 e
allora io prego il Signor Pramotton di fare distribuire gli
emendamenti sulla legge del riassetto del personale. Allora la
parola al Presidente della Giunta.
Dujany (D.P.)
- Tutte le volte che il Consiglio regionale
ha avuto l'occasione di occuparsi del problema del personale si è
sempre reso conto che ogni provvedimento lasciava la via aperta a
successivi provvedimenti e all'opportunità di riesaminare le
conseguenze di determinate decisioni del Consiglio regionale e
anche questa volta dopo l'approvazione dell'ultimo regolamento del
personale che risale al 1966, nel mese di settembre del 1967 il
Consiglio regionale, anzi la Giunta regionale a seguito di un
invito del Consiglio regionale, nominava una Commissione consiliare
per esaminare eventuali modifiche da apportare alle nuove norme del
regolamento e alla tabella organica approvata nel 1967, formulando
eventuali proposte di eliminazione di riduzione di inconvenienti
accertati in sede di attuazione della legge del 1966. La
Commissione è stata nominata in una certa composizione dove fosse
rappresentato tutto il Consiglio regionale nelle sue varie
componenti politiche, questa Commissione veniva rinnovata a
elezioni avvenute nel febbraio del 1969, successivamente veniva
ancora rinnovata nel luglio del 1970, la quale avrebbe dovuto
concludere i suoi lavori nel senso di portare proposte concrete e
globali al Consiglio regionale per poter prendere delle decisioni
in merito al problema del personale. Queste le volontà del
Consiglio nei tempi addietro.
Di fatto la Commissione si è resa conto, e la Giunta anche, che
non era possibile affrontare globalmente il problema del personale,
in quanto le situazioni che si rendevano così complicate e
complesse e le attese erano d'altra parte assai impazienti, per cui
si è ritenuto ad un certo momento di sezionare il problema tra cui
la sistemazione del personale non di ruolo attraverso l'istituzione
di un ruolo soprannumerario che è stato approvato dal Consiglio
regionale alcuni mesi fa e questa proposta che oggi è all'esame del
Consiglio regionale che consiste semplicemente in una unificazione
delle carriere precedentemente esistenti e in una nuova posizione
economica del personale che lavora nella Regione e alcune norme di
inserimento del personale che si trova oggi in alcune situazioni in
queste tabelle retributive.
Rimane ancora aperto il problema della normativa generale,
rimane ancora aperto il problema dello studio di alcune norme
particolari e di casi particolari che la Giunta si impegna di
risolvere entro la fine di quest'anno, in collaborazione con
l'apposita commissione consiliare. Verranno rinviati a tempi
successivi tutti i problemi inerenti all'ampliamento delle quantità
organiche in modo così da poter affrontare con certa possibilità di
riflessione e di tranquillità un problema che è assai grave e che è
assai importante nell'interesse dell'amministrazione pubblica.
È chiaro che la soluzione economica del problema del personale
non tende a risolvere il problema, il funzionamento
dell'Amministrazione pubblica dinanzi alle esigenze dei cittadini,
se a questo problema economico non si aggiunge il senso di
responsabilità, il senso di dovere da parte delle singole persone
siano esse amministratori, siano essi dirigenti o dipendenti in
qualunque settore in qualunque grado dell'Amministrazione
regionale, noi non avremo un'amministrazione efficiente, una
amministrazione che possa rendere il servizio che ha il dovere di
rendere alla comunità della Valle d'Aosta, quindi il problema
economico è doveroso che sia affrontato da parte
dell'Amministrazione regionale, però non è sufficiente per
risolvere il problema dell'amministrazione pubblica se a questo non
seguirà e non continuerà a seguire un senso di responsabilità, un
senso di dovere, un senso di orgoglio nell'adempimento dei propri
compiti, nell'interesse dell'amministrazione pubblica e
nell'interesse dei servizi che deve rendere alla popolazione.
Montesano (P.S.D.I.)
- Chi chiede la parola? Nessuno
chiede la parola? Allora adesso poi sono state distribuite delle
modifiche, però il testo che è stato distribuito manca di una
aggiunta, di una appendice cioè un ordine del giorno che è
contenuto invece in un altro allegato che io farò distribuire
adesso appena pronto.
Allora nessun altro chiede la parola? Si passa all'esame
articolo per articolo.
Art. 1...
(Fosson:
I Consiglieri che sono qui presenti
che devono guardare queste cose, non ... di niente ...) ...Non ho
capito cosa dice il Vice Presidente Fosson.
Io ho chiesto al Consiglio se c'è qualcuno che vuole prendere la
parola...
(Fosson:
...ma dico, bisogna che uno si... delle
variazioni...) ...Sì, andiamo più piano possibile come desiderate,
è vero.
L'articolo 1 non ha variazioni, ecco io pregherei poi il
Presidente della Giunta oppure le facciamo leggere al nostro
Segretario qui della Presidenza del Consiglio, le variazioni man
mano che intervengono, che interviene alla chiamata degli articoli.
L'articolo 1 non ha variazioni.
Art. 1 - Chi approva alzi la mano. Contrari? Astenuti? Il
Consiglio approva.
Art. 2 - Ecco qui c'è una variazione.
Andrione (U.V.)
- Ci sono due variazioni, nel primo comma
in sostituzione delle parole
"soppressi e inseriti in gruppi
superiori"
e al terzo rigo, che al terzo rigo bisogna leggere e
modificare per cui il comma verrebbe a suonare così,
"in sede di
prima applicazione della nuova tabella economica  a ruolo
aperto, ai titolari di posti i cui gruppi regionali sono stati
modificati, saranno attribuiti i seguenti stipendi iniziali con
valutazione e via di seguito"
, prima delle parole finali
"anche ai fini dei successivi scatti di stipendio"
si
aggiunge la parola
"anche"
il resto dell'articolo è
immutato, vi si aggiunge poi un ultimo comma che suona così:
"Nei casi di fusione di più qualifiche o gradi previsti dal
vecchio ordinamento i dipendenti conservano nella nuova qualifica
di inquadramento, l'anzianità di servizio maturata complessivamente
nelle qualifiche soppresse"
.
Montesano (P.S.D.I.)
- Possiamo passare alla votazione?
Chi approva alzi la mano. Contrari? Astenuti? Il Consiglio
approva.
Art. 3 -
(Andrione:
è immutato) ...Chi chiede la parola?
Chi approva alzi la mano. Contrari? Astenuti? Il Consiglio
approva.
Art. 4 - Chi chiede la parola? Chi approva alzi la mano.
Contrari? Astenuti? Il Consiglio approva.
Art. 5
-
Chi chiede la parola? Chi approva alzi la mano.
Contrari? Astenuti? Il Consiglio approva.
Art. 6...
Andrione (U.V.)
- Gli articoli 6 e 7 sono sostituiti dal
seguente nuovo articolo 6 "
Al personale di ruolo nominato a
posti di gruppo o di carriera superiori sarà attribuita nel nuovo
posto di titolarità la classe di stipendio immediatamente superiore
allo stipendio che avrebbe conseguito nel biennio successivo, nel
posto di ruolo precedentemente occupato.
La norma del precedente comma non si applica nel caso della
trasformazione di qualifica di dattilografa nella nuova qualifica
di coadiutore. Al personale regionale nominato a posti di gruppo o
di carriera superiori dovrà essere comunque attribuito uno
stipendio o salario non inferiore a quello che sarebbe conseguito
nella qualifica di provenienza qualora la nomina non fosse
avvenuta"
.
Montesano (P.S.D.I.)
- Quindi gli articoli 6 e 7
dell'originale vengono sostituiti da questo unico articolo 6. Chi
chiede la parola? Chi approva alzi la mano. Contrari? Astenuti? Il
Consiglio approva.
Il successivo articolo naturalmente diventa articolo 7 ed è
modificato.
Andrione (U.V.)
- È modificato nella seguente maniera:
"Sarà valutato il 40% del periodo di espletamento delle mansioni
di grado superiore a decorrere dalla data di nomina al posto di
ruolo attualmente ricoperto ai vincitori di concorsi espletati ai
sensi del 4° e 5° comma dell'articolo 9 della legge regionale 10
novembre 1966, n. 13, a condizione che il periodo di espletamento
delle mansioni di grado superiore risulti da regolari provvedimenti
deliberativi e che tale personale non abbia già fruito di
analoghi  benefici all'atto dell'inquadramento nella carriera
a ruolo aperto istituita con la legge regionale medesima."
Analoga valutazione si applica dalla data di nomina nei ruoli
regionali al personale già dipendente dello Stato e al personale
regionale già in servizio in qualità di fuori ruolo che abbiano
vinto concorsi espletati in attuazione della legge regionale 10
novembre 1966, n. 13, relativamente al periodo di servizio prestato
presso l'Amministrazione regionale.
Per gli incarichi della reggenza di posti vacanti di gruppo
superiore restano invariate le indennità mensili di incarico
attribuite all'atto del conferimento degli incarichi fino alla data
di entrata in vigore delle previste modificazioni alle vigenti
norme sullo stato giuridico del personale della Regione.
Fosson (U.V.)
- No, solo un chiarimento, quando si pensa
di mettere in atto il nuovo stato giuridico del personale della
Regione? Almeno se si ha l'idea, quando si pensa di vederlo andare
in vigore, siccome qui si dice: "In attesa di questo e di
quest'altro", chiedevo se c'è un orientamento in questo senso per
poi riservarmi di dire qualche cosa.
Dujany (D.P.)
- Dunque, mi pare, nella breve relazione
fatta all'inizio, di aver precisato che l'oggetto di deliberazione
odierna concerne semplicemente l'unificazione di alcuni gradi e un
nuovo, direi un nuovo criterio di retribuzione e di sviluppo di
carriera economica e alcune norme di inserimento del personale in
questa nuova situazione tabellare.
I problemi inerenti all'approvazione delle norme generali del
regolamento del personale e i problemi inerenti alle situazioni
particolari che in questi giorni si sono manifestate in un modo
particolarmente acute in questo palazzo, dovrebbero essere oggetto
di studio da parte della Giunta e della Commissione del personale
in modo da poter portare le proprie conclusioni entro la fine di
quest'anno 1972.
Il problema, invece, dell'ampliamento delle tabelle, cioè delle
qualità e delle quantità organiche, dovrebbe essere rinviato ad un
periodo successivo.
Fosson (U.V.)
- Sì, perché se ci sono questioni da sanare
e che possono essere sanate equamente è una questione urgente da
farsi se si deve rivedere un organico, mi permetto di dire che non
è alla fine di un mandato, ma è all'inizio che bisogna affrontare
questo problema perché eventualmente i vari Consiglieri, i vari
Gruppi non siano stiracchiati da altre questioni che non hanno
niente a che vedere con quella che è la funzionalità
dell'Amministrazione regionale. Io dico la verità che in questo
momento non posso esprimere nessun giudizio su quanto è stato
fatto, mi rimetto completamente a quello che è stato fatto dalle
Commissioni perché credo che anche altri Consiglieri, che non hanno
seguito questo problema direttamente nelle Commissioni, non sono in
grado oggi, attraverso un esame rapido di questo provvedimento, di
esprimere un giudizio spassionato su quello che stiamo facendo, è
una questione che riprovo perché praticamente è due anni che si
esamina questo problema e i Consiglieri sono chiamati oggi ad
approvare questo provvedimento senza aver, senza essere a
conoscenza completa di quello... tant'è vero che uno se avesse
anche visto quello che c'era prima, si trova oggi a discuterne in
Consiglio con un rovesciamento di alcuni articoli che sono stati
portati oggi, quindi è inutile approfondire questo, ci rimettiamo
ampiamente a quello che è stato l'esame delle Commissioni e se ci
sarà qualche cosa che non andrà, riterremo responsabili
eventualmente coloro che hanno deciso nelle Commissioni in questo
senso.
Montesano (P.S.D.I.)
- Allora, altri interventi? Allora
chi approva l'articolo 7, cioè l'articolo 8 diventato articolo 7
per susseguenza, alzi la mano. Contrari? Astenuti? Il Consiglio
approva.
Art. 9,
art. 8,
scusate. Chi chiede la parola? Chi
approva l'articolo 8 che era già il 9, alzi la mano. Contrari?
Astenuti? Il Consiglio approva.
Art. 9 - Interventi? Chi approva l'articolo 9 alzi la mano.
Contrari? Astenuti? Il Consiglio approva.
Art. 10 -
Interventi? Chi approva l'articolo 9 alzi la
mano. Contrari? Astenuti? Il Consiglio approva.
Art. 11 -
Chi chiede la parola? Chi approva l'articolo 11
alzi la mano. Contrari? Astenuti? Il Consiglio approva.
Si passa alla votazione dell'allegato A). Chi approva l'allegato
A) alzi la mano: prego i Signori Consiglieri di alzare la mano pure
se non ci sono osservazioni, bene. Contrari? Astenuti? Il Consiglio
approva.
Poi allegato B). Chi approva l'allegato B) alzi la mano.
Contrari? Astenuti? Il Consiglio approva.
(Andrione:
non ce ne sono altri) ...Non ce ne sono altri,
mi pare che sono i due soli allegati.
Nell'allegato che è stato distribuito ultimamente c'è un ordine
del giorno...
(Andrione:
lo leggo?) ...No, io vorrei
chiedere una spiegazione, chi è che fa proprio questo ordine del
giorno, perché è un ordine del giorno che è proposto dalle
Organizzazioni Sindacali, quindi in questa sede non vi può essere
nessuna proposta di forze estranee al Consiglio, quindi qualcuno
deve fare proprio questo ordine del giorno. Basta dire quello. Per
favore un po' di silenzio. Distribuito, sì, sì, soltanto per
conoscenza ai Consiglieri questo ordine del giorno, cioè l'allegato
che è stato trattato, stato trasmesso. La parola al Presidente
della Giunta.
Dujany (D.P.)
- Siccome è stato distribuito da parte
della Presidenza del Consiglio all'ordine del giorno in cui si
afferma che la Commissione ha espresso parere favorevole sui
seguenti documenti delle Organizzazioni Sindacali è meglio che dia
alcune spiegazioni.
Il Consiglio regionale impegna la Giunta e la competente
Commissione consultiva per il personale a studiare e proporre al
Consiglio nella prima seduta del mese di giugno la soluzione ai
problemi connessi alla sistemazione del personale di ruolo che
espleta mansioni di grado o carriera superiore sia esso personale
incaricato o no.
Inoltre, nella stessa seduta l'assemblea del personale ha
richiesto che l'Amministrazione recepisca la legge 20 maggio 1970,
n. 300 secondo le indicazioni e l'intesa raggiunta in sede
nazionale tra le varie organizzazioni sindacali per quanto...
questa legge è la legge dello Statuto dei lavoratori.
Terzo punto: le organizzazioni sindacali in merito alla
richiesta del primo punto avanzata dall'assemblea in considerazione
dell'intesa già raggiunta con la Commissione consiliare per il
personale che prevede la discussione e l'approvazione nella prima
seduta di giugno del Consiglio delle nuove tabelle economiche
riguardanti il personale del regolamento speciale, si riservano di
proporre all'Assemblea stessa una ragionevole proroga alla
soluzione dei problemi in argomento qualora emerga la impossibilità
materiale di rispettare il termine richiesto. Mi pare che qui
conviene affermare con chiarezza e con serietà che per il 15 giugno
non avremo né noi, né la Commissione, né noi come Giunta, né la
Commissione del personale avrà la possibilità materiale di
affrontare seriamente questi problemi che sono tutti problemi non
di grossa importanza nell'insieme ma di grossa importanza perché
incidono su una serie di interessi di singole persone che ritengono
naturalmente di essere state danneggiate nella loro situazione in
questi ultimi anni. Voi capite che quando si affrontano le
situazioni personali non c'è niente di più difficile che di cercare
di dare, di vedere in una visione globale una serie di singoli
interessi personali che hanno delle sfaccettature estremamente
diverse e estremamente particolari fra di loro.
Quindi io penso che il Consiglio possa così impegnarsi di
riesaminare il problema del regolamento generale delle norme del
personale e della sistemazione di alcuni casi particolari entro la
fine di quest'anno, penso che questo sia il termine minimo
necessario per poter affrontare questo problema, con un minimo di
serietà e con un minimo di conoscenza.
Fosson (U.V.)
- Si vede che io oggi non capisco bene
quanto dice il Presidente, io ritengo che ci siano due questioni:
una di eliminare le ingiustizie palesi che ci sono e che è urgente
eliminare e questo bisogna affrontarlo indipendentemente da quello
che è il Regolamento organico, io non so cosa ha voluto dire il
Presidente adesso, regolamento organico generale di rivederlo, di
vederlo entro la fine dell'anno? No, ecco. Perché ho accennato al
problema che il regolamento organico generale secondo me va
affrontato dall'Amministrazione regionale all'inizio di una
legislatura, non alla fine di una legislatura, quello del
Regolamento generale questo, invece le questioni, le ingiustizie
che ci sono e che ci sono palesemente nell'Amministrazione
regionale, queste vanno affrontate al più presto possibile, io non
metto dei termini, ma queste vanno affrontate il più presto
possibile perché solo in questo modo noi possiamo dare una certa
garanzia ai funzionari e via dicendo perché molte volte non  è
l'inquadramento in quel dato posto che porta il funzionario a
rimuginare tante cose, ma sono i confronti, i confronti, quando uno
crede di essere leso proprio ingiustamente nella sua posizione
rispetto ad altri e questi casi nella nostra Amministrazione
purtroppo, per diverse ragioni che non voglio enumerare che
sappiamo benissimo da come sono nate, ci sono ed è questo che
almeno dobbiamo tendere tutti insieme ad eliminare. Questo è
urgente di eliminare, perché in questo senso diamo, creiamo una
maggiore giustizia e diamo tranquillità ai nostri funzionari,
quello che invece è in regolamento generale, è quello che va visto
non alla fine di una legislatura ma va visto e affrontato
decisamente all'inizio di una legislatura quando non si è
stiracchiati per tante questioni elettorali.
Montesano (P.S.D.I.)
- Chi altri chiede la parola? Allora
si passa alla votazione a scrutinio segreto della legge nel suo
complesso.
Risultato delle votazioni: presenti 32, votanti 32, maggioranza
17, favorevoli 26, contrari 6. Il Consiglio approva.
Si passa all'oggetto n. 5.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK