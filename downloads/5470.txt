Consiglio Regionale della Valle d'Aosta - Oggetto del Consiglio n. 465 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 465 del 5 aprile 1984 - Resoconto
OGGETTO N. 465/VIII - MANCATA PREVISIONE DI INTERVENTO
REGIONALE PER LA COSTRUZIONE DI UN NUOVO EDIFICIO SCOLASTICO IN
PRE'-SAINT-DIDIER. (Interrogazione).
PRESIDENTE:
Do lettura dell'interrogazione presentata dai
Consiglieri Torrione e Breuvé:
INTERROGAZIONE
L'Assessore Faval, in una recente riunione consiliare ed in
risposta ad una precisa domanda di un Consigliere, ha affermato
che, nell'ambito del Piano lavori della Regione, non era stata
stanziata somma alcuna per la costruzione di un nuovo edificio
scolastico nel Comune di Pré-Saint-Didier, in quanto quest'ultimo
non aveva provveduto ne alla redazione di un progetto esecutivo nè
alla localizzazione dell'area su cui costruire l'edificio
stesso.
Dal momento che con deliberazione n. 224 in data 29 novembre
1983 (Visto CO. RE. CO. n. 22625 dell'8. 2.1984) il Comune
interessato ha provveduto alla regolare approvazione del progetto
in questione dopo aver ovviamente già individuato l'area per la
costruzione, i sottoscritti Consiglieri del Gruppo socialista
Gianni Torrione e Lilliana Breuvé
INTERROGANO
l'Assessore competente per conoscere:
1) i motivi che hanno determinato la decisione della Giunta
di non includere tale opera nell'ultimo Piano dei lavori di
competenza regionale, visto e considerato che il Comune di
Pré-Saint-Didier aveva provveduto, in tempo utile, agli adempimenti
del caso;
2) quali provvedimenti l'Amministrazione intende adottare per
ovviare agli inconvenienti di cui al punto 1.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
Nell'interrogazione si dice che in una
recente riunione del Consiglio regionale avrei risposto ad una
precisa domanda in questi termini: che il Comune di
Pré-Saint-Didier non aveva provveduto nè alla redazione di un
progetto esecutivo nè alla localizzazione dell'area su cui
costruire l'edificio stesso.
Quanto affermato nella prefazione dell'interrogazione è vero in
parte: ho detto che non ci era pervenuto il progetto esecutivo; ho
detto invece che per quanto riguarda l'area c'erano delle
perplessità espresse da alcuni Consiglieri comunali, ma non che non
era stato provveduto.
In effetti, l'area è stata individuata ed il progetto esecutivo
è arrivato 15 giorni fa, non prima.
Ora, avendo la Giunta regionale stabilito e scelto di inserire
in bilancio le opere che si prevedeva di poter effettuare nell'anno
1984, in relazione alla presentazione della documentazione
corrispondente, ovviamente quella del Comune di Pré-Saint-Didier
non poteva essere inserita perché mancava la parte più importante e
cioè quella del progetto esecutivo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Le precisazioni dell'Assessore sono
parzialmente valide, anche perché in effetti le sue affermazioni in
sede consiliare erano state molto più tassative. Forse era sfuggito
all'Assessore che tutto l'iter della pratica è in piedi ormai da
anni, visto che anche le autorità scolastiche si sono pronunciate
in materia, sia per quanto riguarda il progetto, sia per quanto
riguarda l'ubicazione dell'area, e non sto qui a fare la
storia.
Vorrei solo chiedere all'Assessore (adesso purtroppo siamo in
fase di replica e quindi glielo chiederò in altra sede) quali sono
le intenzioni dell'Amministrazione: se finanziare l'opera nel
prossimo Piano Lavori, oppure se si devono ancora fare delle
meditazioni su questo progetto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK