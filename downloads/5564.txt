Consiglio Regionale della Valle d'Aosta - Oggetto del Consiglio n. 3462 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3462 del 3 febbraio 1988 - Resoconto
OGGETTO N. 3462/VIII - RITARDI NELL'UTILIZZAZIONE DEI
POSTI-LETTO DEL PRONTO SOCCORSO DEL PRESIDIO OSPEDALIERO DI VIALE
GINEVRA. (Interpellanza).
PRESIDENTE
: Do lettura dell'interpellanza in oggetto,
presentata dal Consigliere Sandri.
INTERPELLANZA
RICORDATO che da oltre quattro anni il Pronto Soccorso del
Presidio Ospedaliero di Viale Ginevra
è
dotato di
posti-letto che tuttora non sono utilizzati per mancanza di
personale;
APPRESO che vi sarebbe una disponibilità da parte degli
organismi dirigenti dell'U.S.L. di attivare alcuni letti con
funzione di filtro medico all'interno dell'attuale disponibilità
dei reparti medici;
CONDIVIDENDO la necessità di affiancare ai servizi dedicati
all'emergenza rianimatoria ed a quella cardiologica un servizio di
medicina d'urgenza, oltre che di accettazione;
INTERPELLA
l'Assessore alla Sanità ed Assistenza Sociale per
conoscere:
1)
i motivi alla base del ritardo nella attuazione dei
posti-letto del Pronto-Soccorso citato
;
2)
gli intendimenti per eliminare tali motivi e
giungere alla loro utilizzazione piena;
3)
gli intendimenti della Giunta regionale per
raggiungere un efficace livello di assistenza anche nella patologia
medica acuta.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Sicuramente l'Assessore conosce molto bene
il vecchio problema dei letti del pronto soccorso che, credo, lo
disturbi non solo di giorno, ma anche di notte.
Secondo voci provenienti da fonti dell'U.S.L., sembra che il
reparto di medicina sia disponibile a mettere alcuni letti a
disposizione dell'attività di accettazione e di pronto soccorso.
Ora, considerato che già esiste un presidio di urgenza in
cardiologia ed un presidio di urgenza in rianimazione polmonare,
sarebbe interessante che anche le altre urgenze mediche potessero
disporre di un numero di posti ben definito che, in attesa
dell'entrata in funzione del pronto soccorso, potrebbero essere
reperiti nel reparto di medicina.
Vorremmo sapere, appunto, se la Regione sia eventualmente
intenzionata a risolvere il problema in questo modo.
PRESIDENTE
: Ha chiesto la parola l'Assessore alla Sanità
e Assistenza Sociale, Voyat; ne ha facoltà.
VOYAT (U.V.):
Penso che il Consigliere Sandri conosca le
cause che hanno impedito, finora, di poter disporre di un certo
numero di posti letto presso il pronto soccorso. Oltre alla
ristrettezza di quei locali, fino alla fine del 1987, c'era anche
la questione del personale medico che era del tutto
insufficiente. Sono stati espletati dei concorsi e, attualmente,
i medici a disposizione del pronto soccorso e dell'accettazione,
oltre al primario incaricato, sono cinque.
Si aggiunga, inoltre, che da due anni si parla di destinare a
questo nuovo servizio, che dovrebbe disporre di alcuni letti presso
il pronto soccorso e fungere, quindi, da filtro, anche delle
infermiere professionali. Poiché il distacco di questo personale
avrebbe potuto mettere in crisi altre unità operative di degenza,
si è ritenuto opportuno soprassedere, in attesa che questa nuova
unità operativa sia dotata di tutto il personale medico
necessario.
Rimane senz'altro valida l'ipotesi di disporre, per il futuro,
di questi posti letto in funzione di filtro, presso il pronto
soccorso. Il primo passo è stato compiuto con l'inserimento,
nell'organico di questa unità operativa, dei medici indispensabili
per seguire i degenti. Quando disporremo delle infermiere
professionali, adegueremo anche il loro organico. La caposala è
andata in pensione e altre due infermiere professionali sono,
attualmente, in aspettativa.
Non mi è ancora stata proposta l'attivazione di posti-letto
d'urgenza presso il reparto di medicina. Poiché la nuova unità
operativa è ormai in avanzata fase di attuazione, se riusciremo a
trovare il personale infermieristico in un arco di tempo
ragionevole, credo che entro sei o sette mesi possano essere messi
in funzione i posti-letto presso il pronto soccorso del presidio
ospedaliero di viale Ginevra.
Torno a ripetere che nessuno ci ha proposto di attivare dei
posti-letto d'urgenza presso il reparto di medicina, dove, tra
l'altro, vi è attualmente una certa carenza di posti letto, perché
il numero delle degenze è mediamente piuttosto elevato ed occupa
tutti i posti letto. Anche questo reparto, quindi, incontrerebbe
difficoltà a mettere a disposizione un certo numero di posti
letto.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Sarebbe interessante conoscere la chiave
di lettura per risolvere questa specie di rebus. Credo, tuttavia,
che si stia progressivamente riducendo il tempo a disposizione per
trovare una diversa soluzione del problema, proprio perché ormai si
è prossimi all'attivazione dell'unità operativa di medicina
d'urgenza e di accettazione.
Faccio rilevare all'Assessore che i medici di questa unità
operativa sono già stati assunti da diversi mesi, ed i primi
addirittura dallo scorso mese di agosto. Si può osservare,
pertanto, che i tempi per l'attivazione di questa unità sono ancora
troppo lenti.
Mettere a disposizione, per l'accettazione, quattro letti in
medicina, che comunque sarebbero occupati da persone ricoverate
attraverso il sistema della unità operativa di medicina d'urgenza e
di accettazione, consente, a mio parere, di poter usufruire di un
servizio, anche per un periodo limitato a soli sei o sette mesi,
che contribuirebbe comunque a tamponare una evidente e netta
carenza, che è già tanto patita dagli operatori.
Pur concordando con il programma annunciato, teso a risolvere in
maniera definitiva il problema, inviterei l'Assessore a verificare,
sentito il primario del reparto di medicina, il dirigente sanitario
dell'U.S.L. ed il comitato di gestione, la possibilità di
utilizzare temporaneamente i quattro letti disponibili presso il
reparto di medicina, in modo da rispondere con immediatezza ad una
importante esigenza. In assenza di una struttura del genere, magari
anche embrionale, una persona ricoverata per un attacco acuto di
diabete, o per altre malattie del genere, si troverebbe in mezzo a
tutti gli altri comuni degenti di medicina, con ovvie difficoltà e
possibili rischi per la qualità dell'assistenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK