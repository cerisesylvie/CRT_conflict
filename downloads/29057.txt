Consiglio Regionale della Valle d'Aosta - Oggetto del Consiglio n. 337 del 24 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 337 del 24 novembre 1967 - Resoconto
OGGETTO N. 337/67 - Legge regionale concernente il
finanziamento delle spese annue per il funzionamento dell'Emoteca
regionale (Centro trasfusionale), istituita con legge regionale 21
luglio 1961, n. 6.
Mappelli
(D.C.)
- La spesa annua sul funzionamento
dell'emoteca regionale è già stata aumentata in base alle accertate
necessità dagli iniziali 2 milioni con legge regionale n. 6 del
21/7/1961 "considerato che non corso del 1967, in seguito al
notevole aumento del numero dei donatori di sangue e dell'attività
dei servizi dell'emoteca si è reso necessario dotare i servizi
stessi di nuove attrezzature ritenendo necessario aumentare a £. 23
milioni la spesa annua complessiva per il funzionamento
dell'emoteca".
Attualmente è prevista in bilancio la spesa annua di £. 21
milioni, ripartita in 13 al capitolo 432, e 8 al capitolo 440.
Occorre inoltre prevedere la possibilità di una eventuale
diversa ripartizione di spesa ai citati due capitoli di spesa, in
sede di approvazione dei bilanci di previsione della Regione per
l'anno 1968 e per i successivi anni, nonché in sede di
provvedimenti legislativi di variazione del bilancio, in relazione
alle accertate necessità dei servizi.
Si propone, infine, di accertare la maggiore entrata annua di
lire 2 milioni sul capitolo 286, della parte entrata del bilancio,
per il corrente anno, riguardante i proventi derivanti alla Regione
dalla gestione dell'emoteca stessa".
Andrione
(U.V.)
- Vorrei chiedere al nostro amico
Mappelli se pensa che noi non sappiamo leggere, perché, no, ma
venire a leggere l'allegato, io non ho niente contro... ma, venire
a leggere l'allegato suppone, o che il Consigliere è negligente e
non l'ha letto, oppure, cosa che è peggiore, che il Consigliere sia
analfabeta e non sappia leggere...
(si sente in lontananza
Mappelli)
...Io pregherei e adesso non vorrei fare dell'ironia
molto facile, ma pregherei il Dr. Montesano di togliere la parola
un po' più sovente agli assessori quando fanno questi, ecco, questi
trucchi ai Consiglieri.
Germano (P.C.I.)
- Volevo solo chiedere questo, per il
modo come lavoriamo, per il modo come lavoriamo in questa seduta
fiume del Consiglio abbiamo fatto le variazioni del bilancio: e
questo cos'era? Un'altra variazione di bilancio; e non poteva o la
Presidenza, o la Giunta, nelle variazioni di bilancio, inserire
anche questa variazione di bilancio? Abbiamo fatto per mezza
giornata variazioni di bilancio, qui abbiamo ancora un'altra
variazione di bilancio; era prevista, perché era il punto 19, non
poteva essere messa assieme?
Montesano (P.S.D.I.)
- Altri interventi? Assessore
Mappelli.
Mappelli
(D.C.)
- Si credeva che 8 milioni
bastassero, invece purtroppo non bastano, ce ne vogliono 11 e
mezzo; questo è il discorso; noi prevedevamo, nella precedente
riunione avevamo portato 8 milioni al 442, invece purtroppo non
bastano e ce ne vogliono 11.500.000 questa è la realtà; e mentre ne
abbiamo al 432, ne avevamo 13 e bastano 11.500.000.
Montesano (P.S.D.I.)
- Assessore Mappelli, io vorrei
chiedere una informazione a Lei per quanto riguarda la questione
tecnica dell'emoteca; chi è al momento, allo stato attuale, il
responsabile dell'emoteca? Responsabile tecnico, sa che l'emoteca
ha un responsabile nominato dal Ministero, il quale si accolla, è
vero, la responsabilità stessa del funzionamento, di tutta
l'emoteca, e mi pare che era stato nominato il Prof. Luria...
allora, faccio una segnalazione che, lo faccio per i luttuosi fatti
che sono avvenuti all'Ospedale di Brescia come tutti sanno, e
desidero fare questa segnalazione all'Assessore alla Sanità per
rendere, diciamo così, responsabile l'emoteca, in un momento in
cui, mi pare, di responsabile non c'è, perché il Prof. Luria è in
aspettativa; e allora se è vero che risulta che responsabile è il
Prof. Luria, bisognerebbe provvedere affinché al posto del Prof.
Luria ci fossero altre persone responsabili di fronte alla legge
per quello che riguarda l'emoteca. Questo per ragioni che derivano
dai fatti luttuosi dell'Ospedale di Brescia.
Andrione
(U.V.)
- Parteggio pienamente a quello
che dice il Prof. Montesano; credo che responsabile, in linea di
principio, per noi, sia il Dr. Barbero, e appunto, in Commissione,
il Dr. Barbero aveva detto che, nel caso di Aosta, date le forte
richieste di plasma, non si ha accumulo di riserve; cioè, almeno
per quello che ho capito io, i fatti di Brescia non potrebbero
ripetersi in quanto non c'è plasma conservato. I donatori di
sangue, praticamente, non appena danno il sangue, viene subito
utilizzato, data la forte richiesta; non si arriva a liofilizzare,
perché praticamente il sangue è immediatamente utilizzato; anzi,
Barbero fa una forte reclame per ottenere nuovi donatori, in
quanto, praticamente è al di sotto di quella che è la
richiesta.
Montesano (P.S.D.I.)
- Volevo rispondere solo a Lei in
questo senso; io volevo soltanto dire questo: sono sicurissimo che
l'emoteca regionale funziona benissimo, funziona benissimo e che
c'è, appunto, una richiesta che molte volte supera la
disponibilità; però, io facevo questo intervento in senso generale,
cioè di dire che si sistemi la responsabilità individuale, che è
soltanto un individuo, e a me sembra che non sia il Barbero, ma sia
il Prof. Luria, perché il Prof. Luria ha avuto questo decreto dal
Ministero della Sanità, come dirigente dell'Emoteca regionale. Se
le cose sono ancora in questo senso, cioè che sia il Prof. Luria
responsabile legale della emoteca, siccome il Prof. Luria non c'è,
allora bisogna che l'Assessorato alla Sanità s'interessi, affinché
sia un altro al suo posto che sia responsabile, a parte il fatto
che l'emoteca, effettivamente funziona benissimo, e non ci sono da
avere dei dubbi, però il destino è così, molte volte
contraddittorio, per modo che si possa sistemare questa
segnalazione all'Assessore della sanità.
Benzo
(D.C.)
- Vorrei solo fare presente al
Consiglio una preoccupazione che, a mia volta, avrei sentito da
altri; io non sono intenditore di questo settore, ma la questione
del trasporto del sangue, mi è stato detto che tante volte, sovente
avviene mediante addirittura una vespa o una motocicletta, non ci
sono preoccupazioni per questo fatto, che il sangue viene sbattuto,
mi si diceva, e arrivi in condizioni non idonee all'Ospedale,
quando viene fornito.
Germano (P.C.I)
- Io invece ho recepito altre cose, ho
recepito altre cose, ho recepito che ci sono, non è tutto perfetto,
c'è una certa disfunzione che è stata segnalata anche
all'Assessore, direi di prendere il coraggio a due mani e di
risolverlo, senza stare lì a fare una discussione.
Montesano (P.S.D.I.)
- Va bene, allora, si passa
all'approvazione articolo per articolo della legge.
Art. 1, 2... Il Consiglio approva...
Risultati della votazione. Favorevoli 31 su 31 - Il Consiglio
approva alla unanimità.
Si passa al n. 20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK