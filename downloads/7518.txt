Consiglio Regionale della Valle d'Aosta - Oggetto del Consiglio n. 2041 del 28 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2041 del 28 maggio 1986 - Resoconto
OGGETTO N. 2041/VIII - "INIZIATIVA NEI CONFRONTI DEL REGIME
DI SEGREGAZIONE RAZZIALE IN SUD AFRICA".-(Approvazione di
mozione).
PRESIDENTE:
Ha chiesto di parlare il Consigliere
Baldassarre, per mozione d'ordine, ne ha facoltà.
BALDASSARRE - (P.S.D.I.):
Vorrei chiedere al Consiglio di
discutere la mozione concernente Nelson Mandela, che è stata
rinviata già dall'ultimo Consiglio regionale. Siccome domani non
sarò presente in Consiglio, e non parteciperò neppure al prossimo
Consiglio regionale, rinuncio ad illustrare la mozione, e chiedo al
Presidente del Consiglio, se il Consiglio è d'accordo, di
votarla.
PRESIDENTE:
C'è una richiesta di inversione dell'ordine
del giorno, per discutere adesso l'oggetto n. 40. Se il Consiglio è
d'accordo, si passa alla discussione sulla mozione presentata dal
Consigliere Baldassarre, di cui do lettura.
MOZIONE
Rilevato che in Sudafrica si sta consumando una tragedia di
enormi proporzioni, per la politica segregazionista del regime di
Pretoria che vuole mantenere il dominio della minoranza bianca
sulla popolazione di colore;
Considerato che tale politica del razzista Botha oltre a
violare i più elementari diritti civili e umani, tiene relegato in
carcere da oltre
23
anni Nelson Mandela, Presidente
dell'African National Congress ed altri detenuti politici;
il Consiglio regionale della Valle d'Aosta
delibera
di chiedere al Governo italiano di intervenire presso quello
di Pretoria per l'immediata liberazione del Leader Mandela e di
tutti i detenuti politici, come condizione essenziale per aprire un
dialogo fruttuoso nella società sudafricana e con il mondo
civile.
PRESIDENTE:
Metto in votazione la mozione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
I lavori terminano qui per questa sera,
riprendono domani mattina
alle ore 9.30.
La seduta è tolta.
La seduta termina alle ore 20.16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK