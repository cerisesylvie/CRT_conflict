Consiglio Regionale della Valle d'Aosta - Oggetto del Consiglio n. 1956 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1956 del 5 aprile 2016 - Resoconto
OGGETTO N. 1956/XIV - Interrogazione: "Tempistica per
l'accesso alla rete in fibra ottica da parte di operatori di
telecomunicazioni".
Viérin M. (Presidente) -
Punto n. 7 dell'ordine del
giorno. La parola al Presidente della Regione.
Rollandin (UV) -
Grazie Presidente.
Per dare una risposta sulla domanda fatta inerente alla
tempistica per l'accesso alla rete in fibra ottica da parte di
operatori di telecomunicazioni, gli uffici competenti
dell'Amministrazione ritengono opportuno premettere che non è mai
pervenuta alcuna richiesta formale di collegamento ai nodi TOPIX di
Châtillon e Villeneuve da parte dell'operatore indicato
nell'interrogazione, la società Fastalp. La società Fastalp ha
segnalato un possibile interesse in merito, tramite messaggi di
posta elettronica inviati ad un funzionario della struttura, con
formulazioni molto generiche, senza produrre elaborati progettuali
e precisare le esigenze, come ad esempio gli spazi necessari negli
armadi, il numero di apparati elettronici, il numero, la tipologia
e le dimensioni di antenne. A questi messaggi sono seguiti, in ogni
caso, tempestivi riscontri, sempre in posta elettronica, con cui
sono state richieste informazioni maggiormente dettagliate sui
fabbisogni e sono state indicate le attività in corso e il relativo
stato di avanzamento (questo giusto per precisarle quello che
risultava).
Per quanto riguarda la prima domanda, in relazione alla
comunicazione informale inviata in data 13 giugno 2014, va
segnalato che il nodo TOPIX di Châtillon è situato in un'area di
proprietà di CVA. Verificato che non c'era più spazio per ospitare
un nuovo operatore di telecomunicazioni all'interno delle strutture
esistenti, CVA ha progettato e realizzato a sue spese una specifica
struttura per ospitare operatori terzi presso l'area, tenendo conto
dell'esigenza degli operatori di poter intervenire per la
manutenzione delle apparecchiature 24 ore su 24 e 7 giorni su 7.
L'intervento è stato completato nel mese di dicembre 2015,
dopodiché l'Amministrazione regionale, a proprie spese, ha
posizionato nell'area predisposta gli armadi per il ricovero degli
apparati elettronici degli operatori. Gli uffici ritengono che
entro il mese di aprile 2016 (quindi entro questo mese), terminate
le procedure amministrative in corso per la presa in carico
dell'area, sarà possibile formalizzare la convenzione per
l'insediamento di Fastalp, ovviamente a fronte di una formale
richiesta corredata da tutte le necessarie informazioni
tecniche.
Per quanto riguarda la seconda domanda: "quando sarà possibile
dare al sopracitato operatore l'accesso..." gli approfondimenti
effettuati in seguito alla comunicazione informale datata 15
novembre 2014 sulla possibilità di allacciamento al nodo TOPIX di
Villeneuve, hanno rilevato la necessità, per accedere alla porta
TOPIX, dell'utilizzo di un cavidotto di proprietà regionale,
interessato dall'avanzamento del piano di infrastrutturazione con
la fibra ottica VdA Broadbusiness. Nel mese di marzo scorso si è
svolta la conferenza dei servizi per l'esame e la valutazione del
progetto esecutivo della fibra ottica nell'area di Villeneuve.
Entro maggio sarà sottoposta alla Giunta l'approvazione dei listini
e delle modalità per le concessioni agli operatori di
telecomunicazioni della fibra e dell'infrastruttura, compreso il
cavidotto in questione.
Sull'ultima domanda: "se al Governo regionale appaia ragionevole
l'attesa", gli uffici segnalano che l'avanzamento delle attività
necessarie a creare le condizioni per soddisfare l'interesse di
Fastalp è stato condizionato, in un caso, dalla necessità di
realizzare fisicamente gli interventi necessari e, nell'altro caso,
dal progresso della posa della fibra ottica. C'è stata sicuramente
una difficoltà. Va anche segnalato che è stata privilegiata la
concessione della rete wireless VdA All Broadband, che comprende
anche gli accessi ai nodi TOPIX di Châtillon e Villeneuve e per la
quale Fastalp era stata invitata a partecipare alla gara, ma ha
ritenuto di non presentare alcuna offerta (questo è nella tipologia
o comunque negli interessi della stessa società).
In conclusione, si ritiene importante ribadire che alla società
Fastalp sono stati forniti gli elementi puntuali di avanzamento
delle attività connesse alle segnalazioni informali di interesse
avanzate dall'operatore. Credo che forse un po' di disguidi siano
nati da questa situazione informale rispetto a quella formale, che
poi è seguita, e che per fortuna, anche se con un po' di ritardo,
penso arriverà a conclusione a mesi. Grazie.
Presidente -
La parola al collega Cognetta.
Cognetta (M5S) -
Grazie Presidente.
Presidente, come ha avuto modo di notare anche lei, è intercorso
un periodo piuttosto lungo. Al di là delle questioni puramente
formali, per una società che necessita di un servizio - tra l'altro
non per conto suo, ma per conto di clienti che hanno bisogno per il
loro lavoro di un accesso alla rete di un certo livello, di una
certa velocità - questo di conseguenza frenava un po' lo sviluppo
anche aziendale, non tanto di Fastalp quanto dei suoi clienti,
perché è un'azienda che fa servizi. Mi fa piacere che da aprile
2016 si possa aprire il nodo di Châtillon, Châtillon era un
problema perché era all'interno della rete di CVA, e quindi essendo
questa rete disponibile da prima del 2012 (mi sembra addirittura
dal 2011) finalmente riesce ad essere fruibile, così come il fatto
che se da maggio appare la delibera con gli importi finalmente
anche altri operatori potranno gestire questa importante
infrastruttura. Ricordo che è la prima che noi abbiamo avuto ad
alta velocità in Valle e che per anni è rimasta molto
sottoutilizzata, per non dire del tutto inutilizzata.
Sono contento che a breve risolveremo il problema Fastalp, e
soprattutto che finalmente anche altri operatori riusciranno a
gestire parte di questa linea, perché effettivamente è uno snodo
molto importante per la nostra regione e, visto che si fa un gran
parlare di fibra e di
digital divide
, questo sarebbe un
sistema finalmente per superarlo. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK