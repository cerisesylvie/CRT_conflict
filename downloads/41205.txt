Consiglio Regionale della Valle d'Aosta - Oggetto del Consiglio n. 375 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 375 del 5 febbraio 2019 - Resoconto
OGGETTO N. 375/XV - Interpellanze: "Mancato utilizzo dei
finanziamenti stanziati dall'Unione europea" e "Interventi per
l'utilizzo dei finanziamenti dell'Unione europea".
Rini (Presidente)
- Passiamo ora all'esame dei punti
congiunti n. 19 e n. 24. Ha chiesto la parola per l'illustrazione
il proponente, il Consigliere Bertin.
Bertin (RC-AC)
- Sarò breve nell'illustrazione tanto più
che verrà illustrata poi anche dal collega Gerandin, riprendiamo un
tema già emerso tempo fa ed era, tra l'altro, all'ordine del giorno
nel Consiglio precedente: la questione relativa ai fondi del Fondo
sociale europeo che non sono stati spesi e certificati da parte
della Regione, con conseguente perdita di finanziamento. Situazione
che era in parte nota, poi in questo periodo è stata evidenziata,
cosa particolarmente preoccupante, anche perché sappiamo che ormai
i pochi investimenti che si fanno come Enti locali e come Regione
arrivano in buona parte dai fondi europei, anche in ragione delle
poche disponibilità delle risorse finanziarie della Regione,
pertanto questo assume anche una preoccupazione e un valore
maggiore in ragione alla situazione attuale.
Passo direttamente alle domande. Risulterebbe che la Valle
d'Aosta sia l'unica Regione ad aver mancato quest'obiettivo, se
questo corrisponde al vero o no lo vorremmo sapere; "
a quanto
ammonta la perdita relativa al mancato utilizzo dei fondi europei,
con riferimento sia alle risorse del Fondo sociale europeo che ai
costi sostenuti e finanziati dalla Regione; quali saranno le
conseguenze di tali perdite in relazione ai progetti avviati e alla
programmazione esistente
"; quali sono stati i motivi di questa
situazione e quali intendimenti per porvi rimedio, per far sì che
questo non si ripeta.
Presidente
- Grazie collega Bertin. Il punto è congiunto
con il punto n. 24, il cui proponente è il Consigliere Gerandin che
ha chiesto la parola.
Gerandin (MOUV')
- Ringrazio il collega Bertin che ha già
sottolineato alcuni aspetti di questo evolversi di una situazione
che ci tengo a sottolineare - in quanto, seppur per un breve
periodo, abbiamo fatto parte di un Governo - che era una fine
annunciata, perché questo è quanto, nel senso che mi pare corretto
dire che fosse di dominio pubblico... chi in questo momento cade
dal pero o comunque dice: "che amara sorpresa abbiamo avuto, perché
perderemo queste risorse da certificare entro fine dicembre", sugli
8 milioni e rotti del Fondo sociale europeo... dicevo prima, era
una fine ampiamente annunciata. Questi finanziamenti, queste
risorse del Fondo sociale europeo partono dal 2014 e all'epoca il
Governo fece una scelta: quella di affidare tutta la parte
informatica dell'attuazione di questo nuovo programma a INVA. A
un'iniziativa del collega Cognetta del 4 aprile 2017, per quanto
riguarda lo stanziamento per questo programma di INVA (nella
delibera di Giunta regionale del 2016 di 530 mila euro), viene
riposto: "
... non è possibile definire ad oggi il costo
complessivo che sarà sostenuto per l'evoluzione finale del
sistema
"; mentre, per quanto riguarda l'avere un programma
attinente alle richieste dell'Unione europea... del Ministero
dell'economia, viene detto che le funzionalità sarebbero state
ultimate entro luglio 2017, tranne una parte residuale di
funzionalità che sarebbe entrata in esercizio entro l'autunno del
2017. Viene anche detto che l'unica soluzione già disponibile era
quella della Regione Piemonte, ma avrebbe richiesto costi di
impianto e licenza, oltre alla riprogettazione generale per
l'adeguamento alle specifiche della Valle d'Aosta, per cui si è
scelto questo tipo di percorso.
Ora, ci tengo a sottolineare questo perché sono state fatte
anche altre iniziative in quest'aula, dove si è sempre negato
sussistessero delle problematiche legate a un'eventuale
rendicontazione, salvo poi trovarsi di fronte a un'amara realtà:
malgrado le varie sollecitazioni che ci sono state da Bruxelles,
dallo Stato, che chiedono cosa c'è che non va in Valle d'Aosta, le
cose non vanno avanti, perché ci sono tanti progetti di minor spesa
da rendicontare e viene detto a più riprese che il sistema
informativo era quanto meno o in ritardo, o non adeguato. Ci sono
state anche sollecitazioni da parte dell'
audit
, ha scritto
che c'erano gravi difficoltà. Questo per dire e per capire quale
sarà la prospettiva di queste risorse, è interessante sapere quando
il sistema informatico SISPREG 2014, affidato a INVA, è stato reso
completamente operativo e disponibile e quali erano i tempi entro
cui doveva esserlo.
Non ho chiesto l'ammontare di quanto corrisposto a INVA, perché
credo che, di fronte a un disimpegno di questa entità... e poi sarà
interessante capire - e aspetto con attenzione le risposte
dell'Assessore - quali saranno i disimpegni in prospettiva perché
la partita non è finita qua! Soprattutto come ci si intende
muovere, attivarsi per ovviare a queste problematiche. Abbiamo
approvato una finanziaria, in cui, rispetto a quello che era il
blocco, il rapporto 1 a 10 per la sostituzione del personale... ed
una finanziaria che dice che è possibile, nei limiti di spesa
dell'anno precedente, attivarsi affinché risorse... perché il vero
problema sicuramente è quello del
turnover
che c'è stato:
noi avevamo del personale che veniva identificato, veniva formato e
poi c'era un continuo turnover a questi fondi europei... per cui
sarebbe interessante capire come ci si intende muovere, tenuto
conto che quelle che erano un po' le pastoie, quelle che impedivano
eventualmente di intervenire nel passato, stavolta sono
rimosse.
Presidente
- Per la risposta a entrambe le interpellanze,
la parola all'Assessore Bertschy.
Bertschy (UVP)
- Innanzitutto chiedo scusa in anticipo se
cercherò di seguire le due interpellanze che hanno domande simili
ma differenti, cercherò di seguire un filo logico per dare una
risposta e poi c'è ancora una successiva mozione, il tema sarà
ampiamente trattato in questo Consiglio regionale. Se mancheranno
delle informazioni, sono a disposizione per fornire quello che
mancherà. Come premessa generale credo che un po' tutti, questo
Governo, quello precedente e quelli che l'hanno preceduto non
possano che vivere con un dispiacere - l'ho detto pubblicamente e
non ho problemi a dirlo qua - il fatto che è successo. Non essere
riusciti in questa fase del programma a utilizzare tutte le risorse
è un insuccesso della politica e direi trasversale perché ci sono
stati parecchi Governi in questi anni e anche delle strutture
dirigenziali e di tutti, perché l'Amministrazione regionale nel suo
complesso qualcosa per strada ha lasciato. È vero anche che
quest'Amministrazione regionale ha evitato - e poi vedremo nei
prossimi mesi cosa succederà a riguardo - di utilizzare pratiche
legittime - ma delle quali i risultati poi... si dovranno osservare
appunto le valutazioni - che altre Regioni in difficoltà come noi a
un certo punto del 2018 hanno utilizzato. In pratica si tratta di
utilizzare quei progetti coerenti, inserirli nei programmi e
provare a "caratterizzare" il volume di spesa per raggiungere il
target
di risultato: da un lato, una situazione critica;
dall'altro, una situazione molto trasparente sulla quale dobbiamo
intervenire.
Rispetto al passato, ci sono più criticità, sicuramente
scontiamo ancora un'impreparazione e anche un approccio culturale
rispetto all'utilizzo dei fondi europei, che sia politicamente - e
su questo io credo che non sia il caso di tirare indietro troppo la
mano - che amministrativamente sono utilizzati per finanziare delle
attività ma se si possono utilizzare i fondi regionali per farli,
si sceglie sempre la seconda strada, perché utilizzare i fondi
europei è complesso, difficile, comporta avere una preparazione e
anche un livello di organizzazione molto elevato, che bisognerà
cercare di acquisire perché i programmi europei non finiscono il 1°
gennaio 2019 ma vanno avanti e siamo alle porte di una nuova
programmazione, un approccio che deve cambiare e che anche
nell'ultimo anno ho visto fare scelte di finanziamento su fondi
regionali, piuttosto che su fondi europei. Di fondo anche
l'impianto generale organizzativo, il fatto di aver diviso
l'utilizzo dei fondi in due ADG: FSE, FESR, ma soprattutto in sette
SRAI per dipartimenti e probabilmente non aver avuto la capacità
tecnica, organizzativa, amministrativa di presidiarle ha
sicuramente generato in questi primi due anni, perché poi
l'attività si è concentrata soprattutto dal 2015 in avanti, la
Comunità europea è arrivata anche lei in ritardo a definire tutta
una serie di regole e linee guida per cominciare a fare progetti e
poi spesa, queste sono cose che nei due piani di rafforzamento
amministrativo e in quello che è in discussione attualmente in
Giunta sono oggetto di valutazione. Anche le varie organizzazioni
amministrative hanno fatto la loro hanno fatto la loro parte, non
ultima, collega Gerandin, anche quella di settembre, dov'è stata
costruita una struttura dirigenziale, l'autorità di audit, che
conterà dal 1° gennaio 2019 su tre risorse di personale che sono
state sottratte dalla struttura di ADG della FSE, che aveva già un
carico di lavoro elevato, con difficoltà anche di tipo ambientale
che si sono generate e sottoscritte dai dirigenti.
Ognuno ci ha messo del suo in questa parte. Devo dire che anche
gli ultimi quattro mesi sono comunque stati complicati in un
momento in cui bisognava addirittura implementare le risorse nella
struttura FSE, invece che dividerle tra due strutture. Io quindi
credo che, nel limite del possibile, bisogna guardare avanti e
sicuramente andare a fondo rispetto a responsabilità, ma ognuno in
questa fase ne ha fatto un pezzettino, a mio avviso, di errore,
senza volerlo fare immagino, perché oggi, pur con grandi volontà,
prima il collega Presidente Distort diceva al collega Borello:
"combatti e, se puoi, aspetta i rinforzi per sfondare e vincere la
battaglia". Ogni Assessore in Giunta oggi sta cercando e aspettando
i rinforzi, oggi credo che l'FSE sia il problema, un momento fa
erano le politiche abitative, noi abbiamo un'enorme difficoltà - e
credo sia stata anche la vostra nel momento della vostra riforma a
settembre - di personale e difficoltà a spostare quest'ultimo.
Stiamo cercando di rimettere tre persone per il FSE ma è più di un
mese che discutiamo, che cerchiamo soluzioni e il Segretario
generale è al lavoro per trovarle, quindi difficoltà enormi un po'
per tutti.
Detto questo, bisogna valutare cos'è successo, il collega Bertin
chiede se corrisponde al vero che la Valle d'Aosta è l'unica
Regione che ha avuto questo disimpegno, ebbene sì, lo abbiamo
detto, purtroppo è così e, come ho ricordato, è così anche perché
non sono state utilizzate pratiche amministrative, anche perché non
eravamo pronti a utilizzarle per provare a finanziare all'interno
della rendicontazione programmi coerenti.
Per quanto riguarda la prima domanda del collega Gerandin sul
sistema SISPREG, la mia risposta sarà un po' più lunga, spero di
rimanere nei tempi e leggerò i dati pervenuti. La normativa europea
ha imposto la totale digitalizzazione dei flussi informativi tra i
vari soggetti coinvolti nell'attuazione di programmi europei - ed è
la prima volta -, questo ha comportato la costruzione di quel
sistema che lei ha ricordato a partire dal 2015, che è un sistema
che consente a tutti i soggetti a vario titolo coinvolti (autorità
di gestione, beneficiari, attuatori, organismi intermedi,
controllori di primo livello, autorità di
audit
e autorità
di certificazione) di gestire un programma e tutti i relativi
progetti dalla fase di presentazione degli stessi alla fase di
rendicontazione e certificazione. In aggiunta l'Amministrazione
regionale ha optato per la costruzione di un unico sistema
informativo in grado di gestire tutti i programmi a cofinanziamento
europeo per evidente economia. Tale scelta si è innescata in una
situazione che presentava in alcuni casi evidenti carenze
procedurali, oltre che a livello informatico, e ha subito i ritardi
con cui il Ministero dell'economia, Ragioneria generale dello
Stato, ha rilasciato le specifiche con le quali avrebbe dovuto
essere costruito il
software
, tant'è vero che l'ultima
comunicazione è ancora adesso di novembre 2018. Le strutture
competenti, con il supporto di INVA, hanno comunque provveduto a
rendere disponibili le principali funzionalità del sistema
operativo, che sono state peraltro oggetto di specifico
audit
, con esito sostanzialmente positivo da parte dei
competenti organi del Ministero a fine 2017. Venivano chiesti dei
completamenti necessari anche per superare le riserve dell'autorità
di audit, ai fini della designazione della struttura. Nel corso del
2018 il sistema è stato reso progressivamente operativo, mentre le
residue funzionalità, intese quali evoluzione del sistema che non
sono risultate bloccanti nel 2018, saranno completate nel corso del
2019 sia a causa del ritardo con il quale il Ministero ha
provveduto a rilasciare le specifiche, sia per apportare i
necessari miglioramenti segnalati dagli utenti nel corso dei primi
anni di utilizzo. Ovviamente l'Amministrazione ha avviato le
iniziative per i beneficiari anche in assenza di tutte le
funzionalità previste nell'ambito di SISPREG, al fine di evitare
penalizzazioni economiche per il tessuto produttivo e sociale;
nonostante questo, le penalizzazioni a fine dicembre sono arrivate.
Purtroppo tale circostanza ha fatto sì che si accumulasse una
notevole mole di lavoro, in termini di recupero di progettualità e
di rendicontazioni pregresse al sistema, circostanza che ha inciso
e sta ancora incidendo, come si dirà ancora in seguito, sia sulla
procedura di designazione, sia sulle rendicontazioni. A questo
proposito, nonostante questa risposta tecnica preparata da chi ha
operato sul sistema, noi costituiremo a breve un comitato tecnico
con gli enti formatori che sia da supporto al lavoro che stiamo
facendo di rinforzo per provare a uscire da questa situazione di
criticità, perché, al di là di quello che dicono i tecnici, ci sono
ancora notevoli migliorie e semplificazioni da poter adottare e
mettere in atto, e vogliamo che siano soprattutto i soggetti
importanti, quali gli enti formatori, a lavorare con noi per dare
delle risposte.
Cercherei di unire insieme, se siete d'accordo, la domanda volta
a sapere a quanto ammonta il disimpegno e quella in cui si chiede
la situazione di prospettiva negli anni a venire. Il disimpegno
ammonta nel totale a 2.949.447, che sono così suddivisi: 1.474.723
di risorse europee, 1.032.306 di risorse statali e 442.000 euro di
risorse regionali. Le conseguenze immediate non ci sono sui
programmi, anche perché il disimpegno avverrà a fine
programmazione.
Per venire alla terza domanda: "
quali saranno le conseguenze
di tali perdite in relazione ai progetti avviati e alla
programmazione in essere
", la conseguenza non impatta
immediatamente ma evidentemente sconteremo alla fine una maggiore
disponibilità di risorse da mettere a bando. In questo momento va
presidiata in maniera importante la percentuale che deve essere
spesa sugli assi, uno di questi assi è in grave difficoltà e anche
su questo dovremo fare delle valutazioni, perché, come sapete, c'è
l'autorità di gestione, l'autorità di designazione e, se qui mi
posso permettere, con massima trasparenza, l'obiettivo è cercare di
capire, rispettando il ruolo di tutti, come negli altri territori
stanno lavorando rispetto alle linee guida, rispetto ai controlli
sui progetti, rispetto ai tagli che vengono fatti su questi
progetti, perché l'autorità di gestione esiste in tutte le Regioni
come l'autorità di designazione, speriamo ci sia uniformità di
controllo, per non rischiare di essere a volte anche troppo
realisti.
Un'altra domanda è: "
quali saranno le conseguenze di tali
perdite in relazione ai progetti avviati e alla programmazione in
essere
". Per venire alla domanda del collega Gerandin:
"
com'è la situazione di prospettiva negli anni a venire e quali
disimpegni ulteriori rischia la Valle d'Aosta
", la situazione
del 2019 è criticissima. Dovremo quindi essere molto bravi a
evitare che i problemi del 2018 si trasformino in problemi ancora
più gravi. Abbiamo un appuntamento importante a maggio, dove si
farà una prima verifica e dove dovremo essere capaci di certificare
circa 4 milioni e mezzo di euro e abbiamo un appuntamento
importantissimo a fine anno, dove dovremo avere certificato circa 8
milioni e 800 mila euro. È un appuntamento per il quale oggi siamo
quasi sicuri di non farcela - perché dobbiamo partire con questo
atteggiamento - perché non è solo una questione di riorganizzarci,
noi ci stiamo organizzando e le risorse saranno assegnate a breve
all'ADG di gestione. Stiamo cercando di mettere in campo i rinforzi
per tutte le SRAI a livello di risorse umane, però il programma,
finito il pregresso, che è da mettere a sistema e quindi
certificato, ha bisogno di nuovi volumi di spesa, che si effettuano
con i bandi e con la rendicontazione della spesa effettuata. Non è
solo quindi una questione di voler spendere i soldi o investire i
soldi - e forse bisognerebbe usare questo termine perché è più
corretto - ma è anche la capacità di riuscire a far raccogliere nel
nostro indotto (il territorio regionale) questa possibilità di
spesa. Stiamo monitorando quei bandi che sono aperti e alcuni di
questi non hanno ancora prodotto il risultato che devono produrre.
Sul 2019 quindi vi è un'attenzione con preoccupazione da parte di
tutti, Governo regionale ma anche strutture tecniche, per provare a
dare una risposta importante e migliorare questa previsione
iniziale.
Per quanto concerne le azioni più importanti che stiamo cercando
di mettere in campo, intanto credo sia giusto far rilevare che.
nonostante questo, comunque circa 9 milioni di euro sono stati
investiti su progetti rivolti ai giovani, ad adulti, percorsi
biennali e triennali rivolti ai giovani, tirocini, formazione
rivolta alle imprese,
voucher
, laboratori occupazionali
rivolti ai disabili, percorsi di formazione e sono stati avviati
circa 318 progetti che hanno interessato circa 3800 persone,
perché, al di là del disimpegno, c'è un'attività in corso che
bisogna rinforzare. Le cose importanti che dobbiamo provare a
mettere in campo sono quelle sulle quali dovremo riuscire a fare la
differenza, dicevo: risorse del personale per mettere a sistema il
pregresso, perché anche quello è un lavoro; adattamenti del sistema
di gestione e delle direttive regionali al fine di cercare di
semplificare al massimo il lavoro; l'ultimazione delle procedure di
rendicontazione e controllo e certificazione delle spese sostenute
al 31 dicembre; l'idea di provare a sostenere anche con degli
incentivi chi andrà a lavorare nei servizi e nei progetti e poi
l'obiettivo più importante è riuscire a generare sugli assi, dove
possibile creare spesa, volume di progettazione, altrimenti è
inutile mettere a bando progetti che non andranno in quella
direzione: per esempio, stiamo lavorando per rifinanziare un bando
che è aperto, il quale prevede degli incentivi, degli sgravi per le
assunzioni alle imprese, oltre ad essere importante per gli aspetti
economici, è importante perché ha generato in poco tempo 93
progetti e una spesa di circa 2 milioni di euro.
Sicuramente non sono stato esaustivo, in questi 60 giorni
abbiamo parlato parecchie volte di questo argomento, stiamo
cercando di applicarci con tutta la capacità che si può mettere a
disposizione per superare una fase di grande difficoltà e
soprattutto per creare le condizioni affinché la Valle d'Aosta con
questi disimpegni non venga danneggiata nelle future
programmazioni. Se la risposta non è stata sufficientemente
esaustiva, ci sarà modo di riprendere gli argomenti nella mozione,
nella quale mi pare sia previsto un intervento, una convocazione
delle commissioni e lì si potranno anche fornire anche dati e
documenti, quello che è necessario fornire.
Alle ore 19:15 riassume la presidenza la Presidente
Rini.
Rini (Présidente)
- Pour la réplique, la parole au
collègue Bertin.
Bertin (RC-AC)
- In fase di presentazione di questa
interpellanza avevo evidenziato una mia preoccupazione rispetto
alla situazione generale dei fondi europei, la sua risposta non fa
altro che aumentare la mia preoccupazione. Rischiamo di perdere
delle risorse importanti, con tutte le conseguenze negative per i
nostri territori. Tra l'altro, il fatto che siamo l'unica Regione
che si trova in questa situazione non fa altro che aggravare la
situazione, perché significa che qualcosa non ha funzionato. Sulla
base di quanto segnalato dall'Unione europea nel rifiutare questi
fondi, mi preoccupa anche la mancanza di una strategia chiara
rispetto all'utilizzo di queste risorse. Il fatto che manchi una
strategia chiara è una cosa estremamente grave, bisogna al più
presto mettersi seriamente a ripensare all'utilizzo di queste
risorse, anche in funzione della prossima programmazione europea,
questi fondi sono sempre più importanti, ce ne rendiamo conto, in
ragione anche della diminuzione delle risorse della nostra Regione.
L'Assessore diceva che lui aspetta rinforzi, a me ricorda un po' i
film western, nel quale "arrivano i nostri" con la cavalleria,
Assessore, stia attento che qui non arriva nessuno e dobbiamo
sbrogliarcela da soli, cercando di organizzarci bene ed evitare di
finire in questa situazione. In questo settore di rischi di dover
restituire parte dei finanziamenti ne abbiamo anche altri, questo è
un settore sempre più strategico nel quale deve essere concentrata
tutta l'attenzione possibile, anche in prospettiva. Francamente è
una situazione preoccupante e la sua risposta, da questo punto di
vista, certo non è soddisfacente in termini generali.
Présidente
- Pour la réplique, la parole au collègue
Gerandin.
Gerandin (MOUV')
- Penso che lei abbia risposto in
termini molto onesti, nel senso che la realtà, purtroppo, per la
Valle d'Aosta è questa: ci ha confermato che siamo l'unica Regione
che andrà al disimpegno. Di tutta la sua illustrazione, che torno a
dire penso sia reale relativamente alle difficoltà e alle
prospettive future, quello che a me preoccupa, al di là di quello
che abbiamo perso, sono le prospettive future. Quando le ho fatto
la domanda molto precisa: "
quando il sistema informatico
affidato ad INVA si è reso completamente operativo e
disponibile...
", in tutta sincerità penso che abbia un po'
deviato dalla risposta, perché lei ha detto che dal 2015 tutte le
pratiche dovevano essere obbligatoriamente informatizzate, ma le
ricordo che fino al 2017 sono state fatte certificazioni senza
sistema informativo in Valle e questo, Assessore, significa che
qualcosa non ha funzionato! Probabilmente è stato un tentativo di
coprire una scelta infausta, le ho letto una parte di quella
risposta data al collega Cognetta quando si chiedeva il perché
della scelta di affidare a INVA l'elaborazione di questo
programma...
(interruzione dell'Assessore Bertschy, fuori
microfono)
... abbiamo visto che cos'è successo, Assessore, il SISPREG non
ha mai funzionato! Tra le altre cose che ha detto molto
correttamente è che questo programma è molto più complicato
rispetto all'altro, sono cambiate tantissime cose. Allora, quando
si sceglie di andare per una strada poco certa, bisognerebbe quanto
meno monitorare questo tipo di percorso. Quando si viene alla
risposta e ti dicono che il sistema disponibile era quello della
Regione Piemonte, però ha comportato un costo di 7 milioni di euro
per investimenti, 1 milioni e 2 per la manutenzione, parliamo del
Fondo sociale europeo del Piemonte che non immagino quanto sia...
probabilmente quello che abbiamo speso noi, la scelta fatta da noi
è stata poco di prospettiva rispetto alla complessità del programma
che andava elaborato: dico questo perché queste sollecitazioni che
sono pervenute dallo Stato, dall'Europa non erano una cosa non
saputa!
Do qualche dato, Assessore: fino al 2017 è stata fatta la
certificazione senza sistema informativo, buona parte di questa
spesa non documentata e poco corretta è quella che andiamo a
disimpegnare oggi. Anche volendo certificare, ed è la mia
preoccupazione - lo dico in tutta sincerità - , anche in
prospettiva, questi tipi di documentazione che c'è stata trasmessa
non in carattere informatico, non saremmo in grado di certificare
senza aver sistemato vecchie carenze, recuperato del pregresso di
quanto certificato senza sistema. Nel 2017 46 progetti sono stati
certificati, 39 hanno almeno un rilievo, i milioni in discussione
nell'anno prossimo, il 2019, saranno 14 milioni. Il gioco vale la
candela? Questo è il problema. Guardo alcuni dei passaggi che ha
fatto; è vero, il grosso problema è quello legato alla
riorganizzazione del personale, ma, tenuto conto di queste
complessità - e i vari Governi succedutosi prima del nostro, che
hanno scritto le finanziarie, erano a conoscenza di queste
problematiche -, non valeva la pena togliere il rapporto 1 a 10 per
chi andava a lavorare all'Ufficio informatico? Noi in 5 mesi e poco
più non abbiamo avuto la possibilità di farlo! Il personale è uno
dei grossi problemi, ma bisogna muoversi immediatamente perché qua
ci giochiamo 14 milioni. Non posso che essere d'accordo sul fatto
che se nel sistema valdostano ci sono fondi regionali più facili da
certificare, la strada è quella, difficilmente si va verso i fondi
europei.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK