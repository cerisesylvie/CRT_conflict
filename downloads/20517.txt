Consiglio Regionale della Valle d'Aosta - Oggetto del Consiglio n. 527 del 7 aprile 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 527 del 7 aprile 2004 - Resoconto
OGGETTO N. 527/XII - Attuazione per la Valle d'Aosta della
riforma Moratti. (Interpellanza)
Interpellanza
Richiamato il dibattito presente da mesi nella scuola
valdostana circa la riforma Moratti (l.r. 53/2003) e il giudizio
negativo che ne è stato dato dal corpo docente e dalle diverse
organizzazioni sindacali;
Preso atto della volontà dell'Assessore di dotarsi di "uno
studio tecnico" preparatorio all'attuazione per la Valle d'Aosta
della Riforma Moratti, per quanto riguarda i diversi ordini di
scuola, con la costituzione di gruppi di lavoro: fin dal dicembre
2003, per la scuola materna ed elementare (DG n. 4748/2003) e,
recentemente, per la scuola secondaria di primo e di secondo grado
(DG n. 777/2004);
Ricordate le assicurazioni dell'Assessore circa la volontà di
dialogo e di confronto con le Organizzazioni Sindacali della
scuola;
Preso atto che a tutt'oggi non si è in presenza di alcun
documento condiviso dalle parti che indichi le linee politiche da
rispettare nel processo di attuazione della Riforma Moratti in
Valle;
Ritenuto opportuno avere informazioni circa l'iter di
elaborazione che l'Assessore sta predisponendo in relazione alla
riforma Moratti;
la sottoscritta Consigliera regionale
Interpella
l'Assessore competente per sapere:
1) se i gruppi sulla scuola materna ed elementare hanno
concluso il loro lavoro, e quali sono i risultati
raggiunti;
2) se da tali conclusioni emergono indicazioni circa la
scelta politica di non dar corso alla frequenza anticipata nella
scuola materna;
3) se, e come, l'Assessore intende utilizzare le conclusioni
di tali gruppi di lavoro nel definire i contenuti dei documenti da
concordare con i sindacati scuola;
4) a che punto è arrivato il confronto con le organizzazioni
sindacali della scuola, finalizzato a definire in un documento le
linee da seguire per l'adattamento alla realtà locale della riforma
Moratti.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Chiedo scusa all'Assessore se interloquiamo
così due volte di seguito, ma non era mia
intenzione… c'est pas ma faute si les
initiatives sont l'une après l'autre.
Quando si parla di "riforma Moratti", credo che vi sia una serie
di elementi da tenere presente e su cui vale la pena di riflettere.
Sono mesi che, a livello regionale, come a livello nazionale, si
parla della "riforma Moratti". Siamo a conoscenza del fatto che
sono state indette delle giornate di sciopero sia a livello
nazionale che regionale, nel senso che anche la Regione vi ha
partecipato; sappiamo anche che in Consiglio vi sono state diverse
iniziative che hanno sollevato la questione e vi è stata anche una
risoluzione dell'11 febbraio votata dalla maggioranza di questo
Consiglio, quindi vi è un interesse da parte del Consiglio stesso.
Siamo a conoscenza che continuano prese di posizione da parte dei
docenti, delle istituzioni, dei sindacati scuola; sappiamo anche
che, ad intervalli regolari, arrivano documenti che i sindacati
scuola predispongono e pubblicano sui loro giornali. A noi però
sembra che i tempi stringano, che, a fronte di un'azione di
interessamento da parte di molti soggetti coinvolti nella riforma,
manchi il momento decisionale, manchi il momento in cui si
definiscono quelle linee di orientamento che, come paletti da non
superare, dovrebbero indicare il contesto entro cui devono essere
predisposte le norme a livello regionale e i contenuti, concordati
fra tutte le parti interessate, per attuare in Valle d'Aosta questa
riforma.
L'Assessore, ad intervalli regolari, in base anche alle
sollecitazioni provenienti dai consiglieri regionali, fornisce una
serie di informazioni; ci ha detto che sono stati costituiti gruppi
di lavoro incaricati di studiare e predisporre sintesi tecniche, da
cui partire per affrontare l'aspetto più politico della questione.
Abbiamo visto che recentemente, attraverso la deliberazione n.
777/2004, sono stati costituiti i gruppi di lavoro per la scuola
secondaria di I° e II° grado. Qui, fra l'altro, una curiosità, che
mi è venuta confrontando fra loro le due deliberazioni. Non si
capisce bene perché, per studiare la "riforma Moratti", per la
scuola materna ed elementare, si sono previste 18 ore di lavoro;
per la scuola media di I° e II° grado vi sono molte meno ore: per
la scuola media inferiore di I° grado, solo 9 ore; per la scuola
media superiore, solo 6 ore. È come se si dicesse: "più aumenta la
difficoltà della scuola, in modo inversamente proporzionale
diminuiscono le ore di studio". Chiudo la parentesi, non era questa
la questione da affrontare oggi in modo particolare. Sappiamo che
l'Assessore ha nominato degli esperti legislativi, che devono
accompagnare il lavoro di predisporre le norme regionali, ma qui,
fra l'altro, sulla base di quali indicazioni? Se vi fossero queste
indicazioni date all'esperto, che non sono conosciute né dal
Consiglio, né dai sindacati la cosa sarebbe ancora peggiore.
L'Assessore ha manifestato più volte la volontà di incontrarsi con
i sindacati della scuola per condividere insieme gli adattamenti
alla nostra realtà regionale della "riforma Moratti".
Ora, sono passati diversi mesi da quando il lavoro è iniziato,
da quando la discussione ha preso avvio, da quando le riflessioni
sono state fatte, da quando le richieste, le domande, le
sollecitazioni sono giunte da parte di tutti i soggetti interessati
e ci sembra che manchi il momento delle risposte. Noi, allora,
vorremmo con questa iniziativa cominciare a vedere se vi sono
alcune risposte a tutti questi problemi. Le prime risposte che
chiediamo sono se i gruppi sulla scuola materna ed elementare hanno
concluso il loro lavoro e quali sono i risultati raggiunti;
l'Assessore ci aveva detto che, anche se dovevano concludere i
lavori entro maggio, questo gruppo si era impegnato a
concluderli.
Visto che qui parliamo di gruppi per la scuola materna e per la
scuola primaria, vorremmo sapere se da tali conclusioni emergono
alcune indicazioni per le scelte politiche che vanno fatte, ad
esempio, la scelta di non dar corso alla frequenza anticipata degli
alunni alla scuola materna. Ancora: se queste conclusioni dei
lavori di gruppo sono utili oppure no e fino a che punto nel
definire insieme ai sindacati le linee da portare avanti.
Infine, vorremmo sapere a che punto è il confronto con i
sindacati; mi sembra, dalle cose finora dette in quest'aula
dall'Assessore, che ella abbia proceduto nominando gruppi di lavoro
e cominciando a confrontarsi con i sindacati. Rispetto a questi due
grossi problemi, vorremmo che ci fosse detto a quale punto siamo
nell'iter che l'Assessore deve compiere in attuazione della
risoluzione di questo Consiglio.
Presidente - La parola all'Assessore all'istruzione e cultura,
Charles Teresa.
Charles (UV) - Les groupes d'étude de l'école maternelle et de
l'école primaire ont terminé leurs travaux il y a quelques jours et
ils ont rendu à l'Administration leur relation sur le sujet. L'idée
de fond qui est manifeste dans les résultats c'est que l'école
valdôtaine, au moment où elle tient compte de la réforme nationale,
doit continuer à garantir et à développer l'enseignement bilingue
dans les différentes disciplines des curriculums. La réforme doit
devenir, dans le cas spécifique de l'éducation bilingue, une
occasion aussi pour faire face aux carences et à certains retards;
par exemple, dans le cas de l'adaptation des programmes de la
Communauté Walser. La garantie de la continuité du système scolaire
de chez nous passe à travers le maintien du temps scolaire actuel,
de la pluralité, de la collégialité et de la même égalité de
traitement de tous les enseignants et c'est dans ce cadre que
doivent s'exercer les nouvelles fonctions de tutorat.
Pour ce qui concerne l'inscription anticipée à l'école de
l'enfance, le groupe, qui s'est penché sur le problème de ce niveau
de l'école, a rédigé un document spécifique, qui a pour titre
"Conditions pour la réalisation de l'inscription anticipée à
l'école maternelle", dans lequel sont indiqués tous les éléments
qui rendront la démarche défendable au niveau de la qualité. C'est
un petit dossier qui nous est parvenu ces jours-ci.
Quant au troisième point, les résultats des travaux des groupes
s'entrecroisent et alimentent nécessairement la confrontation avec
les organisations syndicales, qui se font parce qu'il est juste de
les faire et qui se font aussi sur la base d'une résolution du mois
de février de ce Conseil, que vous venez de rappeler. Dans de
nombreux cas, les propositions des groupes techniques sont en
parfait accord avec ce qui a été demandé par les organisations
syndicales. Le 24 mars une ébauche d'accord a été envoyée aux
organisations syndicales sur leur requête. Elles avaient demandé
que, en tant qu'Administration, nous devrions rédiger une ébauche
d'accord. Dans cette ébauche il est prévu l'opportunité de proposer
des adaptations au décret législatif n° 59/2004 à travers une norme
régionale; on reconnaît qu'il est nécessaire et obligatoire dans
l'ébauche d'accord de mettre en ?uvre des procédures en matière
d'adaptation des programmes d'enseignement aux termes des mythiques
articles 39, 40 et 40 bis; en même temps, dans l'ébauche nous
insistons sur la volonté de poursuivre la confrontation pour tout
ce qui concerne les mesures d'urgence prévues par la loi. J'ai reçu
ces derniers jours les considérations syndicales, nous préparons en
ce moment une nouvelle rencontre. Vous me demandez en définitive à
quel point et quelle est mon impression. Je peux vous dire que moi
je suis convaincue que la confrontation va donner de bons résultas,
va être utile et certainement est très importante et, quand je suis
optimiste, je suis même persuadée que tout ira pour le mieux pour
un accord comme il faut… quand je suis
optimiste…
Presidente - La parola alla Consigliera Squarzino Secondina.
Squarzino (Arc-VA) - Penso che sarebbe interessante - anche se
non l'ho scritto - che fosse data copia anche alla V Commissione
consiliare dei risultati di questi gruppi di lavoro, perché sono
gruppi di lavoro non diciamo istituzionali, ma nominati
dall'istituzione, i cui risultati vanno rinviati ai soggetti che,
istituzionalmente o per loro costituzione, sono interessati a
questa riforma: da un lato, il Consiglio regionale; dall'altro, i
sindacati o eventualmente altri soggetti come le forze politiche.
Potremo dare una valutazione quando avremo sotto mano questi studi,
perché capisco benissimo che, in un dibattito consiliare di pochi
minuti, non si abbia il tempo di approfondire le cose. Chi di noi
non è d'accordo sul fatto che l'educazione bilingue va continuata
nella scuola materna ed elementare? Ma il problema è come. Con lo
stesso modo e lo stesso orario di adesso? Come si concilia allora
il fatto che attualmente abbiamo, come scuola elementare, 3 ore in
più rispetto al livello nazionale, in cui si è verificata una
riduzione ulteriore di 3 ore? Se non interveniamo affatto
sull'orario, quindi, ci troviamo ad avere un orario di 6 ore in più
rispetto al livello nazionale. Ora, se vogliamo continuare
l'educazione bilingue, come finora abbiamo fatto, dovremo mantenere
lo stesso tipo di orario.
Non credo che l'Assessore condivida l'affermazione fatta dalla
Sottosegretaria Aprea che, rispetto alla questione: "Come mai
vengono diminuite le ore di inglese nella scuola media", ha
risposto in Parlamento:
"Abbiamo visto che con 3 ore di studio
di inglese i ragazzi non lo imparano bene, è meglio fare un'ora
sola,
ma ben fatta, così lo imparano meglio"
. Non penso
che questa sia una logica trasferibile da Roma alla Valle d'Aosta,
quindi credo che il problema dell'orario esista. Bisogna chiedersi
anche cosa vuol dire mantenere l'orario attuale, cioè deve essere
chiara la scelta che viene fatta, deve essere chiaro che sono 6 ore
in più nelle nostre scuole rispetto alle scuole nazionali. Credo
che vada chiarito il contesto, che non basti dire il mantenimento
semplicemente del tempo scuola o dell'organizzazione del tempo
scuola; sono anche concetti di tipo diverso, perché una cosa è
l'organizzazione del tempo scuola, altra cosa è il tempo scuola
come numero di ore: 36 ore o 33 ore.
Rispetto alla questione dell'anticipo, l'Assessore non ha ancora
chiarito come intende procedere, cioè, da quel che lei dice, sembra
che vi sia la possibilità di mantenere, con alcuni accorgimenti, il
carattere qualificante della scuola materna, pur con l'inserimento
di bambini di 2 anni e mezzo. Sono molto scettica, perché il
carattere della scuola materna, che è un carattere di educazione e
di preparazione alle competenze a livello di 3-4-5 anni, verrebbe
ad essere snaturato se venissero ad inserirsi nelle classi bambini
che non hanno ancora raggiunto i 3 anni, che hanno esigenze più di
tipo assistenziale. Ci troveremmo in quel caso di fronte a una
scuola materna che ha al proprio interno finalità diverse che è
difficile far interagire fra di loro.
Prendo atto che sta andando avanti il confronto con i sindacati;
spero che questo confronto avvenga in tempi brevi, perché adesso vi
è questa bozza inviata dall'Assessore il 24 marzo, vi è una
risposta dei sindacati, che mi sembra l'Assessore non abbia ancora
analizzato a fondo, quindi sarebbe interessante avere questa
documentazione come informazione, altrimenti la chiederemo
direttamente ai sindacati.
Ho chiesto entro quale tempo l'Assessore intende finire, ma
spero che i tempi siano ristretti, perché vi è anche tutta la
questione dell'adattamento rispetto ai contenuti: non vi è solo una
questione di orari e di organizzazione, ma anche una questione di
contenuti. Aspettiamo di avere in fretta questo incontro con la V
Commissione in cui vengano forniti gli elementi che finora sono
emersi ed auspichiamo che questo confronto con i sindacati continui
in modo positivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK