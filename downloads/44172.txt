Consiglio Regionale della Valle d'Aosta - Oggetto del Consiglio n. 1234 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1234 del 9 febbraio 2022 - Resoconto
OGGETTO N. 1234/XVI - Interrogazione: "Possibilità di fruire
dei fondi del piano nazionale di ripresa e resilienza per la
realizzazione di opere di manutenzione, implementazione e sviluppo
del sistema idrico integrato valdostano".
Bertin (Presidente) -
Punto n. 9. Risponde il Presidente
della Regione.
Lavevaz (UV) -
È un'interrogazione che chiede quale sia
lo stato di avanzamento della questione e delle interlocuzioni con
le controparti interessate e se con riferimento ai fondi del piano
nazionale di ripresa e resilienza la Valle d'Aosta potrà
beneficiare ai fini della realizzazione di opere di manutenzione,
implementazione e sviluppo del sistema idrico integrato
valdostano.
Com'è noto, il sistema idrico è stato in parte riorganizzato in
ultimo dalla legge regionale n. 37/2021 con il collegato che è
intervenuto sulla legge regionale n. 27, avremo necessità a breve
di fare ulteriori modifiche sulla legge di riferimento del servizio
idrico integrato e su queste si sta lavorando. La modifica in
particolare, introdotta in ultimo a dicembre scorso, individua il
Consorzio dei Comuni della Valle d'Aosta ricadenti nel bacino
montano della Dora Baltea quali enti di governo d'ambito, ai sensi
dell'articolo 147 del decreto legislativo 3 aprile 2006 n. 152, con
il compito di individuare un gestore unico che gestisce il servizio
idrico integrato su tutto il territorio ricadente nell'ambito
territoriale ottimale. A questo proposito, la modalità di
affidamento del sistema idrico integrato spetta al BIM e le varie
opzioni saranno analizzate nel piano d'ambito in fase di
definizione da parte dello stesso BIM. Allo stato attuale tale
scelta non è ancora stata definita.
In merito ai fondi del PNRR, con riferimento al settore fognario
depurativo, il Ministero della transizione ecologica ha chiesto
alle Regioni di predisporre un elenco di interventi quali proposte
da ammettere a finanziamento. Con deliberazione della Giunta
regionale n. 683 del 14 giugno 2021, recante appunto: "Approvazione
delle proposte di interventi per il settore fognario depurativo da
ammettere a finanziamento nell'ambito del PNRR", sono stati
individuati sette interventi per un totale di 16,5 milioni di euro
per lavori di costruzione di impianti di depurazione,
revamping
di impianti esistenti e ripristino delle
funzionalità di tratti di collettori. L'elenco è stato inviato al
Ministero e si è in attesa di un riscontro riguardo
all'accoglimento del finanziamento richiesto.
Per quanto concerne invece la parte acquedottistica, è stato
sottoposto all'attenzione della Conferenza Unificata uno schema di
decreto del Ministero delle infrastrutture e della mobilità
sostenibili recante: "Emanazione dell'avviso pubblico relativo alle
procedure per la presentazione delle proposte di interventi
finalizzati alla riduzione delle perdite delle reti di
distribuzione dell'acqua, compresa la digitalizzazione e il
monitoraggio delle reti a valere sulle risorse PNRR". Tale bando
non è tuttavia ancora stato pubblicato ma in ogni caso, salvo
modifiche che potrebbero essere successivamente apportate da parte
del Ministero, a tale bando dovrà partecipare direttamente il BIM
in qualità di ente di governo dell'ambito territoriale.
Si precisa che in funzione degli esiti dei bandi PNRR e dei
contenuti del piano d'ambito, in fase di predisposizione, si
provvederà ad analizzare congiuntamente con il BIM quali ulteriori
strumenti finanziari possono essere messi in campo per agevolare lo
sviluppo delle infrastrutture.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (LEGA VDA) -
La ringrazio Presidente Assessore e
spero che questa interrogazione sia servita un po' anche a dirimere
le questioni tra lei e la consigliera Minelli, ma so che i rapporti
tra ex - e lo dico con esperienza - sono sempre complessi.
Quest'interrogazione voleva far seguito a quella già fatta a
novembre dove si era ancora in una fase molto di definizione o,
meglio, antecedente alle modifiche alle quali lei giustamente ha
fatto riferimento ed era già funzionale quella a comprendere quali
fossero le prospettive non soltanto di assegnazione del servizio ma
l'eventualità di andare a reperire dei fondi extra regionali visto
che il piano nazionale di ripresa e resilienza ne prevede e lì si
intravedevano delle potenziali problematiche legate un po' ai
nostri problemi storici di gestione del servizio, ovvero di non
essere sostanzialmente in regola per poter aderire a quelle
risorse.
Vedremo poi ora come andrà la pubblicazione del bando a cui lei
faceva riferimento, le chiederei la possibilità di avere copia
della risposta soltanto perché ho preso nota della DGR n. 643, ma
volevo soltanto avere conferma di quello e le dico anche che
l'interrogazione voleva cercare di capire - e a questo punto mi
dico che è un punto ancora aperto v alcune affermazioni fatte
dall'assessore Marzi, laddove, quando si parlava di possibilità di
fare debito, faceva riferimento a potenziali interventi legati al
sistema idrico. Sostanzialmente si voleva capire: riusciamo a fare
riferimento e ad accedere a fondi terzi considerato anche che sono
comunque tutti interventi di peso? Sappiamo benissimo quanto costa
e non lo devo dire a un ex Sindaco quanto costi il sistema idrico
integrato, considerato anche che aggiungiamo un pezzo, ci saranno
anche delle problematiche legate alle utenze e alle tariffe di
altri servizi e anche questo che non vada in prospettiva a pesare
sulle tasche dei nostri cittadini.
Direi che a questo punto il punto è aggiornato allorquando ci
sarà la completa pubblicazione dei bandi relativi ai fondi
ministeriali e capiremo quanto viene o può venire
dall'Amministrazione centrale e quanto magari ci sarà bisogno di
mettere di tasca nostra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK