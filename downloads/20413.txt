Consiglio Regionale della Valle d'Aosta - Oggetto del Consiglio n. 423 del 25 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 423 del 25 febbraio 2004 - Resoconto
OGGETTO N. 423/XII - Problematiche concernenti il funzionamento
dei servizi antincendio al Traforo del Monte Bianco.
(Interrogazione)
Interrogazione
Preso atto della nota congiunta dei sindacati dei Vigili del
fuoco aderenti a Cgil, Cisl, Savt e Uil in merito al peso
irregolare degli automezzi in dotazione delle squadre di pronto
intervento al Traforo del Monte Bianco;
Appreso, con stupore, che la Società Geie-Tmb, proprietaria
di detti veicoli, intenderebbe risolvere il problema riducendo
fortemente la capacità estinguente di tali mezzi di
soccorso;
Rilevato che le rappresentanze sindacali hanno chiesto di
adottare atti concreti ed urgenti per ridurre il volume di traffico
all'interno del Traforo del Monte Bianco;
Evidenziato, ancora una volta, il pericolo rappresentato dal
doppio senso di circolazione dei Tir;
i sottoscritti Consiglieri regionali
Interrogano
la Giunta regionale e l'Assessore competente per
conoscere:
1. quali risposte sono state date ai problemi sollevati dai
Vigili del fuoco relativamente al funzionamento dei servizi
antincendio al Traforo del Monte Bianco;
2. quali iniziative sono state assunte per ridurre i volumi
di transito, in particolare quello pesante, all'interno del traforo
del Monte Bianco.
F.to: Riccarand - Squarzino Secondina
Président - La parole au Président de la Région, Perrin.
Perrin (UV) - En janvier dernier, suite à la confirmation de
l'existence d'une différence entre le poids réel des véhicules
anti-incendie et le poids indiqué sur la carte grise, la Direction
des services d'incendie et de secours a demandé des explications au
GEIE du Tunnel qui est le propriétaire desdits véhicules. Le GEIE
ayant, dans un premier temps, suggéré d'alléger lesdits véhicules
en réduisant leur chargement en eau et en enlevant certains de
leurs équipements de secours, la Direction a demandé à ce que le
Comité de sécurité de la Commission intergouvernementale de
contrôle soit mis au courant de la situation.
Le GEIE a ensuite proposé une autre solution pour éviter de
réduire le chargement en eau des véhicules "Janus": ceux-ci sont
autorisés à circuler uniquement lorsque les accès du tunnel sont
fermés, c'est-à-dire lors des déplacements programmés des véhicules
et lors d'interventions de secours dans le cadre du plan interne
d'intervention et de sécurité. Le GEIE a également produit une
déclaration des sociétés qui ont construit les châssis des
véhicules "Janus" et les ont équipé, attestant que ces véhicules
peuvent circuler avec un poids total au sol de 21 tonnes et il a
aussi confirmé que, d'un point de vue formel, lorsque les accès
sont fermés, le tunnel doit être considéré comme une propriété de
la société et n'est par conséquent pas soumis au Code de la route.
Il s'agit là d'une solution temporaire, approuvée par le Comité de
sécurité lors de sa réunion du 13 février dernier, en attendant que
les véhicules "Janus" soient à nouveau homologués, et qui ne remet
pas en cause - c'est le Comité de sécurité qui le dit -
l'efficacité de ces véhicules en cas d'intervention. Les mesures
adoptées par le GEIE et approuvées par le Comité de sécurité n'ont
donc pas réduit les performances des véhicules utilisés lors des
interventions de secours et de lutte contre les incendies et elles
n'ont donc pas impliqué la prise de mesures supplémentaires en ce
qui concerne la circulation des véhicules légers et des poids
lourds.
Président - La parole au Conseiller Riccarand.
Riccarand (Arc-VA) - La risposta del Presidente fornisce dei
chiarimenti rispetto a quanto è successo e sta succedendo
all'interno del Traforo del Monte Bianco sul funzionamento dei
servizi antincendio, ma le informazioni non sono rassicuranti
perché, se abbiamo capito bene, il GEIE sostiene che i mezzi
possono funzionare anche se non sono omologati, perché li si fa
funzionare chiudendo il tunnel. Questo significa dei tempi per gli
interventi di sicurezza antincendio che si allungano enormemente,
perché svuotare il tunnel, prima che questi mezzi possano mettersi
in funzione, richiede parecchio tempo. Questa non soluzione quindi
è palesemente in contrasto rispetto alle esigenze di un servizio di
pronto intervento, che deve poter intervenire immediatamente, prima
che il tunnel venga completamente svuotato dalla circolazione,
perché questo richiede tempi lunghi. Non ci sembra quindi che
questa soluzione possa andare bene e rileviamo ancora una volta,
purtroppo, un'approssimazione e una superficialità nei
comportamenti del GEIE molto preoccupante. Una società che gestisce
il traforo non può accorgersi solo tardivamente, e su segnalazione
dei sindacati, che ha messo a disposizione dei servizi antincendio
di mezzi che non sono omologati, che non sono in regola con le
norme del Codice della strada! Questo ci sembra grave e
preoccupante perché, se il modo di comportarsi è questo, chissà
quanti altri aspetti sono non tarati in modo regolare all'interno
del Traforo del Monte Bianco!
La vicenda drammatica del 1999, purtroppo, è derivata proprio
dal fatto che, progressivamente, si sono abbassati livelli di
sicurezza, che erano stati precedentemente definiti e che erano
previsti anche da normative. Vi è in ciò una responsabilità di chi
dirigeva il tunnel, tant'è vero che vi sono vicende penali che
devono ancora avere la loro conclusione. Questa notizia, che
abbiamo appreso nelle settimane scorse e che ci viene confermata
dalle risposte del Presidente, però non depone nel senso di avere
una fiducia piena di come stanno funzionando i servizi di sicurezza
all'interno del tunnel. In questa situazione a noi pare molto più
razionale, efficace ed utile la proposta effettuata dai sindacati
cioè - finché la funzione non viene ridefinita, finché questi mezzi
non sono omologati e non possono funzionare in qualsiasi
circostanza - ridurre i livelli di traffico, altrimenti i livelli
di pericolo rimangono alti - ci riferiamo in particolare al
traffico pesante, che è l'elemento di maggiore rischio all'interno
del Traforo del Monte Bianco -: pensare di ripristinare, sia pure
provvisoriamente, in attesa che vengano definite le questioni della
sicurezza, il senso alternato per i mezzi pesanti. Si tratta di una
misura che la Regione deve prendere in considerazione, perché su
questo ha un ruolo determinante; sappiamo che vi è una convenzione
fra la Regione e il GEIE per i servizi antincendio, quindi la
Regione ha potestà di intervento.
Ci riserviamo di approfondire ulteriormente questa vicenda e
chiediamo al Presidente di attivarsi affinché non vi siano
incertezze ed imprecisioni nel funzionamento di un sistema di
sicurezza, che deve essere efficiente e sicuro al cento
percento.
Si dà atto che dalle ore 10,58 presiede il Vicepresidente
Nicco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK