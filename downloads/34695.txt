Consiglio Regionale della Valle d'Aosta - Oggetto del Consiglio n. 2421 del 16 maggio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2421 del 16 maggio 2012 - Resoconto
OGGETTO N. 2421/XIII - Interpellanza: "Iniziative per
garantire agli utenti un orario di servizio continuativo
dell'Ufficio regionale del turismo di Aosta" - Approvazione di
mozione: "Iniziative per il miglioramento dell'organizzazione degli
offices du tourisme".
Interpellanza
Viste le lettere pubblicate sulle pagine de "La Stampa"
relative al malfunzionamento del servizio di informazioni ed
accoglienza dell'Office régional du Tourisme;
Considerato in particolare che l'Ufficio di Pont-Saint-Martin
è rimasto chiuso in occasione delle festività pasquali e che quello
di Aosta rimane chiuso nella pausa pranzo (dalle ore 13,00 alle ore
15,00), non consentendo pertanto ai turisti che arrivano in tale
orario di usufruire del servizio;
Ritenuto importante il servizio svolto da tali Uffici per il
turismo valdostano, ma solo svolto con la necessaria
efficienza;
la sottoscritta Consigliera regionale
Interpella
la Giunta regionale per conoscere:
1) se intenda estendere l'orario di apertura dell'Ufficio
regionale del Turismo di Aosta anche alla pausa pranzo per
garantire un servizio continuativo agli utenti;
2) se sono state poste in essere azioni al fine di evitare il
ripetersi della chiusura di Uffici regionali del Turismo durante le
festività.
F.to: Carmela Fontana
Mozione
Il Consiglio regionale della Valle d'Aosta/Vallée
d'Aoste
Preso atto delle lamentele espresse da alcuni turisti sugli
organi di informazione riguardo all'inadeguatezza dell'orario di
apertura dell'Office
du Tourisme
situato
presso la Porta Pretoriana, nonché dei disagi causati dalla
chiusura improvvisa dell'Office di Pont-Saint-Martin nel week-end
di Pasqua;
Ricordate le precedenti iniziative del gruppo ALPE
relativamente alla riorganizzazione degli
Offices
sul territorio valdostano;
Richiamata la legge regionale n. 9 del 26 maggio 2009,
recante "Nuove disposizioni in materia di organizzazione dei
servizi di informazione, accoglienza ed assistenza turistica ed
istituzione dell'Office régional du tourisme";
Richiamato il Piano Operativo Annuale di indirizzo per l'anno
2012 dell'Office Régional
du Tourisme
, approvato con
la deliberazione della Giunta regionale n. 3150 del 30 dicembre
2011, in cui si prevede di procedere dal 1° gennaio 2012 ad una
riorganizzazione degli orari di apertura degli
Offices
;
Ritenuto indispensabile garantire alla nostra regione
un'adeguata rete di servizi di informazione e accoglienza in grado
di soddisfare al meglio le esigenze dei turisti, in virtù
dell'importanza e dell'incidenza del settore sull'economia
valdostana;
Impegna
il Direttore dell'
Office du Tourisme
a
presentare alla Commissione consiliare competente un quadro
dettagliato delle criticità emerse e delle linee guida da adottare
per il necessario miglioramento dell'organizzazione degli
Offices du Tourisme.
F.to: Patrizia Morelli - Chatrian - Bertin - Giuseppe Cerise
- Louvin
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
L'
Office du tourisme
compie tre anni, esattamente
nel maggio del 2009 il Consiglio regionale approvava la legge n. 9,
che con una riforma da più parti auspicata istituiva l'Office
régional du tourisme. Tutti ricordiamo le premesse sulle quali si è
basata la riforma dell'organizzazione dei servizi di informazione e
accoglienza e gli obiettivi che questa legge si è data. All'epoca
era relatore il collega Agostino, che ci aveva presentato una
relazione molto dettagliata e completa, si trattava di
"razionalizzare e migliorare questi servizi, garantendo loro
un'omogeneità e un'uniformità, accorpando la loro gestione per
renderla più snella ed efficace
- così si diceva -
pur senza
perdere il contatto con il territorio"
. Le parole chiave erano:
"razionalizzazione", "miglioramento del servizio", "omogeneità ed
uniformità su tutto il territorio", "gestione snella ed efficace",
"contatto con il territorio". Degli obiettivi sicuramente ambiziosi
e non facili da raggiungere, ma dobbiamo ricordare che nel 2009 la
Valle d'Aosta non si trovava all'anno zero dell'accoglienza
turistica e il neonato
Office
du tourisme
poteva
beneficiare di un'esperienza pregressa, maturata nel corso dei 15
anni ed oltre di attività delle AIAT, con un'organizzazione datata
certamente e da rivedere, ma con un bagaglio di conoscenze e di
esperienza prezioso a cui fare riferimento.
La sensazione è che si sia voluto fare tabula rasa, ma che sia
difficoltoso creare qualcosa di nuovo e di performante e che, a tre
anni dall'inizio della nuova era dell'
Office du tourisme
,
non si sia ancora riusciti ad attuare pienamente quella
gestione snella ed efficace auspicata nel 2009. Certamente il
cambio in corsa della Direttrice dell'
Office du tourisme
non
ha giovato, adesso non voglio entrare nel merito del miglioramento
o del peggioramento, in quanto sono responsabilità che si assume la
Giunta; tuttavia, inevitabilmente questo cambiamento ha portato con
sé dei rallentamenti e una reimpostazione del lavoro che ha
ulteriormente complicato l'applicazione, al punto che, come tutti
abbiamo potuto leggere nel piano operativo dell'
Office
per
il 2012, siamo ancora alla fase di impostazione dell'attività
amministrativa e burocratica. Cito l'individuazione del
Responsabile della prevenzione e della protezione, la gara di
affidamento del servizio mensa, il servizio di pulizia degli
uffici, punti che comparivano già nel piano operativo 2011 come
dati per raggiunti.
Il y a quelque chose qui cloche.
Abbiamo
inoltre potuto assistere in questi ultimi tempi dal cambio di
direzione a delle revisioni, a dei cambiamenti di rotta rispetto
agli
offices du tourisme
, cambiamenti che possono anche
essere condivisi ed opportuni, ma che sono indice ancora di
un'incertezza di gestione e che denotano forse ancora una mancanza
di reale contatto con il territorio. Ricordo che la legge parla,
per quanto riguarda i rapporti con il territorio, delle conferenze
permanenti territoriali da costituirsi, su iniziativa dei Comuni di
riferimento, con le imprese, gli enti, le associazioni e ogni altro
soggetto pubblico o privato aventi interesse in ambito turistico.
Anche questo aspetto, che riteniamo importante, perché le strategie
devono essere il più possibile condivise con il territorio, si
trova ancora ad una fase embrionale.
Recentemente tutti abbiamo avuto modo di leggere le lamentele
dei turisti riguardo all'inadeguatezza degli orari ed è sufficiente
recarsi all'
Office du tourisme
della Porta Pretoriana per
rendersi conto che qualcosa non funziona. È vero che attualmente
l'
Office
deve convivere con i lavori della Porta Pretoriana,
ma questo non giustifica il fatto che l'
Office
non sia
adeguatamente segnalato, non esiste una targa con gli orari di
apertura; c'è un foglietto attaccato con un fil di ferro ad un
portone chiuso durante la pausa pranzo. Non credo che questa sia
un'immagine adeguata alle aspettative dei turisti che vengono in
Valle d'Aosta. Se questo è l'ufficio principale, quello che ha il
potenziale maggiore, quello che ha le risorse maggiori e il maggior
numero di addetti, ci chiediamo come potranno essere gli altri
offices
. Se a questo aggiungiamo le criticità sorte riguardo
alla chiusura improvvisa ed imprevista dell'
Office
di
Pont-Saint-Martin durante il week-end pasquale, quindi non durante
un qualsiasi week-end...e proprio l'Ufficio di Pont-Saint-Martin,
che doveva essere
la porte de la Vallée
, è stato chiuso e i
turisti sono stati dirottati verso il Forte di Bard. Abbiamo avuto
anche notizia del recente stato di agitazione del personale, che
indica un clima lavorativo teso, sicuramente non ideale e possiamo
ancora citare le lamentele degli operatori del settore ricettivo e
degli albergatori sulla gestione complicatissima del sistema di
prenotazione
booking
Valle d'Aosta e anche sulla sua scarsa
utilità.
È legittimo dunque pensare che siamo ancora lontani dal
raggiungere gli obiettivi annunciati con tanto entusiasmo nel 2009,
ma, poiché riteniamo che sia urgente garantire alla nostra Regione
una rete di servizi di informazione e di accoglienza ben
strutturata e che funzioni bene, vogliamo porci in modo
costruttivo. La nostra non è una semplice apertura di un
cahier
de doléances
, crediamo che con il dialogo si possano fare molte
cose e raggiungere obiettivi utili e condivisi. Proponiamo quindi
al Consiglio questa mozione, che impegna il Direttore
dell'
Office du tourisme
a presentare alla commissione
consiliare competente un quadro completo dell'organizzazione degli
offices
e dell'attività prevista.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Anche da parte del Partito Democratico volevamo evidenziare il
malfunzionamento del servizio di informazioni ed accoglienza
dell'Ufficio del turismo viste le ultime lamentele di alcuni
turisti riguardo all'inadeguatezza dell'orario di apertura
dell'Ufficio del turismo, situato presso la Porta Pretoria, nonché
i disagi causati dalla chiusura improvvisa dell'Ufficio del turismo
di Pont-Saint-Martin nel week-end di Pasqua. Ritenuto
indispensabile garantire alla nostra regione un'adeguata rete di
servizi, di informazione e di accoglienza per soddisfare le
esigenze dei turisti...con tutti questi problemi sicuramente non è
un bel biglietto da visita. Lei, Assessore, un paio di anni fa
aveva detto che l'intenzione dell'Assessorato era di chiudere
progressivamente gli sportelli sul territorio, perché la gente non
ne aveva più bisogno, e che era meglio usare i servizi moderni, fra
cui i
totem
informativi, eccetera, invece la gente, quando
si sposta, preferisce sempre un contatto personale. Riteniamo che
ci sia una scarsa efficacia ed efficienza dell'Ufficio del turismo,
nonostante abbia già cambiato due direttori nel giro di quattro
anni. Secondo noi, ci vuole più capacità strategica e sintonia con
il territorio, tant'è che gli Amministratori della bassa Valle si
sono più volte lamentati per la chiusura dello stesso sportello.
Per questi motivi anche noi volevamo sapere se l'Assessore
"intenda estendere l'orario di apertura dell'Ufficio regionale
del turismo anche nella pausa pranzo per garantire un servizio
continuativo agli utenti; se sono state poste in essere azioni al
fine di evitare il ripetersi della chiusura di uffici regionali del
turismo durante le festività"
. Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente. Ringrazio le
colleghe Morelli e Fontana, che hanno voluto porre all'attenzione
del Consiglio il tema molto importante della gestione
dell'
Office du tourisme.
Ora, entrambe le iniziative partono
da una lettera dove vi sono delle lamentele per gli orari; proprio
per onore del vero, è una lettera che è stata pubblicata su
La
Stampa
, intitolata:
"Un ufficio turistico con orari
strani"
.
Nella lettera ricordo che la frase che si
riferisce all'Ufficio del turismo è la frase iniziale, che dice:
"Arrivo venerdì all'Ufficio del turismo alle 13,30, chiuso fino
alle 15,00. È cambiato l'orario rispetto al passato, ma va bene.
Penso: torno domani mattina alla fine degli impegni di
lavoro..."
. Questa è tutta la lamentela che abbiamo su
La
Stampa
, dopodiché la lettera continua e parla di tutt'altro;
quindi l'incipit delle due iniziative è proprio questo, non ho
interpretato nulla e poi nella lettera si parla di altro.
In concreto, quando parliamo della chiusura dell'ufficio, credo
che, come abbiamo già avuto modo di parlare, questa chiusura non è
che la scopriamo oggi; come sapete bene, tale tipo di chiusura a
pranzo voi l'avete descritta in modo puntuale nel piano operativo
annuale, che è stato oggetto di approvazione e che avrete
sicuramente avuto modo di leggere e gli orari con i tempi di
apertura sono dettagliatamente descritti nel piano operativo. C'è
anche una motivazione direi molto chiara, voi ce l'avete;
sostanzialmente cosa si dice? Si dice che, purtroppo, con le norme
chiamiamole "di risparmio" vi è un contenimento molto importante
delle assunzioni a tempo determinato, quindi c'è un vincolo di
legge che non ci consente di assumere come nel passato le persone a
tempo determinato, imponendo la riduzione al 50 percento di quelle
che erano nel 2009. Capite che questa norma con tutta la buona
volontà impatta notevolmente sugli orari: ecco perché, a fronte di
tale novità, è stato necessario ridefinire gli orari. Se voi andate
a vedere, nel piano operativo annuale abbiamo avuto modo di
descrivere in maniera puntuale, ufficio per ufficio, quella che era
l'alta, la media e la bassa stagione e anche l'importanza
dell'ufficio, gli uffici che avevano un'importanza strategica,
quelli meno e quelli stagionali, quindi c'è una doppia griglia che
indicava degli orari di apertura distinti. È chiaro che in
un'impostazione di questo tipo si privilegiava l'alta stagione,
dove l'orario era il più esteso possibile e in modo continuativo,
per avere delle restrizioni in altri periodi, anche perché gli
orari sono quelli. Voi quindi trovate un'impostazione dove si
chiede ai dipendenti di lavorare di meno in bassa stagione e di più
in alta stagione, in modo da creare quella compensazione di ore che
consente in alta stagione di avere sempre l'apertura.
Rispetto alla mozione, se essa viene ridefinita e abbiamo la
possibilità di andare in commissione a presentare la situazione,
quindi, dal punto di vista dell'impegno, all'interno della mozione
ci limitiamo a dire che impegniamo il Direttore dell'
Office
ad andare in commissione a presentare in modo ampio tutte le
attività, senza dire se va migliorato o non va migliorato, quella
sarà una conseguenza... Se così fosse, non c'è alcun problema ad
andare in commissione e a creare un confronto, però - ripeto -
nell'ambito dell'impegno, se gentilmente la collega Morelli
acconsente, ci limitiamo a dire:
"impegna il direttore ad andare
in commissione a presentare l'attività"
, in modo che ci possa
essere un'ampia discussione anche con la collega Fontana e con
altri Consiglieri per capire come è impostato e vedere
l'applicazione del piano operativo annuale. Concludo quindi la
prima risposta alla collega Fontana.
Vi è poi una domanda puntuale sulla chiusura dell'Ufficio di
Pont-Saint-Martin che credo abbia popolato i giornali, allora le
faccio solo una rappresentazione che mi è stata fatta. Per quanto
riguarda l'
Office
di Pont-Saint-Martin, esso è stato chiuso
per un'improvvisa ed inevitabile carenza di personale ed è stato un
caso unico. Nello specifico le racconto cosa è successo. Infatti in
quell'occasione ad entrambe le dipendenti dell'
Office
di
Pont-Saint-Martin era stato chiesto di turnare in modo da coprire
il punto informativo del Forte di Bard. La dipendente incaricata di
aprire il punto informativo al Forte ha dapprima richiesto ferie
per il fine settimana; a ferie negate, per esigenze di servizio, ha
scritto che lei non si rendeva disponibile a lavorare in quel fine
settimana e in molti altri. Infine, a fronte dell'ordine di
servizio di recarsi al lavoro, il giorno precedente ovviamente
credo in modo casuale - non voglio dire delle cose che non so -
inviava comunicazione di malattia per i giorni seguenti del fine
settimana. Questa improvvisa comunicazione all'ultimo momento non
ha consentito la sostituzione della persona, costringendo a
chiudere in quei giorni l'Ufficio di Pont-Saint-Martin. C'è stata
anche la visita fiscale ed è stato trovato tutto corretto, ma le ho
voluto raccontare la sequenza delle cose che sono accadute. Si
ritiene che questo costituisca un caso eccezionale ed unico, non si
ravvisa la possibilità che possa accadere di nuovo, salvo casi del
tutto eccezionali, perché, se all'ultimo momento qualcuno sta male,
questo non lo possiamo programmare. Solo per dirle che, rispetto a
questo, abbiamo avuto modo di fare un incontro, proprio per creare
il massimo dialogo e anche quello che diceva la collega Morelli per
le conferenze di ambito, un incontro con tutti i sindaci, con tutte
le pro loco, con tutti i rappresentanti a Pont-Saint-Martin e si
sono fatte tutte le possibili valutazioni in presenza anche del
collega Crétaz, poi sono state indicate le priorità per gestire al
meglio gli uffici, che concordo con voi sono di strategica
importanza.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Vede Assessore, continua a contraddirsi, nell'interpellanza che
ho fatto sulla Juventus dice che bisogna investire sul turismo,
invece sul personale dice che c'è un piano di lavoro dove si deve
risparmiare sulle assunzioni, non si può assumere. Mi sembra di
aver sentito appena adesso che c'è un avanzo di 2.000.000 di euro
sul bilancio regionale, correggetemi se sbaglio; allora i piani si
scrivono, ma si possono anche modificare. Se ci sono delle
problematiche che vengono avanti, è possibile che non abbiamo una
persona che fa il
jolly
in questi casi? Giustamente poi lei
dice:
"ho raccontato cosa è successo"
, ma lei ha detto in
forma polemica che quella persona si è ammalata, può capitare a
tutti...
(interruzione dell'Assessore Marguerettaz, fuori
microfono)
...sì, è stato polemico, Assessore. Lo diceva ridendo, non penso
sia solo una mia impressione, non spetta né a me, né a lei
giudicare se questa persona era malata; fra l'altro, ha anche detto
che il medico le ha riconosciuto la malattia. Mi chiedo allora, se
c'è un direttore, deve anche prevedere una persona che fa il
jolly
e che può sostituire negli inconvenienti. Come si
investe sulla squadra, dove spendete più di 2.000.000 di euro per
far venire la Juve qui, si può spendere qualcosa in più per mettere
del personale in più, per non lasciare gli uffici chiusi. Mi sembra
che questo sia un suo dovere, Assessore, e non scuota la testa,
perché deve dimostrare veramente che c'è la volontà di far
funzionare bene il turismo se vogliamo andare avanti! Grazie.
Presidente
- La parola alla Consigliera Patrizia
Morelli.
Morelli (ALPE)
- La mia mozione riguardava gli orari, ma
non solo, credo di aver fatto un quadro più ampio che comprende
anche altre problematiche. Riguardo agli orari però, Assessore, la
informo che c'era anche un'altra lettera sempre su
La
Stampa
, oltre a quella che lei ha letto, che si riferiva alla
Settimana della cultura
e all'impossibilità di prenotare
delle visite. La persona che l'ha scritta dice:
"Ho cercato
informazioni all'Ufficio del turismo e ho scoperto che era chiuso
dalle 13,00 alle 15,00: alla faccia della Settimana della cultura e
del turismo culturale, che delusione!"
; questo per dirle che la
lettera non era una sola. Riguardo agli orari, ho letto il piano
operativo per il 2012, sono evidenziati gli orari nel senso di
numero di ore di apertura, non sono specificate le fasce orarie di
apertura; non è un dettaglio. Le fasce orarie di apertura credo
vadano stabilite in funzione ad una rilevazione che deve essere
fatta degli afflussi turistici, cosa che il piano operativo ci dice
non essere ancora performante e completa, perché finora veniva
fatta in modo manuale. È un altro aspetto da mettere a punto,
perché ogni adattamento credo vada fatto in funzione di rilevazione
di dati.
Per quanto riguarda la sua proposta di modificare l'impegno, non
c'è nessun problema da parte nostra. Lo scopo è quello di avere un
confronto in commissione, quindi volentieri io modifico l'impegno
nel senso di richiedere...
Presidente
- ...occorre formalizzare per noi la
correttezza dell'impegno...
Morelli (ALPE)
- ...devo formalizzarla? Allora devo
trovare il testo della mozione che ho perso...l'impegno è ad avere
un confronto con la Direttrice dell'
Office du tourisme
affinché possa presentare un quadro completo dell'organizzazione
degli
offices du tourisme
e delle attività previste, quindi
aderiamo volentieri alla richiesta.
Presidente
- Se non ci sono altri interventi in
discussione generale, dichiaro chiusa la discussione generale.
Pongo in votazione la mozione nel testo così emendato:
Mozione
Il Consiglio regionale della Valle d'Aosta/Vallée
d'Aoste
Preso atto delle lamentele espresse da alcuni turisti sugli
organi di informazione riguardo all'inadeguatezza dell'orario di
apertura dell'Office
du Tourisme
situato
presso la Porta Pretoriana, nonché dei disagi causati dalla
chiusura improvvisa dell'Office di Pont-Saint-Martin nel week-end
di Pasqua;
Ricordate le precedenti iniziative del gruppo ALPE
relativamente alla riorganizzazione degli
Offices
sul territorio valdostano;
Richiamata la legge regionale n. 9 del 26 maggio 2009,
recante "Nuove disposizioni in materia di organizzazione dei
servizi di informazione, accoglienza ed assistenza turistica ed
istituzione dell'
Office régional du
tourisme
";
Richiamato il Piano Operativo Annuale di indirizzo per l'anno
2012 dell'Office
Régional du Tourisme
, approvato con
la deliberazione della Giunta regionale n. 3150 del 30 dicembre
2011, in cui si prevede di procedere dal 1° gennaio 2012 ad una
riorganizzazione degli orari di apertura degli
Offices
;
Ritenuto indispensabile garantire alla nostra regione
un'adeguata rete di servizi di informazione e accoglienza in grado
di soddisfare al meglio le esigenze dei turisti, in virtù
dell'importanza e dell'incidenza del settore sull'economia
valdostana;
Impegna
il Direttore dell'
Office du Tourisme
a
presentare alla Commissione consiliare competente un quadro
completo dell'organizzazione degli
Offices du Tourisme
e delle attività previste.
Consiglieri presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK