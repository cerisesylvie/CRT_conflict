Consiglio Regionale della Valle d'Aosta - Oggetto del Consiglio n. 2243 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2243 del 14 luglio 2016 - Resoconto
OGGETTO N. 2243/XIV - Interpellanza: "Interventi per limitare
il conferimento di incarichi di consulenza da parte degli organi di
amministrazione delle società partecipate dalla Regione".
Viérin M. (Président) -
Point n° 14 de l'ordre du jour.
La parole au Conseiller Cognetta.
Cognetta (M5S) -
Con questa interpellanza vorrei che da
parte del Governo venisse data un'indicazione ai rappresentanti
all'interno dei Cda per limitare gli incarichi ai professionisti,
perché dal 2011 al 2015 - come riportato nell'interpellanza -
l'avvocato allora incaricato della società Sitrasb ha ricevuto
degli importi nettamente superiori rispetto a quanto magari ho
indicato io come 40 mila euro all'anno. Tra l'altro è successa una
cosa curiosa all'interno di questa società: sono stati dati degli
incarichi o direttamente all'avvocato o ad una società, che poi si
scopre essere dello stesso avvocato. In sostanza, la quota di
maggioranza della società (80 percento) è sempre riconducibile - ho
fatto una visura, quindi questo è certo - all'avvocato che ha preso
direttamente gli incarichi. Entrando poi nel merito degli incarichi
stessi, in particolare quello che è riferito alla causa
Sitrasb/Condotte, si scopre che solo per quell'incarico ha ricevuto
in un primo tempo 460 mila euro più Iva, e poi un aggiustamento
sullo stesso di altri 35 mila euro più Iva, oneri e così via, che
ci porta ad un totale complessivo di quasi 610 mila euro.
La domanda che pongo io è: a fronte di un accordo stragiudiziale
di primo grado fatto tra la società Sitrasb e la società Condotte,
accordo di soli 3 milioni di euro - perché era un totale di 6
milioni: 3 milioni pagati da Sitrasb e 3 milioni pagati dal Tunnel,
quindi dagli svizzeri - è giusto anche dare un incarico di più di
600 mila euro per transare 3 milioni? Mi sono posto delle domande e
la prima è quella che le ho messo qui: se è giusto e corretto dare
incarichi diretti per importi così elevati. Poi farei tutta
un'altra serie di considerazioni: se per caso non è giusto, e mi
chiedo se chi doveva controllare ha fatto gli opportuni controlli.
Il semplice fatto che lo stesso avvocato sia socio all'80 percento
della società che prende la consulenza mi sembra un'anomalia
evidente. C'è tutto quanto questo sistema messo su, perlomeno dal
2011 al 2015, che ha delle grosse pecche e che non ha funzionato.
Di conseguenza, con una mozione che presenterò più avanti
all'interno di questo Consiglio, mi chiedo se non sia successa la
stessa cosa anche in altre società. Lei comprenderà sicuramente che
questo stato di cose è inammissibile. Siamo ad una media di 209
mila euro l'anno, con punte anche di 400 mila euro.
Inoltre andrebbe fatto un ragionamento non solo nella scelta
degli amministratori, ma anche degli organi di controllo,
Presidente: gli amministratori sono stati sostituiti a metà del
2015, non penso per questo motivo, ma in generale, perché avevano
finito il mandato, però anche chi doveva controllare - e mi
riferisco in particolare agli organi preposti all'interno delle
società, quali ad esempio il collegio sindacale o i revisori -
forse qualche domanda rispetto a questa cosa avrebbe dovuto farsela
con magari qualche controllo. Se a me è bastata una semplice visura
per capire che l'avvocato e la società erano la stessa persona,
penso che chiunque faccia questo mestiere con un minimo di coerenza
e di professionalità avrebbe dovuto porsi perlomeno una domanda e
verificare se questo fosse giusto. Tra l'altro l'incarico più
importante di 640 mila euro è stato assegnato all'interno di un Cda
con una semplice votazione senza fare alcun tipo di comunicazione
esterna, tranne una piccolissima informazione all'Autorità garante
della vigilanza e dei contratti pubblici, dove è stato comunicato
che si faceva un affido a cottimo fiduciario. Penso che sia una
procedura perlomeno inusuale, per non dire altro. Aggiungo che
tutta questa documentazione, che io non ho le capacità tecniche di
capire se è corretta o meno, verrà trasmessa agli uffici competenti
per capire se è effettivamente corretto fare una cosa del genere o
se invece, come penso, c'è qualche problema.
Président -
La parole au Président de la Région.
Rollandin (UV) -
Sulla questione formulata dal collega
credo sia giusto porre tutta l'attenzione necessaria. Come lei ha
anticipato, voglio ricordare che il controllo dell'Amministrazione
regionale non è diretto. Non a caso ci sono gli organi competenti
per il controllo e sul quale vengono poi fatte le relazioni finali,
le uniche documentazioni che noi vediamo. Ci mandano il risultato
finale delle operazioni, ma non ci hanno mai inviato i dettagli che
lei ci ha prodotto ora. Tale aspetto sicuramente lascia una serie
di riflessioni, che lei ha fatto, e che noi, sotto un certo
profilo, condividiamo. Alcune cose sono in qualche modo giustamente
da valutare, affinché in futuro non si verifichino più, questo lo
condividiamo in pieno. Credo che ad oggi non succeda e credo anche
che il fatto di aver riflettuto sul discorso della legge per le
partecipate, per la trasparenza, al fine di avere determinati
requisiti e determinate modalità vada nella direzione da lei
auspicata.
Torno però a dire che su questi temi molto hanno da dire gli
organi di controllo, per non dire che sono direttamente coinvolti,
e quindi anche responsabili di quello che può succedere.
Président -
La parole au collègue Cognetta.
Cognetta (M5S) -
Presidente, vedo che la pensiamo allo
stesso modo, ma poi è la soluzione che non ci trova d'accordo.
Faccio riferimento al PL n. 72 che purtroppo non risolve queste
questioni. È questione di punti di vista: secondo me non le
risolve, secondo lei sì, è sulla soluzione che non siamo d'accordo.
Aggiungo ancora una cosa, e per la precisione guardo il verbale del
Consiglio d'amministrazione di allora da cui si deduce che dovevano
essere presenti, chiaramente oltre al Consiglio d'amministrazione,
anche i rappresentanti degli organi di vigilanza e in particolare
il dottor Mazzocchi. Se gli organi di controllo non fanno quello
che dovrebbe essere fatto - poi magari lo hanno fatto, non lo
sappiamo, io sinceramente non lo so - e anche su questo ci sono dei
problemi... forse è vero che noi non dobbiamo fare un controllo
diretto e specifico - questo è un caso sul quale, sollecitato dalla
risposta che aveva dato tempo fa sui 90 mila euro di spese legali,
io ho voluto fare una verifica e ho valutato questo tipo di
risultato - ma se ci sono queste situazioni e lei ci dice che non
si ripeteranno io dico "speriamo", però vorrei esserne sicuro,
perché se chi gestisce e chi controlla lo fa in una maniera poco
corretta o approfondita, e se anche noi non facciamo il nostro
mestiere, succedono queste cose qui.
Io, come Consigliere, devo svolgere il mio ruolo e penso anche
lei, come penso tutti, quindi capisco che lei non verrà a
conoscenza direttamente dei dettagli, sarebbe impossibile andare a
guardare tutti gli incarichi di cinquanta e passa società, però il
PL n. 72 non risolve e le risposte che spesso non ci vengono date,
neanche. Io non sono certo se in altre società (Casinò, CVA) le
cose siano così lineari, perfette e precise; sulla CVA sono quasi
certo che non sia così. Fra breve produrrò un po' di
documentazione, così parleremo anche di quello.
Credo che nelle nomine che vengono fatte dal Governo ci debba
essere un'attenzione particolare, perché i professionisti che non
svolgono il loro lavoro secondo me potrebbero magari andare a fare
altro, ma valuti lei.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK