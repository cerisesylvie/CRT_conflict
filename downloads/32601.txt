Consiglio Regionale della Valle d'Aosta - Oggetto del Consiglio n. 1274 del 23 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1274 del 23 giugno 2010 - Resoconto
OGGETTO N. 1274/XIII - Interpellanza: "Promozione degli
"acquisti verdi" nell'Amministrazione regionale".
Interpellanza
Richiamati gli obiettivi dell'Unione Europea contenuti nel
"Libro verde sulla politica integrata relativa ai prodotti" della
Commissione Europea pubblicato nel 2001;
Ricordato il Decreto Ministeriale n. 203 del 2003 "Norme
affinché gli uffici pubblici e le società a prevalente capitale
pubblico coprano il fabbisogno annuale di manufatti e beni con una
quota di prodotti ottenuti da materiale riciclato nella misura non
inferiore al 30 percento del fabbisogno medesimo";
Viste le iniziative della CONSIP, nell'ambito delle politiche
di promozione degli "acquisti verdi" del Programma per la
razionalizzazione della spesa pubblica;
Sottolineato che il GPP, Green Public Procurement, ossia gli
"acquisti verdi" nella Pubblica Amministrazione
,
è ormai
ritenuto uno strumento fondamentale di una seria politica
ambientale;
Evidenziati i casi virtuosi dei paesi del nord Europa e di
alcuni comuni italiani come Brescia, i cui acquisti verdi superano
ampiamente il 30% sul totale degli acquisti;
i sottoscritti Consiglieri regionali
Interpellano
L'Assessore competente per sapere se:
1) l'Amministrazione regionale si è dotata di una politica
degli acquisti verdi;
2) in caso affermativo, a quanto ammonta la percentuale di
acquisti verdi effettuati in Valle d'Aosta sul totale;
3) quali sono gli intendimenti dell'Amministrazione regionale
relativamente alle politiche di GPP.
F.to: Bertin - Giuseppe Cerise - Patrizia Morelli
Président
- La parole au Conseiller Bertin.
Bertin (ALPE)
- Le pubbliche amministrazioni europee,
intendo dire la pubblica amministrazione dei paesi che aderiscono
all'Unione europea, spendono, per l'acquisto di beni e servizi,
ogni anno circa 1.500.000.000 di euro, una cifra enorme che
rappresenta il 16 percento del PIL europeo; per quanto riguarda
l'Italia questa cifra percentuale è stimata intorno al 17-18
percento del prodotto interno lordo.
È facile immaginare che in Valle d'Aosta, visto il peso e
l'importanza dell'apparato pubblico, la percentuale sia ancora più
grande, potrebbe essere attorno ad un quinto del PIL, se non di
più. Si può pertanto facilmente immaginare cosa potrebbe
rappresentare un'azione sistematica di introduzione di criteri di
tipo ambientale nelle forniture pubbliche, in quello che si usa
chiamare
Green Public Procurement
- in italiano gli acquisti
verdi nella pubblica amministrazione -, che consistono
nell'integrare dei criteri ambientali nelle procedure di acquisto
delle pubbliche amministrazioni. Detto in modo semplice, l'acquisto
di materiali e di prodotti che riducono l'uso di risorse naturali,
la produzione di rifiuti e le emissioni inquinanti, nonché cercano
di limitare il più possibile i rischi per la salute dei cittadini;
semplificando si potrebbe dire così. Da questo punto di vista ci
sono poi delle indicazioni generali fornite sia dall'Unione europea
nel 2001 nel Libro verde sulla politica integrata relativa ai
prodotti, sia dai decreti ministeriali che fissano obiettivi
teorici intorno al 30 percento ed altri inviti vari della
Commissione europea, nonché ultimamente anche il CONSIP, come
centro di acquisto, ha voluto promuovere questi acquisti
dedicandogli una sezione apposita e invitando le amministrazioni
pubbliche a servirsene.
Esistono casi nel nord Europa che superano il 30 percento degli
acquisti verdi delle pubbliche amministrazioni ed Enti virtuosi
anche in Italia, come è il caso del Comune di Brescia. È ormai
diventato uno strumento fondamentale per una politica ambientale
seria, quello degli acquisti verdi; ci chiediamo pertanto qual è la
situazione in Valle d'Aosta, quale percentuale di acquisti di
prodotti e materiali verdi riguarda l'Amministrazione regionale e
se c'è una politica in questo settore con degli obiettivi a
medio-lungo termine. Grazie.
Président
- La parole à l'Assesseur au territoire et à
l'environnement, Zublena Manuela.
Zublena (UV)
- Merci, M. le Président.
Sicuramente il tema della
Green Public Procurement
, GPP,
acquisti verdi, rappresenta una politica che vuole integrare i
criteri ambientali nelle forniture degli enti pubblici con
l'obiettivo di attuare un risparmio e un'ottimizzazione nell'uso di
materie ed energie, di risorse naturali, riducendo gli impatti
negativi in termini emissivi sull'ambiente, oltre che i
rifiuti.
Venendo ai quesiti dell'interpellanza, in particolare sul primo,
non possiamo oggi affermare che l'Amministrazione regionale abbia
definito una politica generale e coordinata in merito agli acquisti
verdi. Tuttavia, da alcuni anni la Direzione attività economali e
assicurazioni dell'Assessorato delle finanze attua, per le
forniture di beni, quanto previsto da questa politica, in quanto
ricorre alle convenzioni CONSIP che, offrendo prodotti con
caratteristiche ecologiche, consentono gli "acquisti verdi". Un po'
diversa e più complessa è la situazione per quanto riguarda i
lavori pubblici; bisogna tener presente che ci si riferisce ad
un'ampia gamma di materiali: da quelli base per le costruzioni, che
ricomprendono anche gli impianti, i serramenti, gli arredi,
eccetera. Poi bisogna tener conto che il mercato dei materiali
verdi non è ancora consolidato, si è ancora in una fase di
crescita. C'è un problema, quindi, di reperimento di cataloghi di
materiali che dispongano di certificazioni di marchi riconosciuti,
che garantiscano che si tratta di prodotti ecocompatibili o
ottenuti da ricicli o riciclabili essi stessi, considerando però
l'intera filiera del prodotto; di conseguenza, ad oggi, il costo
dei materiali verdi appare ancora poco competitivo. Tuttavia,
alcune esperienze ci sono e fornisco, relativamente al secondo
quesito dell'interpellanza, alcuni dati che sono stati comunicati
dalla Direzione attività economali e assicurazioni dell'Assessorato
alle Finanze.
Per quanto riguarda la fornitura di arredi per l'Amministrazione
regionale, ad eccezione dei tendaggi, la percentuale di acquisti
verdi è stata, nel 2009, pari al 62 percento; le componenti verdi
di questa tipologia di beni sono da identificarsi nell'utilizzo di
legno proveniente da boschi dove è attuata una gestione
ecosostenibile delle foreste oppure dall'utilizzo per il 100
percento di legno riciclato post consumo. Anche per quanto riguarda
il noleggio di fotocopiatori, questo è attuato esclusivamente
mediante l'utilizzo di convenzioni CONSIP, che offrono prodotti che
consentono il contenimento di consumi energetici, una ridotta
emissione degli agenti inquinanti, atmosferici come ozono, polveri,
e anche contenimento delle emissioni rumorose. Inoltre è garantito
il servizio di ritiro per il parziale recupero dei materiali di
consumo usati, incluse le parti di ricambio delle
apparecchiature.
Su
"quali sono gli intendimenti dell'Amministrazione
regionale relativamente alle politiche di GPP"
, l'attenzione su
questo tema è alta e in crescita. Per quanto riguarda le politiche
dell'Assessorato all'ambiente il GPP rientra fra le numerose azioni
da promuovere per la riduzione dei consumi di materie prime, di
energie e di rifiuti. Questa attività è già stata discussa anche in
sede di Osservatorio regionale dei rifiuti ed è inserita fra gli
obiettivi del programma di riduzione dei rifiuti, che dobbiamo
predisporre come Assessorato su specifico mandato conferito da
questa assemblea con la delibera che aveva individuato il sistema
di smaltimento finale dei rifiuti.
Président
- La parole au Conseiller Bertin.
Bertin (ALPE)
- Come abbiamo visto, questo è un settore
molto importante per le dimensioni e, per quanto rappresenta, è in
grado di orientare il mercato in senso ambientale e di una
sostenibilità nel lungo periodo. È essenziale, a mio avviso, tanto
più quando si inizia da diverso tempo a parlare di
green
economy
- cosa fatta anche dall'Assessore, come ho letto su
qualche giornale qualche tempo fa, parlando di economia in Valle
d'Aosta -, è essenziale questo aspetto per una politica ambientale
seria in grado di orientare il mercato su delle scelte di tipo
ambientale.
Una Regione come la nostra non può non essere sensibile a questi
obiettivi e a queste politiche, l'ambiente è la principale
ricchezza che abbiamo, ha un valore inestimabile e, proprio per
questo, la nostra Regione ha una vocazione in tal senso, una
vocazione che andrebbe assolutamente assecondata. Dispiace di
renderci conto che finora non c'è stata una politica in questo
senso e che, a quanto pare, la percentuale complessiva degli
acquisti verdi sul totale è una parte insignificante. Esistono,
anche vicino a noi, esperienze tipo quella della Provincia di
Torino che ha creato una rete di acquisti per i Comuni che in
questo settore spendono annualmente intorno ai 75.000.000 di euro e
superano ampiamente il 50 percento del totale
dell'approvvigionamento delle pubbliche amministrazioni.
Sarebbe anche l'occasione di dare concretezza a tutte quelle
risoluzioni e mozioni che il Consiglio vota periodicamente... mi
viene in mente la risoluzione che abbiamo votato in occasione del
summit
di Copenhagen sull'ambiente delle Nazioni Unite: in
quell'occasione venivano evidenziate le dichiarazioni di principio
e non le ricadute concrete di queste dichiarazioni. Questa potrebbe
essere un'occasione per dare concretezza a quelle dichiarazioni,
anche perché, per gli effetti sul clima, certamente queste scelte
hanno una rilevanza e possono limitare i danni causati dal
cambiamento dello stesso. In conclusione, sono un po' deluso della
risposta; ci auguriamo che in futuro ci si voglia dotare degli
obiettivi e politiche che vadano in questo senso, da fare al più
presto, anche perché se non lo fa una Regione come la Valle
d'Aosta, chi altro potrebbe farlo? Grazie.
Président
- Avant de passer au point 21 de l'ordre du
jour, je vous signale que j'ai fait distribuer le nouveau texte de
la résolution concernant: "Valutazione delle conseguenze della
manovra economica sull'autonomia speciale e sull'ordinamento
finanziario della Regione e degli enti locali" qui est inscrite au
point 24.1 de l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK