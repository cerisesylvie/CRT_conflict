Consiglio Regionale della Valle d'Aosta - Oggetto del Consiglio n. 1587 del 10 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1587 del 10 novembre 2005 - Resoconto
OGGETTO N. 1587/XII - Proposta di legge: "Disposizioni in
materia di coesistenza tra colture transgeniche, convenzionali e
biologiche".
Articolo 1
(Oggetto)
1. La presente legge, nell'ambito dei princìpi fissati dalla
direttiva 2001/18/CE del 12 marzo 2001 (Direttiva del Parlamento
europeo e del Consiglio sull'emissione deliberata nell'ambiente di
organismi geneticamente modificati e che abroga la direttiva
90/220/CEE del Consiglio) e dal decreto legge 22 novembre 2004, n.
279 (Disposizioni urgenti per assicurare la coesistenza tra le
forme di agricoltura transgenica, convenzionale e biologica),
convertito, con modificazioni, dalla legge 28 gennaio 2005, n. 5,
definisce il quadro normativo per realizzare la coesistenza tra
colture transgeniche, convenzionali e biologiche sul territorio
regionale.
Articolo 2
(Princìpi)
1. Le misure per la gestione della coesistenza sono assunte
in coerenza con le informazioni scientifiche disponibili riguardo
ai possibili rischi di commistione derivanti dall'introduzione
delle coltivazioni transgeniche, comunque sempre nel rispetto del
principio di precauzione, sia per le colture convenzionali e
biologiche, sia per la flora spontanea, la cui presenza
caratterizza le peculiarità, anche produttive, dei diversi
agro-ecosistemi della Regione.
2. Le misure adottate ai fini della coesistenza sono
rispondenti al criterio della proporzionalità ed ispirate
all'adozione di comportamenti efficienti ed efficaci, volti
prioritariamente ad assicurare la separazione delle filiere,
evitando l'imposizione di oneri non necessari a carico degli
agricoltori e degli altri operatori delle filiere
interessate.
3. Le misure per la gestione della coesistenza sono rivolte
alle singole aziende agricole ed agli operatori della filiera, il
cui ruolo è ritenuto rilevante ai fini della commistione tra le
colture transgeniche, convenzionali e biologiche ed i prodotti
delle stesse, limitatamente ai processi produttivi che si svolgono
sul territorio regionale.
4. L'adozione di misure di portata regionale è limitata alle
specie vegetali la cui coltivazione è incompatibile con la
realizzazione di forme di coesistenza che, in base alle
informazioni scientifiche disponibili, nel rispetto del principio
di precauzione, possano essere considerate non pregiudizievoli del
grado di biodiversità dell'ambiente naturale e, più in genere,
degli agro-ecosistemi della Regione, nonché dei livelli di qualità
e di tipicità delle produzioni agroalimentari regionali.
Articolo 3
(Livello di coesistenza)
1. Tenuto conto delle caratteristiche climatiche, ambientali
e topografiche, nonché degli orientamenti produttivi e delle
caratteristiche strutturali delle imprese agricole presenti sul
territorio regionale, il livello di coesistenza da raggiungere
attraverso l'adozione delle misure di cui alla presente legge si
fonda sulla presenza di distinte filiere di produzione e sulla
definizione di distanze che le aziende agricole interessate a
praticare le coltivazioni transgeniche sono tenute a rispettare,
per escludere la commistione con le coltivazioni convenzionali e
biologiche e salvaguardare la tipicità delle produzioni
agroalimentari.
2. La possibilità di realizzare il livello di coesistenza di
cui al comma 1 è funzione delle peculiarità delle specie e delle
varietà vegetali interessate. In particolare, tenuto conto delle
caratteristiche regionali di cui al comma 1, è incompatibile con la
realizzazione della coesistenza la coltivazione di piante
transgeniche allogame a fecondazione anemofila o entomofila di
specie sessualmente compatibili con la flora spontanea
regionale.
3. È, in ogni caso, incompatibile con la realizzazione della
coesistenza la coltivazione di piante transgeniche nelle aree
classificate come protette ai sensi della legge 6 dicembre 1991, n.
394 (Legge quadro sulle aree protette), della legge regionale 30
luglio 1991, n. 30 (Norme per l'istituzione di aree naturali
protette), e nelle aree appartenenti alla rete ecologica Natura
2000, di cui all'articolo 3 della direttiva 92/43/CEE (Direttiva
del Consiglio relativa alla conservazione degli habitat naturali e
seminaturali e della flora e della fauna selvatiche).
4. Per realizzare le finalità di cui all'articolo 1, comma 2,
lettera c), del d.l. 279/2004, convertito dalla l. 5/2005, la
Regione predispone l'elenco delle produzioni agroalimentari di
qualità e regolamentate, sementiere e vivaistiche, identificando le
relative aree geografiche.
Articolo 4
(Misure per la coesistenza)
1. Gli agricoltori che intendono coltivare piante
transgeniche sono tenuti ad adottare pratiche volte ad escludere la
dispersione di polline negli appezzamenti degli agricoltori vicini
e, più in genere, ad assicurare la separazione dei prodotti delle
loro coltivazioni con quelli delle coltivazioni convenzionali e
biologiche presenti nell'area interessata.
2. Le pratiche di cui al comma 1 riguardano l'isolamento dei
campi, la lavorazione del terreno, la preparazione delle operazioni
di semina, la semina, l'impianto, il raccolto, il trasporto, il
magazzinaggio e la conservazione dei prodotti.
3. I campi destinati alle coltivazioni transgeniche devono
essere isolati in modo tale da assicurare il rispetto delle
distanze minime indicate nel piano di cui all'articolo 7.
4. Le lavorazioni del terreno che ha già ospitato
coltivazioni transgeniche devono essere praticate con macchinari
che escludano la dispersione e la diffusione di semi e di altro
materiale geneticamente modificato. A tal fine, le macchine e le
attrezzature interessate devono essere identificabili attraverso i
registri di cui all'articolo 5 e non possono essere utilizzate
nelle lavorazioni di terreni destinati a coltivazioni diverse da
quelle transgeniche. Immediatamente dopo ogni utilizzo, le macchine
e gli attrezzi di cui al presente comma devono essere sottoposti ad
operazioni di accurata pulizia.
5. La conservazione e l'impiego di sementi geneticamente
modificate deve avvenire in modo tale da evitare ogni commistione
con altre sementi e, in particolare, la conservazione deve avvenire
in locali separati ed in imballi integri ed etichettati. Le
seminatrici utilizzate per le sementi geneticamente modificate
devono essere identificabili attraverso i registri di cui
all'articolo 5 e non possono essere utilizzate ai fini della
coltivazione di piante diverse da quelle transgeniche.
Immediatamente dopo le operazioni di semina, le seminatrici devono
essere sottoposte ad operazioni di accurata pulizia al fine di
escludere il rischio di dispersione e diffusione di sementi
geneticamente modificate. A tal fine, le sementi geneticamente
modificate sono trasportate fino al luogo di semina in imballi
integri ed etichettati.
6. Le macchine e le attrezzature utilizzate per il raccolto
dei prodotti di coltivazioni transgeniche devono essere
identificabili attraverso i registri di cui all'articolo 5 e non
possono essere utilizzate per il raccolto di prodotti diversi da
quelli ottenuti da piante transgeniche. Immediatamente dopo ogni
utilizzo, le macchine e gli attrezzi di cui al presente comma
devono essere sottoposti ad operazioni di accurata pulizia.
7. Il trasporto, la conservazione, la lavorazione ed ogni
altra operazione effettuata sui prodotti delle coltivazioni
transgeniche, dalla raccolta al punto di vendita, deve avvenire in
regime di separazione fisica dai prodotti delle coltivazioni
diverse da quelle transgeniche e attraverso l'impiego di macchinari
esclusivamente dedicati, nonché identificabili attraverso i
registri di cui all'articolo 5.
Articolo 5
(Adempimenti a carico degli operatori)
1. Gli agricoltori che intendono praticare coltivazioni
transgeniche hanno l'obbligo, prima di procedere all'acquisto delle
sementi per la campagna successiva, di notificare all'Assessorato
competente in materia di agricoltura il tipo di coltivazione, i
periodi di semina, di fioritura, di impollinazione e di raccolta
previsti per la stagione successiva.
2. L'Assessorato competente in materia di agricoltura,
avvalendosi dell'anagrafe regionale delle aziende agricole di cui
alla legge regionale 28 aprile 2003, n. 17 (Istituzione e gestione
del Sistema informativo agricolo regionale (SIAR) e dell'Anagrafe
regionale delle aziende agricole valdostane), comunica i dati di
cui al comma 1 ai conduttori delle aziende agricole confinanti e,
in ogni caso, ai conduttori delle aziende esposte al rischio di
commistione, in relazione alle distanze indicate nel piano di cui
all'articolo 7. La notifica di cui al presente comma è utilizzata
ai fini della trasmissione dei dati d'interesse del pubblico
registro di cui all'articolo 30 del decreto legislativo 8 luglio
2003, n. 224 (Attuazione della direttiva 2001/18/CE concernente
l'emissione deliberata nell'ambiente di organismi geneticamente
modificati).
3. Ai fini della coltivazione di piante transgeniche, gli
agricoltori hanno l'obbligo di elaborare un piano di gestione
aziendale fondato sulla tenuta di registri aziendali contenenti le
informazioni relative:
a) alle pratiche colturali ed alle tecniche applicate ai fini
dell'isolamento dei campi, della lavorazione del terreno, della
preparazione delle operazioni di semina, della semina,
dell'impianto, del raccolto, del trasporto, del magazzinaggio e
della conservazione dei prodotti;
b) all'identificazione delle macchine, delle attrezzature e
degli impianti utilizzati, dalle fasi preparatorie la coltivazione
fino al primo punto di vendita dei prodotti ottenuti dalle
coltivazioni transgeniche;
c) all'identificazione dei fornitori di sementi transgeniche
o di altri prodotti geneticamente modificati utilizzati in
azienda;
d) all'identificazione dei fornitori di prestazioni e
servizi, con particolare riferimento a quelli agromeccanici, cui è
stato fatto ricorso ai fini dell'ottenimento delle produzioni
transgeniche.
4. Le imprese agromeccaniche che forniscono servizi in
aziende che praticano le coltivazioni transgeniche hanno l'obbligo
della tenuta di registri contenenti le informazioni necessarie
all'identificazione delle macchine e delle attrezzature utilizzate
per le diverse operazioni che, ai sensi dell'articolo 4, commi 4,
5, 6 e 7, devono essere destinate unicamente alle coltivazioni
transgeniche ed ai loro prodotti.
5. Ogni altro operatore che, a vario titolo, lavori,
trasporti, conservi o, in ogni caso, trasformi prodotti ottenuti da
coltivazioni transgeniche ha l'obbligo della tenuta di registri
contenenti le informazioni necessarie all'identificazione delle
macchine e delle attrezzature che, ai fini del raggiungimento del
livello di coesistenza di cui all'articolo 3, comma 1, non possono
essere utilizzate per prodotti diversi da quelli transgenici e che
risultano incompatibili rispetto alla realizzazione di filiere
separate.
Articolo 6
(Monitoraggio e controllo della coesistenza)
1. L'Assessorato competente in materia di agricoltura
provvede, attraverso apposita modulistica inviata agli agricoltori
ed agli altri operatori di cui all'articolo 5, a raccogliere le
informazioni di cui ai commi 3, 4 e 5 del medesimo articolo, ed a
costituire una banca dati regionale, utilizzabile ai fini
dell'attivazione di un servizio di monitoraggio e di controllo
sullo stato di applicazione della presente legge.
2. Le informazioni raccolte attraverso la banca dati di cui
al comma 1 sono utilizzate ai fini della raccolta e della tenuta,
nell'ambito del Sistema informativo agricolo nazionale di cui
all'articolo 15 del decreto legislativo 30 aprile 1998, n. 173
(Disposizioni in materia di contenimento dei costi di produzione e
per il rafforzamento strutturale delle imprese agricole, a norma
dell'articolo 55, commi 14 e 15, della L. 27 dicembre 1997, n.
449), degli elementi conoscitivi di cui all'articolo 5, comma 4,
del d.l. 279/2004, convertito dalla l. 5/2005.
Articolo 7
(Piano di coesistenza)
1. La Giunta regionale, sentite le competenti commissioni
consiliari, in tempo utile ai fini dell'esecuzione delle pratiche
colturali relative alle coltivazioni interessate e nel rispetto dei
principi e delle procedure di consultazione di cui all'articolo 3
del d.l. 279/2004, convertito dalla l. 5/2005, approva il piano per
la realizzazione della coesistenza tra coltivazioni transgeniche,
convenzionali e biologiche sul territorio regionale.
2. Il piano definisce:
a) le distanze minime che, in assenza delle ulteriori misure
precauzionali di cui alla lettera b), sono necessarie per
assicurare l'isolamento dei campi nei quali, in base alle notifiche
di cui all'articolo 5, comma 1, saranno praticate coltivazioni
transgeniche;
b) le pratiche e le tecniche che, nel rispetto del principio
della cumulatività delle misure precauzionali, possono concorrere a
determinare un abbassamento delle distanze minime di cui alla
lettera a), indicando per ogni combinazione di misure definite le
relative distanze minime;
c) le categorie di operatori che sono tenute al rispetto
delle disposizioni di cui alla presente legge;
d) le coltivazioni transgeniche e le aree nelle quali, ai
sensi dell'articolo 3, commi 2 e 3, non è realizzabile la
coesistenza;
e) le misure per promuovere il raggiungimento di accordi, su
base volontaria, tra agricoltori al fine di semplificare e rendere
meno onerosa la realizzazione della coesistenza.
Articolo 8
(Attività di informazione e divulgazione)
1. L'Assessorato competente in materia di agricoltura
promuove e realizza attività ed iniziative volte ad accrescere le
conoscenze degli agricoltori e degli altri soggetti indicati nel
piano di cui all'articolo 7 riguardo all'impiego delle coltivazioni
geneticamente modificate, con particolare riferimento agli aspetti
relativi alla realizzazione tecnica delle misure di coesistenza e
alle implicazioni di carattere economico connesse all'impatto sui
costi di produzione aziendale, sulla produttività dei fattori
impiegati e sulla commercializzazione dei prodotti.
Articolo 9
(Controllo e sanzioni)
1. Il controllo sull'applicazione della presente legge è
affidato al Corpo forestale della Valle d'Aosta.
2. Il mancato rispetto delle disposizioni di cui all'articolo
4, commi 4, 5, 6 e 7, e all'articolo 5, commi 1, 2 e 3, comporta
l'applicazione delle sanzioni di cui all'articolo 6, comma 1, del
d.l. 279/2004, convertito dalla l. 5/2005.
3. I proventi delle sanzioni amministrative di cui al comma 2
sono introitati al capitolo 7700 (Proventi pene pecuniarie per
contravvenzioni) dello stato di previsione dell'entrata del
bilancio della Regione.
Président - La parole au rapporteur, la Conseillère Viérin
Adriana.
Viérin A. (UV) - Je vais débuter avec des excuses officielles
vis-à-vis du collègue Salzone parce que le premier document qui
avait été présenté, dans la page de couverture ne reportait pas son
nom et c'était vraiment une faute de frappe, donc vous avez reçu un
deuxième rapport revu et corrigé. Je présente donc mes excuses
officiellement.
Je ne vous cache pas ma plus grande satisfaction de pouvoir
enfin illustrer à cette Assemblée une proposition de loi qui, comme
vous le savez, me tient particulièrement à cœur.
Une satisfaction qui présente plusieurs volets. Primo, parce que
cette proposition est le fruit d'un travail d'équipe qui a vu, pour
la première fois, un groupe complètement transversal travailler
ensemble, en harmonie, avec enthousiasme, autour d'un argument qui
ne fait sûrement pas l'unanimité dans d'autres milieux. Je tiens
donc à remercier tous ceux qui m'ont accompagné dans ce parcours,
mais avant tout les Conseillers co-signataires, MM. Lanièce,
Lattanzi, Salzone et Sandri. Secondement, si cette proposition sera
votée et ne rencontrera pas d'autres ultérieurs obstacles dans son
parcours, la Vallée d'Aoste sera, paraît-il, la première Région
européenne qui aura une norme claire en matière de co-existence.
Enfin, permettez-moi, quand les batailles sont longues le goût de
la victoire est plus doux.
Tout a débuté avec une motion proposée au Conseil par le groupe
"Arcobaleno" au début 2004, par laquelle on demandait de formuler
une norme afin de permettre à notre Région de poursuivre ses
objectifs de politique agricole à travers également l'institution
d'une zone "OGM-FREE". La motion soulignait que l'introduction et
l'utilisation des "OGM" dans une agriculture comme la nôtre aurait
été très probablement incompatible. Une agriculture de montagne qui
doit viser la plus haute qualité, les dénominations d'origine
contrôlées et qui est en train de se tourner de plus en plus vers
une agriculture biologique et respectueuse de l'environnement. Il
faut rappeler que quelques 80 exploitations agricoles et quelques
1.300 hectares sont désormais consacrés au bio et les cultures
biologiques sont en augmentation dans notre Région. Un exemple de
prestige nous vient de la Vallée d'Ayas, où la Fromagerie Haute
Vallée d'Ayas a obtenu, depuis 2004, la certification pour les
produits biologiques. Un excellent résultat, qui découle de
l'adhésion à l'élevage bio de la part de tous les associés, 49 si
mes informations sont correctes, de l'action de l'Administration
régionale et sûrement à l'impulsion de quelques éleveurs
clairvoyants pour en citer qu'un, Roberto Bagnod.
Pour revenir à la motion présentée au Conseil, il convient de
rappeler qu'elle fut retirée par le proposant - le collègue Curtaz
- suite à l'engagement pris par l'alors Assesseur Vicquéry de
vouloir procéder à la prédisposition d'une norme qui puisse
sauvegarder et les agriculteurs et les consommateurs. M. Vicquéry
déclara, par la même occasion, et il s'agit là, à ma connaissance,
d'une première absolue, qu'une telle norme devait nécessairement
faire l'objet d'une confrontation des forces politiques et
renvoyait donc la balle au Conseil même pour la rédaction d'une
proposition de loi. Du jamais vu! Merci M. Vicquéry, de tout
cœur!
La balle était donc dans notre camp. On a rapidement formé une
équipe et on s'est mis au boulot. Ce n'était pas la première fois
que cette assemblée se penchait sur l'argument, puisque d'après mes
recherches déjà en décembre 1999 une motion sur ce thème avait été
votée à l'unanimité et 7 Communes du Val d'Aoste sont exprimés dès
lors par des actes analogues. Vu que le rapport je l'avais écrit il
y a 15 jours, je dois ajouter une huitième Commune, Etroubles, qui
vient de le faire depuis quelques jours. On a rassemblé donc toute
la documentation possible et grâce à l'aide précieuse du consultant
que le Bureau de Présidence nous a gentiment accordé, on a entamé
le parcours. Parcours qui abouti, aujourd'hui, dans une proposition
qui ne se pose pas d'une façon idéologique face au problèmes des
organismes génétiquement modifiés, même si, nous ne le cachons pas,
l'objectif que nous voulons atteindre reste toujours le même:
assurer au Val d'Aoste une agriculture de qualité sans
contaminations "OGM". D'autre part, lors des auditions des
catégories professionnelles concernées, ainsi que les associations
des consommateurs, les indications ont été très claires et
unanimes: ils nous demandent tous d'empêcher la production
d'aliments "OGM" sur notre territoire, dans le but de favoriser une
agriculture fortement liée au territoire et à nos traditions
eno-gastronomiques avec une attention accrue pour les produits de
qualité, haut de gamme, seule réponse adéquate à un secteur de
notre économie quelque peu en difficulté ces derniers temps.
Permettez-moi de citer la prise de position nette et
incontournable de la "Coldiretti" régionale, l'association la plus
représentative en termes d'adhérents, dans un article paru
récemment dans l'"Agriculteur valdôtain". Le Président Balicco nous
dit:
"Non sono sereno quando mi devo dichiarare contro qualcuno
o qualcosa. Preferisco dire di essere completamente a favore della
biodiversità, delle tipicità, della tradizione, del territorio e
del suo legame con l'ambiente e i prodotti che sa esprimere e,
soprattutto, della trasparenza sull'origine di un determinato
prodotto. Non dimentico che chi ci ha preceduto ha saputo legare in
maniera indissolubile il prodotto che caratterizza a tutti i
livelli l'agricoltura valdostana, alla razza, al territorio, alla
lavorazione tipica, alla conservazione e maturazione del prodotto
stesso, facendone l'unica vera fortuna. È chiaro -
prosegue
Balicco
- che essendo a favore di tutto ciò, vuol dire essere
contro ciò che vuole esprimere un'agricoltura che delocalizza, che
con l'omologazione rende i prodotti tutti uguali, indipendentemente
da dove vengono fabbricati e l'utilizzo di "OGM" non può che
portarci in questa direzione. Degli "OGM" -
conclude
- la
nostra agricoltura sostenibile e multifunzionale può e deve farne a
meno".
Fin de citation.
Une loi qui découle directement de normes communautaires, la
directive 2001/18 et la recommandation 556 du 23 juillet 2003 ainsi
que de normes de l'Etat, le décret-loi 22 novembre 2004 n° 279
converti en loi, la n° 5 du 28 janvier 2005 et qui défini à
l'article 1er le cadre, afin de réglementer la co-existence entre
cultures transgéniques, conventionnelles et biologiques sur le
territoire de notre Région. A l'article 2 sont indiqués les
principes sur la base desquels on pourrait éventuellement réaliser
la co-existence. L'article 3 définit le niveau de co-existence
possible, compte tenu des complexités de notre territoire et
prévoit la réalisation de la co-existence à travers la séparation
nette des exploitations agricoles, avec la détermination de
distances telles qui empêchent à jamais tout risque de
contamination. En particulier il est prévu que, compte tenu des
caractéristiques productives et environnementales de notre Région,
la co-existence ne puisse être réalisée ni pour les productions
transgéniques qui pourraient se croiser avec la flore sauvage, ni à
l'intérieur des zones protégées au sens de la loi n° 391/1991 et la
loi régionale n° 30/1991. Les articles 4 et 5 définissent les
mesures très strictes pour la réalisation de la co-existence et les
contraintes et les modalités à la charge des opérateurs. Par
exemple, l'obligation de la tenue d'un registre contenant toutes
les informations concernant la culture, l'identification des
machines agricoles utilisées, les fournisseurs de tous les facteurs
de production et ainsi de suite.
L'Assessorat à l'agriculture devra évidemment assurer un
monitorage et un contrôle quant à l'application de cette loi comme
prévu par l'article 6. L'Assessorat, ou mieux encore le
Gouvernement, devra au plus tôt prédisposer le plan de
co-existence, selon les critères visés à l'article 7, le présenter
à la commission compétente et ensuite l'approuver. A ce sujet je me
dois de souligner que les associations auditionnées en IIIe
Commission ont demandé avec force que le plan de co-existence qui
sera rédigé par le Gouvernement soit le plus rigide possible, afin
de garantir les éventuelles - il ne devrait pas y en avoir -
propriétés intéressées, mais non seulement, mais l'entière économie
agricole valdôtaine et ses spécificités. De mon côté je suis sûre
que le plan saura répondre aux requêtes des associations puisqu'une
Région, qui depuis très longtemps s'est engagée dans un parcours de
sauvegarde et de soutien de nos produits typiques, de nos
productions haut de gamme, qui a dépensé beaucoup d'argent et ses
meilleures énergies dans le domaine agricole, domaine qui se révèle
de plus en plus important pour notre économie à plusieurs niveaux
et également pour la sauvegarde environnementale. Donc, je disais
le plan ne pourra et ne saura les décevoir. L'Assessorat devra
également promouvoir une action d'information visant les
agriculteurs et tous les acteurs techniques, économiques et
commerciaux qui seraient en rapport avec la réalisation de la
co-existence. Le contrôle quant à l'application de la loi est
confié au Corps forestier de la Vallée d'Aoste, comme prévu par
l'article 9.
Une remarque: cette loi n'ira pas peser sur le bilan de la
Région, vous ne trouverez donc pas d'articles financiers pour le
plus grand bonheur de l'Assesseur Marguerettaz et du Gouvernement
tout entier. Il n'est pas là, mais il est heureux quand même, j'en
suis sûre. Cette loi, c'est sûr, elle a connu une gestation longue,
difficile, parsemée d'embûches et de périls, mais l'heure de
l'accouchement est arrivée, le bébé se porte bien, il dispose entre
autres d'une paternité multiple; je souhaite donc qu'il puisse voir
le jour avec les auspices, et je le souhaite vraiment avec les bons
auspices des parrains du groupe de l'"Arcobaleno" qui ont si bien
travaillé dans toute la phase de préparation.
Permettez-moi de terminer mon rapport avec la lecture de
quelques passages d'une lettre à signature Giacomo Sado, dans sa
qualité de responsable "Slow Food Vallée d'Aoste", adressée à tous
les adhérents "Slow Food". Il dit:
"Il territorio va protetto,
resistere al gusto unico, investire sulle differenze, sulla
tradizione e sul rispetto dell'ambiente diventa l'impegno
conseguente. Con uno sguardo, certo, rivolto al futuro, ma con
un'attenzione rispettosa del passato..."
et plus loin
"Mangiare è un "atto agricolo", infatti ogni qualvolta noi
scegliamo un prodotto alimentare, di fatto influenziamo lo sviluppo
di un determinato modello agricolo anziché di un altro. Se è così,
allora ha senso lavorare per collegare fra loro le comunità rurali
e produttive, metterle in rete per realizzare su piccola scala una
nuova economia agricola...
et il termine
Con terra madre
abbiamo compiuto l'ultimo passo, ci siamo chiesti: ma che senso ha
proteggere il lardo di Colonnata vicino a noi, e dimenticarsi del
riso dell'India a rischio OGM ?".
Et il termine avec des
arguments qui me tiennent vraiment à cœur:
"E
ponendo lo sguardo al di là dei confini, guardando al
sottosviluppo, non potevamo non prendere posizione e definire
quelli che secondo noi possono essere i compiti del mondo
sviluppato. Non inviare aiuti, ma mettere a disposizione strutture
e mezzi perché in questi paesi si formi una nuova classe dirigente.
E ci siamo detti: perché invece di regalare prodotti alimentari,
non compriamo noi i loro, incentivando insieme la loro produzione
autonoma e qui le nostre produzioni di qualità più competitive?
Nella convinzione che questo modo consapevole per contribuire alla
sostenibilità di un sistema che oggi, e non vorrei fare
dell'allarmismo, è molto più che malato. È a rischio".
Merci M. Sado pour ces paroles si profondes et si positivement
inspirées. Comme quoi, il est peut-être vrai, le monde change et
pas toujours, comme on a tendance à le croire, en pire, mais peut
également changer en positif pour le bien-être de la planète et des
hommes et des femmes qui l'habitent. Si l'agriculture valdôtaine et
non seulement l'agriculture saura s'inspirer de cette "nouvelle"
philosophie, nous pourrons réellement imaginer un avenir radieux
pour notre Vallée! Merci pour votre attention.
Président - Je déclare ouvert la discussion générale.
La parole au Conseiller Curtaz.
Curtaz (Arc-VA) - In primo luogo voglio complimentarmi con la
collega Viérin per la relazione che ha fatto, perché è proprio una
sua capacità quella di fare delle relazioni vivaci, colorate,
spumeggianti, che costituisce un toccasana in quest'aula dove
spesso si parla "politichese" e "giuridichese", e mi sembra che sia
un dato che va sottolineato.
Venendo al merito della questione, una premessa sul metodo la
devo fare: anche se noi non abbiamo condiviso fino in fondo la
filosofia di questa legge, abbiamo tuttavia apprezzato il metodo
della condivisione del confronto che la relatrice e gli altri
colleghi con cui si è lavorato hanno proposto. È stato un metodo
interessante, un metodo di lavoro che ci ha permesso di crescere,
ognuno ascoltando le opinioni degli altri, forse qualcuno ha anche
modificato le proprie idee; quindi, vogliamo esprimere un
apprezzamento nei confronti della proponente per come è stato
impostato il lavoro.
Per quanto riguarda il merito della vicenda, come è noto a
coloro che hanno collaborato nel gruppo di lavoro, la pensiamo in
maniera diversa. Come giustamente si è fatto cenno nella relazione,
... forse i primi ad occuparci del problema siamo stati noi
attraverso una mozione di parecchio tempo fa, dell'inizio del 2004,
in cui chiedevamo l'orientamento del Governo regionale in
riferimento alla possibilità che avesse la Regione di dichiararsi
"OGM-FREE", e come veniva ricordato poi l'Assessore Vicquéry
rimandò la palla al Consiglio, affinché si lavorasse su questa
materia.
Noi, sugli "OGM" in agricoltura - non mi avventurerò in altri
campi di utilizzo degli "OGM" perché sono discorsi totalmente
diversi, qui parliamo solo degli "OGM" in agricoltura - non abbiamo
cambiato idea: siamo contro gli "OGM" in agricoltura per tutta una
serie di ragioni. La principale è il rispetto del principio di
precauzione. Fra l'altro, anche recenti studi che abbiamo visto
pubblicati nei mesi scorsi sui giornali pongono in dubbio che
l'utilizzo in agricoltura di prodotti "OGM" sia così innocuo come
le multinazionali intenderebbero farci credere. Poi c'è un discorso
di carattere economico più generale, e questo dobbiamo dircelo: gli
"OGM" in agricoltura sono in mano alle grandi multinazionali che
utilizzano queste tecniche per ragioni di business; a differenza
dei semi tradizionali, i semi "OGM" sono brevettati, i brevetti
appartengono a grosse multinazionali - come la "Monsanto" - e chi
vuole approvvigionarsi di semi non può più utilizzare i semi che ha
nel suo granaio, ma deve rivolgersi alla "Monsanto" e pagarli
profumatamente, con il rischio della contaminazione, perché se le
produzioni naturali vengono contaminate dalle produzioni "OGM",
capite che la necessità di andare a comprare i semi dalle
multinazionali diventa ineludibile!
Tutte le altre storie poi sono tutte "balle", non è provato
niente, non c'è alcuna ricerca di carattere scientifico che
dimostri l'utilità degli "OGM", anzi, è assai probabile che sia il
contrario, perché un argomento che viene utilizzato in maniera
distorta è il fatto che gli "OGM" sarebbero più resistenti a
"malattie" vegetali e sarebbero resistenti in particolare ai
diserbanti: questa cosa non va interpreta nel senso che così non si
usano i diserbanti, è tutto il contrario! Se ne usano di più,
perché muoiono solo le erbe cattive e invece i vegetali "OGM"
continuano a campare perché diventano insensibili ai diserbanti
senza tenere conto della salute dell'uomo e degli animali.
Ancora: credo che ci sia un discorso più limitato che riguarda
l'economia della nostra Regione; chiunque di noi abbia un minimo di
esperienza e di conoscenza della nostra agricoltura sa che
un'agricoltura come quella "OGM", di carattere quantitativo in
luogo di un'agricoltura di carattere qualitativo, non ha alcuna
possibilità di sviluppo intelligente nella nostra Regione. A noi
servono le colture tipiche, servono le colture biologiche, che sono
l'esatto opposto degli "OGM"! Una Valle d'Aosta che fosse coltivata
con prodotti "OGM" vedrebbe la fine dell'agricoltura, perché su
questo piano non possiamo neanche competere; quindi il ragionamento
protezionistico nei confronti degli "OGM" ha questa valenza di
carattere economico prima ancora che ideologico. Non farò mai nel
mio intervento un discorso di carattere ideologico: ognuno ha le
sue idee, però bisogna vedere quali sono gli effetti di carattere
economico della nostra Regione.
Fatte queste premesse, la nostra posizione era ed è "OGM-FREE",
in Valle d'Aosta non devono esserci colture "OGM". All'inizio di
questa discussione però si diceva: "guardate, un'eventuale legge
che dichiarasse questa cosa non è possibile, perché c'è una
normativa europea che impone regole di coesistenza e quindi ammette
che ci sia l'introduzione degli "OGM". L'Italia deve applicare
questa normativa europea e una Regione che si dichiarasse
"OGM-FREE" non ha alcuna speranza di vedere legittimata la propria
legge". Il problema era molto attuale, perché alcune Regioni
italiane, di diverso orientamento politico, sfidarono questa logica
e fecero comunque delle leggi in cui si diceva che nella Regione
Piemonte piuttosto che nella Regione Puglia gli "OGM" non erano
utilizzabili in agricoltura. Ovviamente seguì la pronta reazione -
per certi versi dovuta - del Governo, nonostante le resistenze
all'interno del Governo del Ministro Alemanno che era molto
d'accordo con le Regioni; il Governo decise di impugnare davanti
alla Corte costituzionale le leggi delle Regioni e tutti gli
esperti che abbiamo consultato all'epoca ci dicevano che le leggi
"OGM-FREE" delle Regioni erano destinate ad essere spazzate perché
la Corte costituzionale non avrebbe potuto che "annullarle", in
quanto incompatibili con l'ordinamento giuridico europeo.
In quello scenario anche il nostro gruppo ebbe un atteggiamento
di disponibilità, perché se non c'è alcuna alternativa, piuttosto
che niente è meglio piuttosto! Tuttavia quel quadro è cambiato, per
cui il nostro atteggiamento è tornato alla posizione originaria,
perché c'è stato un elemento significativo ancorché casuale dal
punto di vista procedurale: la Corte costituzionale ha dichiarato
inammissibili i ricorsi del Governo, lo so, per ragioni formali e
non sostanziali. Ne deriva che, allo stato, queste leggi delle
Regioni che hanno dichiarato il proprio territorio "OGM-FREE" sono
vigenti, questo sposta l'angolatura da cui abbiamo esaminato tutto
il problema, perché noi eravamo partiti dal presupposto che quelle
leggi non fossero valide, oggi quelle leggi sono vigenti... lo
rimarranno tanto... Non lo saranno più? Non lo sappiamo, ma è certo
che il Governo su quel tema non può ripresentare gli stessi ricorsi
perché le azioni - come dicono i giuristi - coprono il dedotto e il
deducibile. Tu hai sbagliato e tu la paghi dal punto di vista
processuale. La partita è chiusa? No, lo so anch'io che non è
chiusa, perché abbiamo delle leggi regionali che sono in contrasto
con la normativa europea. Io non so cosa succederà, forse pochi lo
sanno perché neppure il prof. Vieri, forse l'esperto in materia più
preparato in Italia, ha saputo chiarirci quale potrà essere lo
scenario, nessuno sa se ci saranno nuove normative europee, se lo
Stato italiano dovrà rimediare, se invece ci sarà una situazione di
sedimentazione di quelle leggi regionali, che via via si
rafforzerà.
Quello che chiediamo, anzi chiedevamo in riferimento a questa
materia è che ci fosse una sospensione del nostro iter legislativo,
per capire cosa succederà d'ora in poi, perché dal nostro punto di
vista è preferibile che la Regione legiferi in modo da dichiararsi
libera da "OGM": questo perché oggi, al di là delle intenzioni -
che sono ottime -, il messaggio che rischia di passare all'esterno
è quello di una Valle d'Aosta che disciplina la coesistenza fra
prodotti naturali, biologici o tradizionali, e prodotti "OGM".
Condivido poi anch'io che nell'ambito di questa legge la Giunta
potrà mettere quei paletti che non consentano l'utilizzo degli
"OGM" in agricoltura in Valle d'Aosta.
A nostro avviso, dunque, dopo aver fatto tanti sforzi, sarebbe
stato più opportuno fare un ulteriore sforzo di attesa, per vedere
se lo scenario internazionale e italiano ci avrebbe consentito un
ulteriore spazio, per fare una legge più forte sotto questo
profilo, perché se mai succedesse che l'orientamento delle altre
Regioni dovesse prevalere anche dal punto di vista normativo, noi
avremmo fatto una legge che con lo scenario di qualche mese fa
appariva una legge all'avanguardia, ma che fra sei mesi potrebbe
essere una legge assolutamente superata dagli eventi. Sarebbe stato
più opportuno - ripeto - rinviare questo dibattito al futuro. Per
queste ragioni non abbiamo firmato la legge e, pur rispettando - e
parzialmente condividendo - le ragioni che hanno spinto gli altri
componenti del gruppo di lavoro, in particolare la proponente che
ha avuto un ruolo di traino in questa vicenda, non potremo dare un
consenso pieno all'approvazione di questa legge.
Président - La parole au Vice-président Nicco.
Nicco (GV-DS-PSE) - In linea generale la questione degli "OGM" e
dintorni è una questione quanto mai complessa, delicata, proprio
perciò sarebbe da affrontare con animo sgombro da preconcetti,
sarebbe da affrontare con metodo scientifico, scienza che non è
neanche essa un assoluto, anzi proprio perché scienza non può
essere dogma e sa riconoscere i propri errori, coltiva anzi il
dubbio, ma proprio per ciò rimane la scienza - almeno per me - un
ancoraggio insostituibile. Purtroppo su questa materia mi pare che
invece spesso - faccio una considerazione di ordine generale - si
seguano strade diverse, in cui non mancano demonizzazioni
aprioristiche, non mancano venature antiscientifiche, non mancano
"crociate talebaniche" che viziano un serio confronto scientifico
nel merito della questione. Ciò detto sul quadro di riferimento
generale, è sul percorso seguito che vorrei soffermarmi.
Ho già avuto modo di esprimere direttamente ai colleghi
firmatari di questa proposta di legge, in occasione degli incontri
che ci sono stati con l'Ufficio di Presidenza, le mie perplessità
sul percorso che si è voluto seguire... perplessità che rimangono.
La salvaguardia, l'esercizio della nostra autonoma potestà
legislativa è la ragione stessa della nostra esistenza, lo
ribadisco in premessa a scanso di equivoci, visto che qualche
equivoco c'era stato. Potestà che tuttavia può essere esercitata in
modi differenti con l'obiettivo essenziale di incidere di volta in
volta nel modo più efficace possibile sulla materia in
questione.
Ora, come è stato ricordato, alla direttiva della CE 18/01 per
quanto attiene ai principi generali, hanno fatto seguito la
raccomandazione della stessa commissione 556/03, recante
orientamenti per lo sviluppo di strategie nazionali e migliori
pratiche per garantire la coesistenza fra i diversi tipi di colture
transgeniche, convenzionali e biologiche, e poi c'è stato il d.l.
279/04. Questo decreto ha indicato un determinato percorso: spetta
al Ministro delle politiche agricole definire le norme quadro per
la coesistenza, ma il ministro deve farlo d'intesa con la
Conferenza permanente per i rapporti Stato-Regioni. Una volta tanto
deve farlo non
"sentite le Regioni"
, ma
"d'intesa"
.
Le Regioni dunque, su un piano di pari dignità con lo Stato
centrale, sono chiamate a legiferare in materia. Questo deve
avvenire sulla base delle linee guida predisposte dal comitato
consultivo in materia di coesistenza fra colture transgeniche,
convenzionali e biologiche. L'organizzazione, le modalità di
funzionamento di questo comitato sono definiti parimenti di intesa
fra i ministeri competenti e la Conferenza Stato-Regioni. Questo è
stato fatto dalla Conferenza Stato-Regioni nella seduta del 3 marzo
2005, seduta a cui per inciso vorrei sapere se era presente un
rappresentante della Valle d'Aosta. Un comitato, quello, composto
da esperti qualificati in materia e - si legge, sempre nel decreto
-
"di documentata indipendenza da soggetti portatori di
interessi nelle materie in oggetto, di cui 4 componenti designati
direttamente dalle Regioni".
Questa designazione è avvenuta
nella seduta del 23 marzo 2005 della Conferenza Stato-Regioni ed è
avvenuta su proposta delle Regioni Lombardia, Toscana, Puglia e
Piemonte. Anche su questo punto mi piacerebbe sapere se qualcuno,
il Governo o uno dei presentatori della proposta di legge, ha
partecipato alla riunione e se vi sono state proposte da parte
della Regione Valle d'Aosta.
Ho visto che Presidente del comitato è stato nominato il prof.
Simone Vieri e mi chiedevo se la proposta era venuta dalla Valle
d'Aosta. A fronte di questo percorso mi pare che una volta tanto ci
fossero tutte le condizioni per una iniziativa sinergica, condivisa
fra Stato e Regioni, per quella sempre auspicata e leale
collaborazione fra i diversi livelli di governo. Seguire questo
percorso significava forse rinunciare ad una nostra potestà
legislativa? Non credo proprio! Significava esercitare questa
potestà pienamente ad un altro livello. C'erano le condizioni per
esercitarla pienamente ad un altro livello, direi preliminarmente,
nel momento stesso della definizione condivisa delle norme quadro,
rimanendo poi ovviamente di piena competenza della Regione - direi
però del Consiglio, più che del Governo - l'approvazione del piano
di coesistenza.
È singolare il fatto che una proposta di legge di iniziativa
consiliare identifichi, all'articolo 7, non nel Consiglio, ma nella
Giunta, l'organismo preposto ad approvare il piano:
"la Giunta
regionale, sentite le competenti commissioni... approva il
piano"
; io direi: "la Giunta propone all'approvazione del
Consiglio il piano"; quindi, pur apprezzando l'impegno e la
determinazione della collega Viérin nel perseguire un obiettivo,
non condividendo il percorso che è stato seguito, senza entrare nel
merito dei singoli articoli, il mio voto sulla legge sarà di
astensione.
Président - La parole au Conseiller Lattanzi.
Lattanzi (CdL) - Dalle considerazioni che abbiamo sentito, sia
dal collega Curtaz, sia dal collega Nicco di tipo tecnico
legislativo, diciamoci la verità: era più facile non fare nulla!
Sarebbe stato più facile e politicamente più opportuno e
populisticamente più opportuno non fare assolutamente nulla, che è
quello che stanno facendo tutti! Però, in rappresentanza del mio
gruppo, ho partecipato a questo gruppo di lavoro perché penso che
sia, oltre che un diritto, un dovere che un gruppo politico potesse
affrontare questa tematica, intanto approfondirla; pertanto,
ringrazio dell'opportunità che mi è stata data di partecipare a
questo gruppo perché è stato un momento di confronto tecnico e
scientifico interessantissimo.
Ho scoperto cose che i giornali non scrivono e le televisioni
non dicono su questo tema, perché questo è un tema delicato che
facilmente si presta a delle posizioni di tipo "talebano", a favore
o contro gli "OGM". Poco è conosciuta la materia, si parlava con il
prof. Vieri che ci ha seguito in questo percorso di
approfondimento, come il sentimento popolare oggi a grande
maggioranza sia contro gli "OGM" anche in Italia, e non a fronte di
approfondimenti scientifici, ma perché la sensazione è che
modificare il "DNA" dei vegetali con elementi di "DNA" animale non
sia il massimo della vita; quindi, nel momento in cui attende di
capire se queste modificazioni possono portare qualcosa di buono al
Terzo Mondo, alla qualità dei prodotti, la popolazione esprime un
sentimento di contrarietà.
Su quel sentimento di contrarietà, che non poteva essere
recepito dalla direttiva europea 18/01 perché è evidente che la
Commissione europea, proprio perché non affronta le questioni a
livello sentimentale bensì a livello scientifico e politico, la
direttiva 18/01 sanciva una libertà di ricerca e non poteva non
impostare una normativa che parlava di far coesistere le colture
transgeniche, le naturali e le biologiche. A questa direttiva
l'Italia ha dato una risposta, che è venuta forte e chiara dal
"Governo Berlusconi", che anche qui non ha espresso una contrarietà
ideologica agli "OGM", ma una contrarietà economica, perché è noto
che se non si impedisce alla ricerca di avanzare, per l'Italia è
antieconomico percorrere la strada di prodotti agricoli modificati
geneticamente. È antieconomico perché non abbiamo le estensioni
territoriali per produrre quantità, siamo costretti per la ridotta
dimensione del nostro territorio a produrre la qualità, attraverso
la quale il nostro Paese può esprimere il suo "made in Italy". Qui
la posizione del Ministro Alemanno è stata molto dura, anche nei
confronti di chi, nel Governo, questa coscienza non l'aveva
maturata.
Mi permetto di dire che quando il Governo ha dovuto impugnare le
leggi delle Regioni Piemonte e Puglia, ha dovuto tecnicamente farlo
e non politicamente condividerlo, perché ormai la maggioranza del
Governo era sulle posizioni del Ministro Alemanno, cioè quelle di
una Italia che si orienta a limitare - non potendolo vietare -
drasticamente lo sviluppo dell'agricoltura geneticamente
modificata. Perché potevamo non fare nulla? Non fare nulla poteva
dire due cose: poteva dire esprimere una posizione più radicale
come hanno fatto Piemonte e Puglia, con una legge magari
"OGM-FREE", però significava entrare in quel guado nel quale sono
le Regioni Piemonte e Puglia, cioè è sufficiente che un solo
agricoltore decida di appellarsi alla direttiva CE e di seminare
gli "OGM", che non gli si può impedire.
Se un Valdostano, ad esempio, decide di fare il vitigno
valdostano geneticamente modificato contro i parassiti e si volesse
modificare la vite valdostana del "Pinot nero" piuttosto che dello
"Chardonnay", oggi un agricoltore valdostano con l'impasse
normativo che si è creato, facendo riferimento alla direttiva CE,
può farlo, condannando tutti gli altri agricoltori che l'"OGM" non
lo vogliono a doversi vedere le agricolture vicine nel tempo
contaminate, quindi quando si è dovuto affrontare questo tema ci
siamo trovati nel gruppo di lavoro, quando ancora il collega Curtaz
dava il suo contributo importantissimo, a condividere una serie di
principi. Il primo è il principio della precauzione e cioè del
concetto di preoccuparsi che le agricolture transgeniche non
andassero a contaminare quelle naturali; il principio
dell'economicità e cioè la contrarietà ai processi di
multinazionali che in Valle d'Aosta non possono trovare uno sbocco
economico; il concetto dei diserbanti perché diceva bene il collega
Curtaz, se è già deleterio utilizzare i diserbanti in natura,
pensate cosa significherebbe fra 10 o 20 anni dover intervenire con
dei diserbanti molto più devastanti, per andare a limitare delle
colture transgeniche che nel frattempo potrebbero aver contaminato
le colture naturali; infine la condivisione che l'economia
valdostana ha bisogno di proteggersi. Allora abbiamo fatto un atto
di buon senso, così mi sento di dire avendo sottoscritto quel
documento e avendo ragionato con i miei colleghi di gruppo su
questa tematica, perché anche noi potevamo avere la strada comoda
dell'astensione e dell'aspettare che qualcuno decidesse, ma il
dramma è che quel qualcuno poteva essere l'agricoltore valdostano.
Per queste ragioni abbiamo cercato di regolamentarlo.
È evidente che è una legge che tende ad evitare fortemente lo
sviluppo, perché rende lo sviluppo dei vegetali "OGM" modificati in
Valle d'Aosta molto poco economico. Chi vuole fare in Valle d'Aosta
- appellandosi alla direttiva CE - la coltura geneticamente
modificata, deve mettere insieme una serie di operatività che
rendono poco economiche le attività stesse. Non voglio dire che è
una legge "OGM-FREE", ma è una legge fortemente limitativa
dell'"OGM" in Valle d'Aosta. Così l'abbiamo voluta, perché in
assenza di normative nazionali, ma con la presenza di una direttiva
europea chiara, non ci sentivamo di lasciare il territorio
valdostano alla mercé delle sperimentazioni dei singoli. Questo è
un atto di preoccupazione che ho condiviso assieme al mio gruppo,
che è lo stesso sentimento che oggi ha anche il Ministro Alemanno e
il "Governo Berlusconi", che spero abbia anche il prossimo Governo,
di qualunque colore sia, perché credo nel "made in Italy" come
unica valvola economica di sfogo dei nostri prodotti e fortemente
credo nei prodotti valdostani D.O.C. così come devono essere, come
madre natura li ha prodotti.
Sono preoccupato a pensare che ci potrebbe essere una uva
valdostana modificata con geni animali, non vorrei che mio figlio
oggi mangiasse un'uva con il "DNA" di un moscerino o che magari sa
di fontina! In questo momento non mi sento di partecipare come
cavia all'esperimento: queste sono le motivazioni che mi hanno
spinto ad approfondire tale materia e ringrazio per questo la
commissione e il prof. Vieri. Questa legge è vero che non è stata
partorita secondo una procedura legislativa corretta, è vero che il
Governo con la sua legge del 2004 aveva costruito le condizioni dei
tavoli d'intesa, e vogliamo sottolineare, ancora una volta, come
questo Governo sia venuto incontro alle Regioni creando quelle
intese che mettono sullo stesso piano Stato e Regioni su tematiche
così importanti, ma credo che avendo avuto come consulente il prof.
Vieri, che è lo stesso Presidente del Comitato ministeriale e
consulente del Ministro Alemanno, abbiamo buone probabilità che la
legge possa incontrare una non opposizione da parte del Governo.
Questo non significa che tecnicamente sia percorribile tale strada,
però era importante che questo Consiglio desse un messaggio chiaro
alla popolazione valdostana: se vuoi fare "OGM" la direttiva
europea te lo permette, ma se lo vuoi fare in Valle d'Aosta è quasi
impossibile che tu riesca a tirar fuori dei soldi, che sia chiaro.
Poi, se qualche agricoltore decide di investire una montagna di
soldi per avere un prodotto valdostano geneticamente modificato
andrà incontro alle regole del mercato; noi ci siamo preoccupati
perché questo avvenisse in condizioni di controllo.
Auspichiamo che il Consiglio approvi la legge e soprattutto che
la Giunta faccia velocemente il regolamento che renda fin da subito
operativo tutti quei tasselli che la legge indica che debbano
essere riempiti da atti di Giunta. Ringrazio i colleghi di avermi
permesso di lavorare in questo gruppo e auspico che il Consiglio
all'unanimità colmi il vuoto legislativo, che è un vuoto "in
evoluzione". Ripeto: c'è il pericolo che domani un agricoltore si
alzi e lo faccia!
Président - La parole au Conseiller Salzone.
Salzone (FA) - Intanto devo dire che rispetto a questo argomento
una certa sorpresa ce l'ho, anche perché su un tema tecnico e
scientifico si è sviluppato un dibattito molto interessante, che
pensavo fosse limitato solo al lavoro della commissione. Invece
vedo un interesse molto particolare all'interno del Consiglio che
investe tutti i movimenti e tutte le persone, perché riveste un
concetto di etica personale rispetto alle decisioni che dobbiamo
prendere. Credo che l'aspetto positivo sia il fatto di aver
promosso questa cosa - sulla quale tornerò - che ha investito
alcuni Consiglieri, di movimenti diversi.
Mi atterrò principalmente al nostro disegno di legge che ci ha
coinvolto nella commissione, grazie alla presenza del prof. Vieri,
il quale, con la sua conoscenza del tema, ci ha tutti "arricchiti".
Come è stato già detto, è ormai dal 1990 che le norme comunitarie
regolamentano gli "OGM". Il tema che ha interessato l'intero
emisfero ha portato l'Europa a determinare una sostanziale chiusura
all'integrazione delle coltivazioni transgeniche e ciò è dettato
soprattutto dalle ridotte superfici del territorio agricolo che non
può essere paragonato all'estensione di Paesi come gli Usa, come
diceva il Consigliere Lattanzi poco fa. È quindi passato il
principio della precauzione e proprio per questo sono state emanate
una serie di direttive, per adeguare la vecchia normativa
comunitaria rispetto al problema dell'impiego degli "OGM", anche se
per quanto riguarda l'introduzione degli "OGM" la CEE ha lasciato
agli Stati membri la facoltà di disciplinare la materia.
La proposta di legge oggi in esame ha lo scopo di definire nel
dettaglio il quadro normativo per realizzare la coesistenza fra
colture transgeniche convenzionali e biologiche sul territorio
della nostra Regione; ma, al di là degli aspetti tecnici e
scientifici, vogliamo sottolineare l'importanza di aver scelto un
metodo di approccio diverso per quanto riguarda l'iter usuale di
presentare una proposta di legge. Credo che per la prima volta un
gruppo di Consiglieri di maggioranza e di opposizione hanno saputo
trovare una convergenza di propositi rispetto a un problema, come
quello degli "OGM", che non doveva essere affrontato in senso
ideologico, ma solo nell'interesse assoluto della nostra comunità.
Comunque, al di là di questo aspetto, che ritengo di assoluta
rilevanza, rimane un fatto importante: poter constatare che saremo
la prima Regione europea ad avere una norma chiara in materia di
coesistenza. Non mi addentro oltre, perché sono già state dette
cose interessanti che dovranno essere sviluppate in futuro.
Termino ringraziando i colleghi che hanno collaborato alla
stesura di questo testo con una particolare sottolineatura alla
collega Viérin, promotrice dell'iniziativa, che si è battuta con la
solita passione che la contraddistingue per il raggiungimento di
questo obiettivo.
Président - La parole au Conseiller Lanièce.
Lanièce (SA) - I colleghi che mi hanno preceduto hanno già
evidenziato gli aspetti positivi di questo disegno di legge che
vede la firma del sottoscritto per conto della "Stella Alpina".
Si tratta di un disegno di legge molto importante, che serve per
cominciare a normare. È un primo "mattone", è un po' come il famoso
bicchiere: qualcuno lo vede mezzo pieno, qualcun altro lo vede
mezzo vuoto... io penso che qui bisognerebbe vedere il bicchiere
mezzo pieno, nel senso che è un primo passaggio. Poi il divenire ci
porterà a verificare ed avremo tutto il tempo di fare eventuali
modifiche, ma - come diceva bene il collega Lattanzi - è meglio
fare qualcosa che non fare nulla, soprattutto su un problema così
importante, che ha suscitato dibattiti a livello italiano - oltre
che mondiale - grazie anche alla presa di posizione della
"Coldiretti", la quale raggruppa la maggioranza degli agricoltori
che sono quelli che dovranno subire gli effetti delle varie
normative. Questo è importante perché quando facciamo normative "ad
hoc", i primi ad essere sentiti devono essere proprio le
associazioni di coloro che "subiranno" la normativa.
L'approvazione di questa legge regionale, che riguarda la
coesistenza fra le colture tradizionali e quelle geneticamente
modificate, è senza dubbio importante per l'agricoltura della
nostra Regione; si tratta di consolidare la politica agricola che
per 50 anni ha perseguito un chiaro obiettivo: la valorizzazione
della qualità e delle particolarità frutto del territorio e la
stretta connessione fra il territorio, l'agroalimentare e
l'enogastronomia. Le colture transgeniche sono all'antitesi di
tutto ciò, sono generalizzazione delle produzioni, sono dipendenza
dal settore primario, a monte dal fornitore delle sementi e a valle
da un mercato che non è certo quello a cui la nostra agricoltura,
che sappiamo bene non ha i numeri ma ha la qualità, si rivolge.
Sono ancora, allo stato attuale, motivo di incertezza rispetto alla
salute umana, e l'U.E. raccomanda la precauzione e illustri pareri
scientifici sono discordanti quando sollecitati sulla materia. La
nostra legge tiene conto di tutto ciò, ma grande rilevanza assume
anche il fattore ambientale; sottolineo che ai sensi della legge un
terzo del nostro territorio ricompreso nelle aree protette è a
tutti gli effetti libero da coltivazioni "OGM", e che sono previste
incompatibilità rispetto alla contaminazione della flora spontanea.
Tutto ciò non deve essere scambiato per una chiusura nei confronti
delle innovazioni tecnologiche: la legge prevede, nel rispetto del
principio di precauzione stabilito da indicazioni comunitarie,
attività di informazione, sia tecnica, che economica, a favore del
settore agricolo, ma non dobbiamo confondere le innovazioni anche
biotecnologiche che generano lo sviluppo di processi naturali, con
quelle che li stravolgono, creando un disagio etico.
La legge trasversale a questo Consiglio ha trovato un
sostanziale accordo anche delle parti sociali nei previsti incontri
di consultazione avvenuti durante l'iter legislativo, nel corso
delle audizioni fra le associazioni di categoria e con i
consumatori, grazie all'apporto fondamentale del dr. Vieri. Le
imprese agricole, i consumatori e le associazioni ambientaliste
hanno chiesto grande attenzione e rigore nei confronti della tutela
dell'agricoltura tradizionale, della salute e dell'ambiente; in
effetti, alcune loro osservazioni presentate durante quelle
discussioni sono servite a noi per integrare il testo. Infatti oggi
voteremo il testo integrato della III Commissione, a dimostrazione
di come il gruppo di lavoro si sia posto di fronte a questo
problema, cercando di cogliere anche alcune sollecitazioni e
predisponendo un testo legislativo positivo, ovviamente
migliorabile, ma sicuramente positivo, un primo "mattone" che serve
a normare una materia non facile.
Gli agricoltori hanno chiesto l'istituzione di un fondo
economico a favore delle aziende eventualmente danneggiate dalla
coltivazione, ma questa richiesta non è stata accettata, anche
perché si ritiene che con le indicazioni inserite nel testo
legislativo difficilmente ci potranno essere delle coltivazioni
"OGM". Infatti, analizzando le colture "OGM" che oggi vengono
praticate a pieno campo e cioé soia, mais, cotone e colza, e la
situazione del territorio della nostra Regione, dove ci sono 60
mila ettari coltivabili con 300 mila particelle catastali, è
evidente che applicando le distanze minime che si stanno indicando
a livello nazionale (circa 200 metri dal confine), le colture "OGM"
non troveranno territorio disponibile in Valle d'Aosta. Quindi,
applicando i criteri che stanno emergendo a livello nazionale, il
territorio valdostano sarà "OGM-FREE", tenuto anche conto del fatto
che con questa normativa non saremo attaccabili, né che potrà
esserci un contenzioso.
Questa è la grande vittoria del disegno di legge: di fatto ci
sottraiamo a un possibile contenzioso, ma nella pratica la Valle
d'Aosta sarà "OGM-FREE" e questo penso sia il massimo risultato di
un lavoro fatto in modo trasversale da un gruppo di lavoro di
Consiglieri, coordinato dalla collega Viérin e con il supporto del
dr. Vieri. Questo penso sia il sunto del disegno di legge, quindi
ci auguriamo che per questi motivi, alla luce del sostegno della
"Coldiretti", che nel campo nazionale si sta battendo a fondo sul
problema degli "OGM", il Consiglio possa votare a stragrande
maggioranza questo disegno di legge.
Président - La parole à la Conseillère Viérin Adriana.
Viérin A. (UV) - Après ce tour d'horizon je dois dire - comme
l'a le dit le collègue M. Salzone -: je suis ravie parce qu'un
thème qui avait suscité il est vrai, notre enthousiasme, notre
passion au sein du groupe de travail, on n'imaginait pas qu'il se
serait traduit dans cette salle dans un intérêt si généralisé, et
parfois contraposé, mais ceci, à mon avis, est très positif, d'un
côté parce que ça veut dire qu'on a encore envie de discuter de
grands thèmes, ça veut dire qu'il y a une vivacité intellectuelle à
l'intérieur de cette salle et donc on ne peut qu'être ravis de tout
ça.
Je commencerai par le Conseiller Curtaz: je le remercie pour les
compliments et je le remercie aussi d'avoir rappelé l'histoire
législative des 3 Régions italiennes qui avaient légiféré, dans le
sens de déclarer leur territoire "OGM-FREE" et je le remercie
également de son honnêteté intellectuelle pour avoir rappelé que la
Cour constitutionnelle avait repoussé le recours du Gouvernement,
mais seulement pour une question formelle, elle n'est jamais entré
dans le mérite. Donc, comme il a bien dit les lois de ces 3 Régions
restent en contraste à la fois avec et la législature européenne et
la législature italienne, donc tôt ou tard des problèmes peuvent
surgir. Lui, il préconisait donc une attente, mais, franchement, et
là je reprends les mots de M. Lattanzi: "sarebbe stato più facile
non far niente e aspettare", mais comme l'a bien dit aussi M.
Lanièce, un acte de bon sens nous a fait parcourir un autre
chemin!
Soyez sûr, M. Curtaz, ce qui se passera dès demain, ce qui
passera à l'extérieur vis-à-vis la population, ne sera pas que
nous, on donne droit de cité aux "OGM" en Vallée d'Aoste à travers
une loi sur la co-existence, mais au contraire, compte tenu des
conditions de notre territoire, est indiscutablement, comme l'a dit
M. Lanièce, il sera implicitement une zone "OGM-FREE", mais c'était
la seule possibilité de légiférer à l'heure actuelle. Donc on a été
poussés par un drôle de pragmatisme qui souvent ne fait pas cité
ici, mais que nous avons voulu embrasser. Rien n'empêchera à ce
Conseil de revoir, de modifier, d'abroger, de refaire une nouvelle
loi, si les conditions se présenteront, parce que notre devoir est
sûrement celui d'être à l'écoute de ce qui se passe à l'extérieur,
et pas seulement dans cette salle, donc si jamais on aura les
conditions pour parvenir à une loi plus stricte et plus rigoureuse,
rien ne nous empêchera d'y travailler.
Pour ce qui est de M. Nicco, il parle de préjudices et de
méthodes scientifiques. J'estime que les préjudices sont surtout de
sa part, parce que pour l'instant la science n'a pas su se
départager sur ce sujet, mais puisqu'il y a, disons, au moins de
doutes sérieux, mais je parle surtout de certitudes sur ce qui est
de la contamination ambientale le cas où on permettrait de cultiver
des "OGM" en Vallée d'Aoste, je crois qu'un des devoirs de la
politique est celui d'être attentive et d'adopter la précaution.
C'est un devoir qui devrait nous être propre tous les jours. La
précaution vis-à-vis d'un sujet que nous ne maîtrisons pas, que les
scientifiques ne maîtrisent pas, mais qui pourrait sérieusement
endommager et créer des problèmes à la population valdôtaine.
Le devoir de la politique est également celui de suivre avec
attention ce qui nous vient de l'économie, des associations, de
ceux qui travaillent dans le secteur, dans ce cas agricole. Le
message a été très clair, a été clair avant, a été clair pendant
les auditions et il est toujours plus clair en ce moment: ils n'en
veulent pas des "OGM", donc nous, on est obligé de donner une
réponse politique à ceux qui nous demandent ça, et c'est la
totalité. Ce n'est pas une majorité, c'est la totalité. Je demande
à M. Nicco de réfléchir, parce que je peux comprendre que lui soit
pro "OGM", mais ici on n'est pas en train de discuter si on est pro
ou contre les "OGM": on est en train de donner des réponses à notre
communauté. Son sens du devoir devrait l'amener à faire une
réflexion à ce sujet. Et puis il nous a parlé du pouvoir législatif
du Conseil. Bien sûr je le revendique et je suis ravie que ce
Conseil commence à travailler et à opérer sérieusement dans son
action de législation, c'est parfait, je suis ravie. Mais il y a
également le pouvoir législatif de cette Région, donc tout le
discours, tout le baratin, sur: mais, oui, l'état de l'entente avec
les Régions... pour un grand défenseur de l'autonomie valdôtaine
comme M. Nicco, c'est un discours un peu bizarre!
Pour ce qui est des réunions romaines, il faut rappeler que la
Conférence Etat-Régions n'est pas un organisme qui se réunit
collégialement pour chaque argument, mais existent des
sous-commissions, dans le cas de l'agriculture je crois que le chef
de file ce sont les Pouilles avec d'autres 3 Régions italiennes,
mais il n'y a pas toutes les Régions qui participent à chaque fois
pour chaque argument, donc je pense que personne du Gouvernement a
participé aux réunions, parce qu'il n'était pas sensé y participer,
tout simplement.
Pour ce qui est de l'article 7 de plan de co-existence, on
aurait pu demander que ce soit le Conseil à légiférer en la
matière, mais ce n'est pas le parcours ordinaire qu'on utilise
faire, dans toutes les lois; on donne le mandat au Gouvernement, le
Gouvernement soumettra le plan à la commission compétente, comme
d'habitude, par ailleurs, et ensuite il y aura l'approbation. Je
rappelle à M. Nicco que quand on a commencé le parcours on avait
même organisé une soirée d'information, dans laquelle il y avait
déjà M. Vieri ici, au Palais régional, et il n'y avait pas un tas
de collègues présents... pourtant ils étaient tous au courant!
M. Lattanzi a mis l'accent sur le volet économique, un volet qui
lui est plus propre, plus familial; je le remercie pour son
pragmatisme et je le tranquilise: la parcellisation du territoire
ne permettra jamais et il n'y aura pas de risques pour notre
population de contamination éventuelle. Il a bien rappelé Lanièce
il y a un texte de commission, parce qu'en commission on a encore
fait des ajustements, compte tenu du fait qu'on s'est toujours
rapportés avec les associations de catégorie et donc on est allés à
leur rencontre toujours, même lors de la dernière rédaction.
Je profite du fait que j'ai la parole pour dire qu'il y a un
amendement à l'article 3, alinéa 4, du texte licencié par la IIIe
Commission, et à l'occasion je tiens à remercier M. Fabrizio
Gentile du Bureau législatif du Conseil qui nous a signalé une
petite faute. On avait écrit "Regione", mais c'est nécessaire de
dire que c'est l'Assessorat le destinataire et donc il y a cette
petite modification d'ordre technique qui ne change rien au contenu
de la loi.
Je termine en espérant que M. Nicco et que les membres du groupe
"Arcobaleno" puissent nous donner des aides, car pour l'instant
celle-ci était la seule possibilité, et je m'adresse à
l'"Arcobaleno", réelle de légiférer en la matière, donc ça a été un
acte de bon sens pour aller de l'avant. Pour ce qui est de M.
Nicco, tout en respectant ses points de vue, je lui demande
vraiment d'être en accord avec ceux qui veulent essentiellement le
bonheur de cette Région et ils ne revendiquent pas des prises de
position idéologiques pré-constituées. Merci.
Président - S'il n'y a pas d'autres interventions, la discussion
générale est fermée.
La parole à l'Assesseur à l'agriculture et aux ressources
naturelles, Isabellon.
Isabellon (UV) - Parto proprio dal fatto che si tratta di un
disegno di legge inusuale, come è stato ricordato da chi ha
partecipato al gruppo di lavoro, in maniera particolare dal
relatore Adriana Viérin, che in maniera appassionata ha presentato
tutti i lavori che sono stati fatti, dai partecipanti alla
commissione che ha lavorato sulla legge e io direi che in questo
momento rimane ancora lo spazio per i compiti della Giunta e
dell'Assessorato all'agricoltura. Vorrei chiudere in modo
pragmatico, quindi vorrei non tornare su tutte le premesse,
altrimenti dovrei ripetere tutto quello che le varie sensibilità
hanno fatto emergere anche con delle passioni diverse. In ogni
caso, per quel che riguarda l'articolato di legge, agli obiettivi
bisogna poi far seguire le azioni che permettono di dare
applicazione a quello che si intende ottenere con queste
affermazioni. In merito ai compiti dell'Assessorato, in maniera
particolare della Giunta, l'obiettivo di questo disegno di legge è
quello di arrivare a un piano di coesistenza che deve andare a
individuare le distanze minime per la realizzazione di questa
coesistenza fra le diverse colture: colture naturali, colture
biologiche e colture "OGM".
Come ha già ricordato qualcuno che mi ha preceduto, all'atto
pratico in Valle d'Aosta abbiamo una situazione tale per cui
abbiamo circa 60.000 ettari di superficie agraria utile con circa
300.000 particelle catastali; vi do questi dati per dirvi che, in
effetti, quando andremo a prevedere un piano di coesistenza che -
come ricordava il collega Lanièce - prevederà sicuramente delle
distanze fra un tipo di coltura e l'altra dell'ordine dei 200
metri, (immaginiamo che con questi dati nell'arco dei 200 metri ci
troviamo ad avere 20 proprietari) diversi. Cosa significa questo?
Significa che saremo nella situazione di essere "OGM-FREE"... poi
questo come verrà veicolato? Nel disegno di legge è previsto il
ruolo dell'Assessorato per quel che riguarda l'attività da fare,
per accrescere le conoscenze sia degli addetti ai lavori, quindi di
coloro che teoricamente potrebbero usufruire dell'opportunità che
la coesistenza dà, sia per quel che riguarda il portare a
conoscenza l'opinione pubblica di quello che effettivamente
comporta l'applicazione della legge. Sono poi previsti dei
controlli da parte del Corpo forestale della Valle d'Aosta, che è
l'autorità preposta a questi controlli.
Tornando al piano di coesistenza, c'è tutta una procedura da
prevedere e questo sarà un lavoro successivo all'approvazione della
legge, nell'eventualità - come diceva il collega Lattanzi - di
avere delle viti che siano "OGM" o delle situazioni di coltivazione
"OGM", sia una situazione molto remota. Tornando all'aspetto
pratico, le situazioni in cui ci potrebbero essere delle
coltivazioni "OGM" sono quelle legate ad alcune ipotesi di
coltivazione, che sono essenzialmente costituite dal mais. In bassa
Valle abbiamo alcuni campi di mais, ma sono campi che hanno
dimensioni talmente ridotte e inserite in un contesto di colture
diversificate, per cui ritengo che sia molto difficile che questo
possa rientrare nelle intenzioni dei coltivatori. Chi coltiva il
mais in bassa Valle sono: o dei piccoli produttori o qualcuno che
fa dei prodotti che ha intenzione di mettere sul mercato con una
identificazione della provenienza, e questo non porta sicuramente a
delle scelte di questo genere. In ogni caso, per quel che riguarda
l'attività dell'Assessorato e della Giunta, dopo l'approvazione del
disegno di legge ci attiveremo, in accordo con le commissioni, a
predisporre questo piano di coesistenza.
Vorrei tranquillizzare anche il collega Curtaz, perché quando si
dice che non si vuole essere ideologici, direi che dobbiamo cercare
su questi argomenti di non esserlo veramente, in quanto quello che
conta è la realtà della nostra Regione, dove andare anche solo ad
ipotizzare delle colture "OGM", anche se in una situazione di
coesistenza, può creare degli allarmismi nei consumatori, che è
meglio evitare. Se tutti insieme cerchiamo di veicolare le attività
reali che vengono svolte, quelle che nella situazione in cui ci
troviamo possono essere fatte, è la soluzione migliore, per non
creare confusione inutile neanche a livello di consumatori.
Il puntare alle colture biologiche, ad avere a livello di
immagine dei prodotti del nostro territorio in funzione di
migliorare l'aspetto commerciale è molto importante, perché il
Governo stesso - come diceva il Consigliere Lattanzi - ha avuto un
indirizzo di questo tipo e penso che l'indirizzo da seguire sia
proprio questo: l'indirizzo di tipo pragmatico, la convenienza
insieme alla coesistenza, perché noi parliamo della tutela dei
nostri agricoltori e dobbiamo fare in modo che ci sia anche la
convenienza. Con questo credo che l'obiettivo della legge sia
quello di passare a una fase operativa con la predisposizione del
piano di coesistenza.
Président - Nous passons à l'examen de la loi. Je rappelle que
nous votons sur le nouveau texte qui a été rédigé par la IIIe
Commission.
Je soumets au vote l'article 1er:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 2:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Président - A l'article 3 il y a l'amendement du rapporteur,
dont je donne lecture:
Emendamento
Il comma 4 dell'articolo 3 è sostituito dal seguente:
"4. Per realizzare le finalità di cui all'articolo 1 del d.l.
279/2004, convertito dalla l. 5/2005, l'Assessorato competente in
materia di agricoltura predispone l'elenco delle produzioni
agroalimentari, di qualità e regolamentate, sementiere e
vivaistiche, identificando le relative aree geografiche di
produzione.".
Je le soumets au vote:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 3 dans le texte ainsi
amendé:
Articolo 3
(Livello di coesistenza)
1. Tenuto conto delle caratteristiche climatiche, ambientali
e topografiche, nonché degli orientamenti produttivi e delle
caratteristiche strutturali delle imprese agricole presenti sul
territorio regionale, il livello di coesistenza da raggiungere
attraverso l'adozione delle misure di cui alla presente legge si
fonda sulla presenza di distinte filiere di produzione e sulla
definizione di distanze che le aziende agricole interessate a
praticare le coltivazioni transgeniche sono tenute a rispettare,
per escludere la commistione con le coltivazioni convenzionali e
biologiche e salvaguardare la tipicità delle produzioni
agroalimentari.
2. La possibilità di realizzare il livello di coesistenza di
cui al comma 1 è funzione delle peculiarità delle specie e delle
varietà vegetali interessate. In particolare, tenuto conto delle
caratteristiche regionali di cui al comma 1, è incompatibile con la
realizzazione della coesistenza la coltivazione di piante
transgeniche allogame a fecondazione anemofila o entomofila di
specie sessualmente compatibili con la flora spontanea
regionale.
3. È, in ogni caso, incompatibile con la realizzazione della
coesistenza la coltivazione di piante transgeniche nelle aree
classificate come protette ai sensi della legge 6 dicembre 1991, n.
394 (Legge quadro sulle aree protette), della legge regionale 30
luglio 1991, n. 30 (Norme per l'istituzione di aree naturali
protette), e nelle aree appartenenti alla rete ecologica Natura
2000, di cui all'articolo 3 della direttiva 92/43/CEE (Direttiva
del Consiglio relativa alla conservazione degli habitat naturali e
seminaturali e della flora e della fauna selvatiche).
4. Per realizzare le finalità di cui all'articolo 1 del d.l.
279/2004, convertito dalla l. 5/2005, l'Assessorato competente in
materia di agricoltura predispone l'elenco delle produzioni
agroalimentari, di qualità e regolamentate, sementiere e
vivaistiche, identificando le relative aree geografiche di
produzione.
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 4:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 5:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 6:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 7:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 8:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote l'article 9:
Conseillers présents: 30
Votants: 28
Pour: 28
Abstentions: 2 (Curtaz, Squarzino Secondina)
Le Conseil approuve.
Président - Je soumets au vote la loi dans son ensemble:
Conseillers présents: 31
Votants: 28
Pour: 28
Abstentions: 3 (Curtaz, Nicco, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK