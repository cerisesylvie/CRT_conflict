Consiglio Regionale della Valle d'Aosta - Oggetto del Consiglio n. 1913 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1913 del 7 aprile 1986 - Resoconto
OGGETTO N. 1913/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente inquadrano
l'attività del Consiglio dal 19 marzo in poi:
Disegni di legge presentati:
Si comunica che il D.L. n. 265 presentato dalla Giunta regionale
in data 17 febbraio 1986, concernente: "Istituzione dell'istituto
Bartolomeo Gervasone" è stato ritirato in data 25 marzo
1986.
Disegni di legge vistati:
D.L. n. 253, concernente: "Modifiche ed integrazioni alle leggi
regionali 21 maggio 1985, n. 25, 25 maggio 1978, n. 12 e 7 dicembre
1979, n. 68 e successive modificazioni, recanti provvedimenti
connessi con la programmazione regionale".
D.L. n. 254, concernente: "Sottoscrizione di capitale azionario
della Centrale Laitière S.p.A. di Aosta"
D.L. n. 255, concernente: "Rifinanziamento per l'anno 1986,
della legge regionale 6 luglio 1984, n. 30, recante interventi
regionali in materia di agricoltura, art. 4 comma II, punto b".
D.L. n. 256, concernente: "Rifinanziamento per l'anno 1986,
della legge regionale 6 luglio 1984, n. 30, recante interventi in
materia di agricoltura, art. 4, lettera C)".
D.L. N. 258, concernente: "Aumento, limitatamente all'anno 1986,
della spesa per l'applicazione della legge regionale 28 giugno
1962, n. 13, modificata con legge 31 maggio 1979, n. 31, recante
norme per il risanamento del bestiame in Valle d'Aosta nei riguardi
delle brucellosi, tubercolosi e mastiti".
D.L. n. 259, concernente: "Finanziamento delle spese per la
gestione e il funzionamento delle Comunità socio-educative per
minori e giovani".
D.L. n. 260, concernente: "Disciplina degli orari di apertura,
delle ferie, dei turni di servizio e della chiusura settimanale
delle farmacie della Regione Valle d'Aosta".
D.L. n. 274, concernente: "Modifiche alle leggi regionali 22
gennaio 1980, n. 2 e 9 giugno 1981, n. 28, in attuazione della
legge statale 15 gennaio 1986, n. 4 "Disposizioni transitorie
nell'attesa della riforma istituzionale delle Unità Sanitarie
Locali".
Deliberazioni vistate: n. 3
È stata vistata dal Presidente della Commissione di
Coordinamento la seguente deliberazione consiliare per la quale
erano stati richiesti chiarimenti: "Lavori di ristrutturazione del
fabbricato ex Montedison in Comune di Saint-Marcel. - Perizia
suppletiva e di variante. - Concessione proroga. Approvazione nuovi
prezzi. Approvazione di spesa".
Riunioni di Commissioni:
I Commissione: 2
II Commissione: 1
V Commissione: 1
II e III Commissione in riunione congiunta: 1
I - II e III Commissione in riunione congiunta: 1
II Commissione allargata ai Capi gruppo per i problemi del Parco
Gran Paradiso: 1
Signori Consiglieri, nella settimana antecedente le feste
pasquali, il mondo intero ha vissuto momenti di angoscia e di
profonda apprensione per lo stato di tensione venutosi a creare tra
gli Stati Uniti d'America e la Libia, in seguito alla decisione
americana di effettuare le manovre militari della VI flotta nelle
acque del Golfo della Sirte che il "leader" libico ritiene acque
territoriali soggette al controllo del suo Paese.
Gli incidenti verificatisi e le reiterate minacce del capo di
Stato libico di bombardare le basi N.A.T.O. sul territorio
italiano, come atto di rappresaglia nei confronti delle manovre
americane, hanno fatto vivere al nostro Paese un momento di
profonda "suspence".
Fortunatamente il caso si è risolto in modo pacifico, per cui
non possiamo che esprimere la nostra più profonda
soddisfazione.
È mancata nei giorni scorsi a Sorrento la Contessa Anna
d'Orléans, vedova del Duca Amedeo d'Aosta, l'eroico comandante
delle nostre truppe in Africa, che si distinse per una dura
resistenza ad Amba Alagi e che morì prigioniero in un campo
inglese.
Une delégation internationale de l'Association Parlementaires de
Langue Française s'est rendue à Aoste le 2 et le 3 avril derniers
et a été reçue par moi-même et par le Président du Gouvernement
régional ainsi que par tous les membres de l'assemblée et de
l'exécutif régional.
L'objectif de cette visite a été une mise au point de la
situation linguistique valdôtaine, des problèmes culturels de la
Région et de ses rapports avec les autres Pays de l'aire
francophone.
Les représentants de l'AIPLF ont présenté aux administrateurs
valdôtains
les
points essentiels d'un projet d'aide
culturelle francophone, pour encourager la diffusion du français en
Vallée d'Aoste, à travers le recyclage d'enseignants, la
réalisation et la diffusion de documents écrits et audiovisuels sur
la Vallée d'Aoste:.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK