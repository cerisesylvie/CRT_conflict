Consiglio Regionale della Valle d'Aosta - Oggetto del Consiglio n. 1861 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1861 del 14 febbraio 1991 - Resoconto
OGGETTO N. 1861/IX - Lavori di sostituzione materiali di
rivestimento e di arredo presso la Casa da Gioco di Saint-Vincent,
in adempimento alle norme di prevenzione incendi previste dalla
legge 7 dicembre 1984, n. 818 e successive modificazioni ed
integrazioni. Approvazione ed impegno di spesa.
Presidente: Do lettura della proposta di deliberazione iscritta
al punto 31 bis dell’ordine del giorno trattato.
IL CONSIGLIO
- considerata l’impellente necessità di
provvedere con la massima urgenza, alla esecuzione dei lavori di
sostituzione di materiali di rivestimento e di arredo presso la
Casa da Gioco di Saint-Vincent, in adempimento alle norme di
prevenzione incendi previste dalla legge 7 dicembre 1984, n. 818 e
successive modificazioni ed interpretazioni, il cui regime
transitorio è scaduto il 31 dicembre 1990;
- visto il punto 4) del dispositivo del lodo arbitrale tra la
Regione e la società Sitav, in data 9 gennaio 1989, secondo cui "il
costo delle opere da eseguirsi in base a sopravvenuti obblighi di
legge va posto interamente a carico della Regione";
- ritenuto pertanto di doversi far carico direttamente agli
adempimenti di cui alla legge n. 818 in data 7 dicembre 1984 e
successive modificazioni;
- visto il quadro riepilogativo predisposto
dall’ufficio tecnico della Sitav, nel quale sono
evidenziati i lavori da eseguire per la sostituzione dei materiali
da adeguare alla legge 818/1984, per un ammontare di lire
800.000.000 (ottocentomilioni) e consistenti in:
1) Sala Goldriver:
sostituzione di tessuti incollati
sostituzione di tessuti tesati su pannelli
sostituzione carta da parati laccata
2) Privé:
sostituzione moquette in lana per pavimenti
rimozione rivestimento pareti in legno ed ignifugazione con
prodotti omologati
sostituzione di tessuti tesati
rimozione rivestimento soffitto in legno ed ignifugazione con
prodotti omologati
3) Sala Giochi:
sostituzione tessuti incollati
delibera
1) di impegnare la spesa di lire 800.000.000 (ottocen-tomilioni)
Iva compresa, per l’esecuzione dei lavori di
sostituzione dei materiali da rivestimento ed arredo presso alcuni
locali della Casa da Gioco di Saint-Vincent e di imputarla al
Capitolo 35020 del bilancio preventivo della Regione per
l’anno 1991 ("Spese per lavori di sistemazione e di
manutenzione straordinaria a beni immobili, di proprietà, non
adibiti ad uffici ed alle aree attigue agli stabili di proprietà"),
che presenta la necessaria disponibilità;
2) di dare mandato all’Assessorato ai Lavori
Pubblici di provvedere all’espletamento di tutte le
successive procedure necessarie all’esecuzione delle
opere;
3) di delegare alla Giunta regionale ogni determinazione, in
merito alle modalità di esecuzione dei lavori e alla liquidazione
della spesa.
Presidente: Ha chiesto la parola il Presidente della Giunta,
Bondaz; ne ha facoltà.
Bondaz (DC):
Abbiamo chiesto l’iscrizione
in via d’urgenza di questa deliberazione, che non
abbiamo voluto assumere come Giunta, perché, trattando questioni
attinenti al contratto della Casa da Gioco, riteniamo che essa sia
di competenza del Consiglio regionale.
Come i Consiglieri hanno potuto leggere nella relazione, si
tratta di adempiere ad alcuni provvedimenti previsti dalla legge 7
dicembre 1984 n. 818, relativa alle norme di prevenzione degli
incendi, la cui attuazione era rimasta in sospeso, perché si
pensava che il Governo ne avrebbe prorogata la validità. Ciò non è
avvenuto. La deliberazione è stata quindi iscritta in via
d’urgenza, perché quella legge imponeva la scadenza
del 31 dicembre 1990.
Dopo le opportune valutazioni di carattere tecnico sul lodo
arbitrale tra la Regione e la Sitav, emesso in data 9 gennaio 1989,
che, come è stato detto questa mattina
dall’Assessore alle Finanze, stabilisce che il costo
delle opere da eseguire, in base ai sopravvenuti obblighi di legge,
sia completamente a carico della Regione, i lavori da fare sono
stati definiti di comune accordo tra i tecnici
dell’Assessorato ai Lavori pubblici e quelli della
Sitav e quelli di nostra competenza ammontano presuntivamente ad
800 milioni di lire..
In teoria avremmo potuto dare alla Sitav un contributo di 800
milioni, consentendole di eseguire i lavori. Tuttavia, in seguito a
quanto è successo e alle vicende penali tuttora in corso, abbiamo
ritenuto che questa procedura sarebbe stata poco chiara dal punto
di vista amministrativo ed abbiamo preferito che
l’Amministrazione regionale spendesse questi 800
milioni attraverso una regolare gara di appalto, dando mandato
all’Assessorato ai Lavori pubblici di espletare
tutte le procedure necessarie all’esecuzione delle
opere. Abbiamo deciso, infine, di delegare alla Giunta regionale
ogni determinazione in merito alle modalità di esecuzione ed alla
liquidazione della spesa.
Pongo all’attenzione del Consiglio
l’estrema urgenza di questa deliberazione, perché le
prescrizioni della legge sulla prevenzione degli incendi n. 818 del
7 dicembre 1984 scadevano al 31 dicembre 1990, ma la loro mancata
attuazione potrebbe comportare delle difficoltà in caso di
eventuali accertamenti o controlli.
Mi auguro che il Consiglio approvi questa deliberazione, che a
nostro giudizio è estremamente urgente.
Presidente:
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti, votanti e favorevoli: 27
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK