Consiglio Regionale della Valle d'Aosta - Oggetto del Consiglio n. 541 del 3 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 541 del 3 aprile 2019 - Resoconto
OGGETTO N. 541/XV - Approvazione di mozione: "Iniziative per
il miglioramento degli spazi attigui al canile regionale e la
divulgazione dell'attività svolta dall'A.Va.P.A.".
Distort (Presidente)
- Punto n. 7 dell'ordine del giorno.
Per l'esposizione della mozione, ha chiesto la parola la proponente
collega Nasso.
Nasso (M5S)
- Com'è risaputo, sono un amante degli
animali, più conosco le persone e più amo gli animali ed è per
questo che ho deciso di portare questa iniziativa. Una società
migliore sarà quella che riconoscerà anche agli animali i loro
diritti. Gli animali sono degli individui che hanno appunto dei
diritti che vanno rispettati non solo per uno
status
giuridico ma secondo un indiscusso principio: quello di esseri
senzienti facenti parte integrante della comunità, essi non sono
oggetti ovviamente. L'A.Va.P.A. Onlus,
l'Association Valdotaine
pour la Protection des Animaux
, è un'organizzazione di utilità
sociale i cui obiettivi sono quelli di provvedere alla protezione
degli animali, al controllo del randagismo, alla tutela e alla
valorizzazione della natura e dell'ambiente, di svolgere opera di
sensibilizzazione su questi temi e gestire strutture ospitanti
animali di affezione. Dal 1989 - il mio anno di nascita, quindi
ormai 30 anni - la suddetta associazione si occupa della gestione
del canile-gattile regionale della Valle d'Aosta ed è dal 2008 che
l'associazione fa riferimento a un Consiglio direttivo formato da
volontari. È corretto sottolineare... e spero di non prendermi
della "stampella" a caso, come qualcuno ama fare... dicendo il
vero... è corretto sottolineare che alcuni provvedimenti per il
canile negli ultimi anni sono stati fatti e tutt'oggi ci sono dei
lavori in corso presso la struttura. Mi preme evidenziare che,
nonostante il canile regionale sito in località Croix Noire non sia
di recente realizzazione, non sia particolarmente ampio, sia privo
di aree verdi e con delle aree di sgambamento non così adatte a
esigenze della struttura, nonostante tutto ciò, gli operatori con
le risorse sempre più contingentate svolgono al meglio il loro
operato per il benessere degli animali, per questo noi tutti
dobbiamo essere riconoscenti.
Il canile ha una funzione formativa educativa, è un centro di
valorizzazione della relazione uomo-animale e, come detto prima, ha
una funzione sociale. Ha ormai - e meno male direi - una
connotazione diversa rispetto a quella di anni fa in cui queste
strutture si riducevano semplicemente a un approccio sanitario
protezionista, una sorta di parcheggio, ora meno male non è più
così. In questo momento storico, per vari e positivi motivi, la
concezione è diversa e un rifugio per animali deve essere fruibile
alla cittadinanza tutta al fine di sensibilizzare le persone al
corretto rapporto con essi, di intraprendere progetti e iniziative
e percorsi per l'adozione o anche di altri tipi: pensiamo alla
pet therapy
per esempio. Un'adozione consapevole e
responsabile rappresenta uno strumento essenziale per far
decrescere il carico di animali presenti nei canili con il duplice
risultato di migliorare il benessere degli animali e limitare il
randagismo, che poi è a carico della collettività.
Chiedo quindi all'Esecutivo regionale nella figura
dell'Assessore, o degli Assessori competenti, di sostenere e
divulgare il più possibile le iniziative che l'A.Va.P.A. organizza
anche attraverso i canali del Consiglio regionale al fine di
sensibilizzare maggiormente la comunità e a sollecitare la bonifica
e il rifacimento delle aree di sgambamento dei cani attigue al
canile per lo svolgimento delle attività quotidiane o, in
alternativa, di dare in gestione al canile per lo stesso fine uno
spazio di proprietà della Regione nel circondario di Aosta, per
esempio, anche per favorire la visibilità di alcuni cani ai fini di
un incremento delle adozioni.
Presidente
- Si apre la discussione generale sul tema.
Qualche richiesta di intervento in discussione generale? Ha chiesto
la parola la collega Pulz.
Pulz (ADU VDA)
- Vorrei ringraziare innanzitutto la
collega Nasso per questa mozione che ritengo importante perché si
tratta di un'attenzione agli animali e questo è sicuramente un
segno di civiltà. Il canile-gattile gestito dall'A.Va.P.A.,
l'
Association Valdotaine pour la protection des
animaux
, sta svolgendo un'attività molto utile e molto
apprezzata per la qualità del loro impegno e per il tentativo di
favorire il benessere animale, scoraggiare gli abbandoni, lottare,
appunto come diceva la collega, contro il randagismo, promuovere
anche le sterilizzazioni in accordo con gli intenti espressi dalle
normative regionali in un contesto che è articolato e forse non
semplice come il nostro. In particolare negli ultimi anni
l'A.Va.P.A. ha accolto cani e gatti i cui proprietari sono
temporaneamente magari incapaci di provvedere alle loro necessità o
per mancanza di disponibilità economica, o per il costante
invecchiamento della popolazione, o anche per il decesso improvviso
degli antichi proprietari, com'è stato il caso del cagnolino che ho
adottato io. Da anni A.Va.P.A. cerca anche di svolgere un'azione
informativa mirata a favorire corretti rapporti tra uomini e
animali nel rispetto e per la tutela degli animali. In questi
ultimi mesi alcuni educatori cinofili hanno anche iniziato a
collaborare volontariamente per risolvere problemi di convivenza,
di educazione e gestione anche dei cani cosiddetti "difficili", il
che è anche un'occasione di prevenzione di situazioni
potenzialmente pericolose. I bilanci sono pubblici e sono
consultabili, i volontari si occupano anche di raccogliere fondi
per tutte le esigenze sanitarie che non sono comprese nel bando
regionale: pensiamo, ad esempio, a interventi ortopedici complessi
e cercano di impiegare al meglio sia le risorse finanziarie che
quelle umane. I cani attualmente ospitati, lo diceva anche la
collega, sono più di 100 e devono essere accompagnati fuori tutti i
giorni, c'è questo problema delle aree di sgambamento, che sono
piccole e, in particolare, si sottolinea l'importanza anche a
livello psicologico appunto di un'area più ampia in cui i cani più
esuberanti possano sfogare l'energia fisica che accumulano. Noi
quindi riteniamo molto importante votare a favore di questa mozione
e ringraziamo ancora i colleghi Cinque Stelle.
Presidente
- Altre richieste di intervento in discussione
generale? In assenza di richieste di intervento, chiudo la
discussione generale e do spazio all'intervento da parte del
Governo. Ha chiesto la parola l'Assessore Baccega.
Baccega (UV)
- Anch'io ringrazio la collega Nasso per
aver portato all'attenzione del Consiglio questa mozione. Devo
evidenziare che è una mozione che fa condividere alla maggioranza
tutti i principi enunciati in premessa indicando il canile come
luogo di sensibilizzazione alla cultura del corretto rapporto tra
uomo e animale, direi anche come per i maneggi. Questi principi
stanno alla base, da una parte, dell'affidamento che negli anni è
stato dato per quanto riguarda la gestione del canile
gattile-regionale a un'associazione animalista e protezionista... e
delle attività di sterilizzazione e cura delle colonie feline e,
dall'altra, della programmazione in corso e futura di lavori di
adeguamento, come correttamente ha evidenziato lei nella sua
premessa. L'A.Va.P.A. ha già una serie di servizi che sono stati
affidati attraverso la delibera del 1° ottobre 2018 e che
riguardano la conduzione interna del canile e del gattile
regionali, l'adozione di animali di affezione, la cattura e la
custodia di cani vaganti a elevato rischio di aggressività, la
reperibilità e il recupero di animali incidentati, la presa in
carico di animali di affezione provenienti da particolari
situazioni di disagio sociale, la collaborazione con i Comuni e
l'Azienda USL della Valle d'Aosta, la comunicazione e la
realizzazione di campagne di sensibilizzazione rivolte ai
cittadini.
Per quanto riguarda le campagne di comunicazione, sottolineiamo
che l'A.Va.P.A. quale associazione avente come scopo nel proprio
statuto quello di perseguire la protezione degli animali a
qualsiasi specie essi appartengono, la prevenzione del randagismo e
la repressione del loro maltrattamento, svolge quale attività
principale quella della protezione degli animali svolgendo a tal
fine opera di sensibilizzazione e di propaganda nel territorio
regionale. Quest'attività è condotta perseguendo i propri scopi
statutari, in attuazione di quanto è previsto dalla convenzione; ha
anche degli obblighi relativi alla comunicazione e alle campagne di
sensibilizzazione e riguardano la creazione e l'aggiornamento di un
sito
web
della struttura, l'organizzazione di un percorso
formativo e informativo nel triennio rivolto al mondo scolastico in
tutte le scuole secondarie di primo grado della Valle d'Aosta, la
promozione nel triennio di una campagna di sensibilizzazione per la
lotta al randagismo e l'abbandono degli animali e la pubblicazione
di un
report
annuale sulle adozioni e le attività svolte.
Tutte attività che sono rendicontate in report annuali e hanno
evidenza esterna.
In merito a questa convenzione, l'A.Va.P.A. ha realizzato nel
periodo 2015-2018 l'aggiornamento del sito, attività di formazione
e informazione con supporto di educatori cinofili volontari,
l'affiancamento dal 2018 nel procedimento di adozione di cani del
canile, la creazione di una pagina
Facebook
riportante i
dettagli delle iniziative A.Va.P.A. con particolare riferimento al
canile, la prosecuzione del progetto "Educazione cinofila
scolastica": un progetto di didattica cinofila che prevede un
impegno contro l'abbandono e il randagismo. Esiste anche la
collaborazione con il TG3 dove sovente vengono posti all'attenzione
del pubblico... con i pubbliredazionali e con altre testate
televisive.
Per quanto riguarda la struttura del canile-gattile, si
evidenzia che sono in corso i lavori di ammodernamento e
riqualificazione avviati alla fine del 2018, la cui consegna è
prevista per luglio 2019. (Oggetto del Consiglio 2769 del 2017:
approvazione del programma triennale 2017-2019 dei lavori pubblici,
dell'elenco dei lavori da avviare nella prima annualità e il
programma degli acquisti di servizi attinenti all'architettura e
all'ingegneria ai sensi dell'articolo 21 del DL 50/2016...). Fra i
lavori in esecuzione realizzati con fondi del bilancio regionale
individuiamo: lo spostamento e la riqualificazione della
reception
per accoglienza utenti; la creazione di una sala
riunioni e una sala corsi nel fabbricato che attualmente ospita
l'ufficio e i locali adiacenti; la realizzazione di servizi
igienici dedicati al pubblico; la realizzazione di nuovi servizi
igienici per gli addetti e locali spogliatoi per i volontari; la
ristrutturazione dell'infermeria; la realizzazione di un nuovo
canile sanitario; l'individuazione di una parte dei
box
destinati a dare maggior visibilità ai cani adottati; la
predisposizione di un nuovo settore destinato ai cani impegnativi
un po' più aggressivi con area di sgambamento dedicata; la modifica
dei percorsi di transito degli operatori e dei cani ospiti della
struttura e, infine, la riqualificazione del piazzale centrale
mediante riasfaltatura o posa di una pavimentazione per esterni e
l'inserimento di elementi di decoro. Per quanto riguarda le aree di
sgambamento, si tratta di aree sicuramente indispensabili per
consentire al cane la fisiologicità motoria, devono essere
recintate con reti metalliche adeguate in termini di resistenza e
di altezza, devono essere previste zone di ombreggiatura e la
dislocazione omogenea di punti di abbeveraggio, nonché essere
adeguatamente soggetti a manutenzione.
È inoltre prevista la riproposizione, una volta terminati gli
attuali lavori, di una seconda
tranche
di interventi
ipotizzati nella prima stesura del programma ma accantonati a causa
dell'importo delle opere: il recupero dei tre box destinati alla
degenza degli animali situati nell'angolo nord-est; l'ipotesi di
utilizzo come spazio per lo sgambamento dei cani dell'area verde di
proprietà regionale, quella che collega il canile all'arena; la
riorganizzazione delle aree di sgambamento; l'utilizzo delle
suddette aree per attività educative con gli animali volte a
migliorare la socializzazione. La spesa stimata per questa seconda
tranche
di interventi è di 270 mila euro. Voglio ricordare
quanto è stato investito nella scorsa legislatura: ben 470.651 euro
per manutenzione e investimenti, questo grazie alla collaborazione
tra l'Assessorato della sanità, l'Assessorato dei lavori pubblici e
anche l'Assessorato dell'agricoltura.
Abbiamo comunque già avviato un percorso ma, tenuto conto che
siamo molto attenti ai nostri piccoli animali da affezione,
riteniamo che questa mozione possa essere votata
tranquillamente.
Presidente
- La parola alla collega Nasso.
Nasso (M5S)
- Questa mozione era stata presentata per il
Consiglio del 6-7 marzo, quindi nel mentre anch'io mi sono mossa
perché ci tengo particolarmente a questo argomento e darò un
ulteriore rimando a quello che ha detto lei. Per dare maggiore
divulgazione alle iniziative del Consiglio, un'idea era quella di
sollecitare i gestori del canile a richiedere il patrocinio
gratuito, che non costa nulla in più in bilancio ed è sicuramente
un modo affinché si abbia più divulgazione delle iniziative, tant'è
che recentemente hanno fatto due incontri in Cittadella e via
dicendo.
Per quanto riguarda la sua risposta, è un bene che venga data
attenzione a questa tematica, la campagna di sensibilizzazione è
assolutamente importante e continueremo a vigilare su questo
argomento. Per quanto concerne i lavori, sarà quest'estate che ci
sarà, diciamo, la resa dei conti per poi capire a che punto si è
arrivati e lavorare in questa direzione. La mozione non me la sono
inventata di sana pianta ma è stata un lavoro di collaborazione con
i responsabili del canile. Apprezzo quindi che l'iniziativa venga
accolta.
Dalle ore 18:08 riassume la presidenza la Presidente
Rini.
Rini (Presidente)
- Possiamo mettere in votazione? La
votazione è aperta. La votazione è chiusa.
Presenti e votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK