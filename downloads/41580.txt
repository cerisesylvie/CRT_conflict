Consiglio Regionale della Valle d'Aosta - Oggetto del Consiglio n. 683 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 683 del 23 maggio 2019 - Resoconto
OGGETTO N. 683/XV - Interrogazione: "Esito della riunione con
l'ANAS per la soluzione del problema della caduta massi nel tratto
della strada statale 26 in comune di Montjovet".
Farcoz (Président) -
Point n° 29 à l'ordre du jour. La
parole à l'Assesseur Borrello pour la réponse.
Borrello (SA) -
Come noto, il 28 febbraio mi sono recato
nel Centro di coordinamento territoriale nord-ovest dell'ANAS per
affrontare tutta una serie di tematiche relative a tutta una serie
di progetti insistenti nel territorio regionale. Per quanto
riguarda l'aspetto legato alla Mongiovetta, nel corso dell'incontro
sono stati confermati gli interventi già programmati per quanto
riguarda la bonifica del versante. Tali lavori hanno costituito il
proseguimento dell'attività di messa in sicurezza del versante
avviata dall'ANAS a dicembre 2018. I lavori programmati anche in
orario notturno per limitare i disagi all'utenza si sono svolti fin
dal mese di febbraio e risultano in fase di conclusione, se non
definitivamente conclusi, per un investimento complessivo di circa
1 milione e 8. Oltre ai disgaggi e alla sostituzione delle reti
esistenti, con nuove reti di contenimento in aderenza, si è
provveduto a effettuare la chiodatura profonda di alcune porzioni
rocciose. Nell'ambito del medesimo intervento sono state
implementate anche nuove barriere paramassi di ultima generazione.
In virtù anche di una lettera che era pervenuta dalle
Amministrazioni comunali del territorio, abbiamo affrontato anche
un aspetto di carattere politico con il Centro di coordinamento
nord-ovest dell'ANAS in merito all'importanza strategica per la
viabilità locale, nazionale e internazionale, quale unica
alternativa al tracciato autostradale, del tratto della strada
statale n. 26 in corrispondenza della Mongiovetta. Si è quindi
anche discusso di possibili varianti che dovrebbero tuttavia
prevedere una galleria naturale di notevole lunghezza, proprio in
seno alla riunione mi è stata prodotta un'ipotesi progettuale che
porterò all'attenzione di coloro che hanno interesse. Ovviamente
siamo proprio in un discorso embrionale di valutazione degli
scenari da porre in essere.
Va da sé che bisogna fare una valutazione rispetto alle
disponibilità finanziarie che l'ANAS intende produrre all'interno
del territorio regionale, tant'è che ad oggi ci sono già diversi
interventi che sono in fase di realizzazione e parlo nel dettaglio
degli interventi legati alla variante di Etroubles e Saint-Oyen o
la riqualificazione della strada statale n. 26 all'imbocco della
città di Aosta in corrispondenza di Saint-Christophe e Quart. Di
conseguenza, dobbiamo anche fare una valutazione rispetto
all'ipotesi progettuale che è già stata realizzata. Siamo a livello
di progettazione preliminare per quanto riguarda la variante di
Bard. In quella sede abbiamo preso atto anche della mancanza di
finanziamento per la realizzazione dell'opera nei finanziamenti
ANAS per quanto riguarda la galleria, la variante di Bard, ma
abbiamo a tutti gli effetti, anche in virtù di uno stanziamento di
2 milioni di euro tramite fondi europei, la possibilità di
attingere a 2 milioni per la progettazione di tale intervento, ma
oggi non c'è la copertura economica da parte dell'Ente ANAS.
Detto questo, per un aspetto più di carattere politico rispetto
anche a una suggestione, una sollecitazione che lei mi aveva
prodotto in un'interpellanza, bisogna a questo punto fare - lo dico
con onestà intellettuale - una valutazione di carattere politico
per andare a interfacciarsi con l'ANAS in merito alle priorità per
quanto riguarda gli interventi all'interno del territorio
regionale. Abbiamo detto che abbiamo degli interventi in fase
avanzata di realizzazione che devono essere riattivati e sto
parlando nello specifico della strada statale n. 27, variante di
Saint-Oyen e Etroubles. Abbiamo una serie di valutazioni legate a
ricorsi per quanto riguarda la riaggiudicazione degli appalti
relativamente alla strada statale n. 26, imbocco della città di
Aosta. Probabilmente dovremo fare una valutazione di carattere
politico su quale intervento... andare a cercare di sensibilizzare
l'ANAS per quanto riguarda le priorità che noi riterremo produrre a
livello del nostro territorio. Metto a disposizione la
documentazione per quanto riguarda l'ipotesi progettuale. Io sono
disponibile a fare delle valutazioni di carattere generale. Visto
che non c'è una copertura economica per quanto riguarda la variante
di Bard, penso che non ci sia in automatico il riconoscimento per
la variante di Montjovet, dovremo fare una valutazione di carattere
politico.
Mi permetto solo di fare una considerazione rispetto a quanto
dichiarato dal Sottosegretario Rixi. Io auspico, spero vivamente
che quanto da lui dichiarato sia realizzato, vi spiego perché:
perché è a tutti gli effetti una delocalizzazione della Direzione
dei centri direzionali... dalla Valle d'Aosta... un accorpamento
con la Regione Piemonte produrrebbe veramente un danno di gestione
rispetto agli aspetti decisionali. L'esempio è proprio la
difficoltà di portare avanti tutta una serie di decisioni che in
questo momento sono incardinate a Milano e dobbiamo andare lì per
cercare di trovare una soluzione. Nello specifico, il Coordinamento
di nord-ovest tratta le tematiche relative a Quart, Etroubles,
Montjovet e Bard. Se ci viene tolto il centro direzionale per
quanto riguarda l'affrontare i problemi quotidiani... e non sto
parlando di maestranze, le maestranze ovviamente rimarranno in
loco, per la Valle d'Aosta sarà un problema. Auspico quindi
veramente - ma sono sicuro che sarà così, perché l'ha dichiarato
pubblicamente - che il Centro direzionale della sede ANAS di Aosta,
del compartimento della Valle d'Aosta rimanga in Valle, perché
sicuramente è un segno di attenzione rispetto all'importanza della
gestione di una realtà che, seppur piccola, è pur sempre una realtà
che ha due strade internazionali ed è una realtà di confine. Non
siamo forse molto presenti dal punto di vista del chilometraggio,
ma come funzionalità rispetto all'accessibilità internazionale, la
nostra realtà è decisamente importante, quindi auspico veramente
che questo si possa realizzare. Ho prodotto la documentazione e
sono disponibile anche a fare le valutazioni di carattere politico.
Siamo consapevoli che probabilmente, non essendoci la copertura per
Bard, dovremo forse fare una scelta di priorità e in maniera
coordinata andare a presentarci a Roma con una forte volontà
politica per andare a individuare quali scenari progettuali
sostenere.
Présidente -
La parole au collègue Gerandin pour la
réplique.
Gerandin (MOUV') -
Era un argomento che avevo già
sollevato precedentemente e, da una parte, non posso che essere
felice che ci sia stato finalmente da parte di ANAS un intervento
molto forte a protezione di quel tratto. Lei però sa meglio di me,
lo sanno i suoi tecnici, lo sanno i tecnici dell'ANAS che siamo in
una zona rossa con evidenti difficoltà e evidenti pericolosità.
Sono interventi questi che... sicuramente noi ci auguriamo non
debba mai succedere nulla ma, se mai dovesse succedere qualcosa,
uno potrà comunque dire: "io un intervento massiccio l'ho fatto".
Il vero problema di quell'area... tra l'altro, fa anche parte del
suo bagaglio tecnico, lei sa benissimo che garantire una sicurezza
in un tratto di zona rossa come quello... non troveremo mai un
tecnico che ci dice che quel tratto di strada è garantito dal punto
di vista della sicurezza. Ci diranno: "è stato messo in sicurezza,
abbiamo speso dei quattrini", non potranno mai scrivere: "ci
auguriamo che non succeda mai nulla", ma è nello spirito di chi
comunque dovrà prendersi la responsabilità di tenere aperto quel
tratto di strada, questo sarà lo spirito con cui andremo incontro.
Non c'è pertanto altra soluzione, Assessore Borrello, che prendere
una volta per tutte una decisione politica, sono d'accordo con lei,
io penso che se dovremo fare delle scelte, dovremo fare quelle che
vanno a premiare prima di tutto il discorso della sicurezza e
l'unico tratto... non abbiamo delle varianti né a
l'adret
,
né a
l'envers
per poter bypassare quel tratto di strada, per
cui le scelte andranno fatte proprio in questa direzione.
Io pertanto molto volentieri le chiederò di avere accesso a
questa documentazione e le chiederò anche di proseguire in questo
rapporto di confronto con ANAS, coinvolgendo anche le
Amministrazioni locali. Sono contento io che sia stato... anche su
sollecitazione del Comune di Montjovet... sicuramente è una
problematica vera. A Montjovet, quando ci sono quei tratti di
strada chiusi, non hanno neanche la possibilità di dire: "prendo
direttamente il casello", devono andare a Verrès per prendere il
casello eventualmente per recarsi da altre parti. Il disagio
pertanto è un disagio reale, notevole, con tutti i rischi che ci
sono del caso, perché poi comunque sappiamo tutti che quel che è
stato... noi abbiamo avuto dei seri problemi anche sul tratto
autostradale quando c'è stato purtroppo l'evento dell'alluvione del
2000.
Detto questo, mi ha fatto anche piacere che lei abbia fatto un
cenno alle notizie che si leggono, cioè il fatto che era stato
paventato - poi è stato fortunatamente scongiurato dalle
dichiarazioni da parte del Sottosegretario - il raggruppamento del
Dipartimento ANAS di Aosta con quello di Torino. Mi piacerebbe
davvero, al di là di quelli che sono in questo momento gli
amministratori di riferimento a Roma o da altre parti, che ci fosse
un atto di questo Consiglio che ricordasse che il Dipartimento ANAS
della Valle d'Aosta è garantito dallo Statuto della Valle d'Aosta.
Mi piacerebbe che su questo ci fosse l''unanimità (35 Consiglieri)
per dire che non importa chi c'è e chi non c'è in questo momento,
chi ci governa, chi ci governerà in futuro, ma il Dipartimento ANAS
della Valle d'Aosta è garantito dallo Statuto. Su questo sarò ben
felice eventualmente di proporre una presa di posizione comune e mi
auguro che ci sia davvero una presa di posizione di tutta
quest'aula, perché non si tratta di salvaguardare: qua si tratta di
difendere delle norme statutarie. Se vorremo essere interlocutori
credibili con l'ANAS, non potremo non far riferimento a questa
norma statutaria.
Presidente -
Per l'integrazione, la parola
all'Assessore.
Borrello (SA) -
Se posso, se l'aula mi permette... la
ringrazio per l'ultimo passaggio che condividiamo in pieno, non
nascondo che avevamo intenzione di produrre un atto a livello di
questo Consiglio. Io penso che potremo produrlo in maniera
congiunta visto l'importanza della tematica, perché, nel momento in
cui si vanno a difendere gli aspetti di carattere statutario, non
ci sono colori politici. Accolgo quindi molto volentieri la sua
richiesta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK