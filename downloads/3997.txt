Consiglio Regionale della Valle d'Aosta - Oggetto del Consiglio n. 293 del 29 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 293 del 29 maggio 1981 - Resoconto
OGGETTO N. 293/81 - DISEGNO DI LEGGE CONCERNENTE: "ISTITUZIONE
DELL'OSSERVATORIO PER LE MALATTIE DELLE PIANTE DELLA REGIONE
AUTONOMA DELLA VALLE D'AOSTA".
Presidente
- La parola all'Assessore all'Agricoltura e
Foreste, Marcoz.
Marcoz (UV)
- Con l'entrata in vigore della legge 196,
16.5.1978, "Norme di attuazione dello Statuto Speciale della Valle
d'Aosta", lo Stato manteneva la competenza ma delegava alla Regione
l'esercizio delle funzioni per il proprio territorio. Si rende
necessario quindi per la Valle d'Aosta istituire l'Osservatorio per
le malattie delle piante, in modo da consentire la regolare
importazione e esportazione di prodotti vegetali attraverso la
dogana di Aosta e del Gran San Bernardo. Infatti per tutte le
importazioni di vegetali, in campo internazionale, è specificamente
richiesto il certificato fitopatologico rilasciato
dall'Osservatorio e solamente questo documento è sempre ritenuto
valido dagli altri Stai membri.
Questa funzione, quindi, già esiste di fatto ed è svolta
dall'Assessorato all'Agricoltura e Foreste; non comporta nessuna
spesa, ma per la pratica attuazione dell'art. 5 della citata legge
n. 196 ci corre l'obbligo di istituire l'Osservatorio per le
malattie delle piante della Regione Autonoma della Valle
d'Aosta.
Presidente
- È stata aperta la discussione generale del
ddl n. 274. Nessuno chiede la parola? Passiamo all'esame
all'articolato.
Do lettura dell'art. 1.
Per l'esercizio delle funzioni amministrative di cui
all'articolo 5, primo comma, lettera d), della legge 15 maggio
1978, n. 196, è istituito l'Osservatorio per le malattie delle
piante della Regione Autonoma della Valle d'Aosta.
Presidente
- Metto in approvazione l'art. 1.
Nessuno chiede la parola?
Esito della votazione:
Presenti: 22
Votanti: 22
Maggioranza: 12
Favorevoli: 22
Il Consiglio approva all'unanimità.
Presidente
- Do lettura dell'articolo 2.
Compete all'Osservatorio per le malattie delle piante
l'espletamento delle attività connesse con le funzioni
sottospecificate:
1) vigilanza fitosanitaria nei punti di entrata, da eseguire
secondo le norme dettate dal Ministero dell'Agricoltura e delle
Foreste, dai funzionari all'uopo delegati dal Ministero stesso, sui
vegetali e prodotti vegetali in importazione, esportazione e
transito e rilascio dei relativi certificati a valore
internazionale;
2) esame fitopatologico dei vegetali, prodotti vegetali e
della terra;
3) analisi dei terreni, dei prodotti vegetali e delle sementi
per conto del servizio repressione frodi;
4) studiare e seguire le infestazioni e le malattie delle
piante nella propria circoscrizione;
5) divulgare le istruzioni pratiche per combattere e
prevenire le malattie ed i parassiti;
6) redigere relazioni, statistiche e studi sulle attività del
settore fitosanitario;
7) rilascio di autorizzazioni alla vendita, ed all'impiego di
fitofarmaci e dei presidi sanitari delle derrate alimentari
immagazzinate.
Presidente
- Nessuno chiede la parola? Metto in
approvazione l'articolo 2.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Do lettura dell'articolo 3.
Le attività indicate nel precedente articolo sono espletate
dall'Assessorato regionale dell'Agricoltura e delle
foreste.
Presidente
- Nessuno chiede la parola? Metto in
approvazione l'articolo 3.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Do lettura dell'articolo 4.
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Nessuno chiede la parola? Metto in
approvazione l'articolo 4.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Vi sono dichiarazioni di voto? Se non vi
sono dichiarazioni di voto procediamo alla votazione segreta sul
complesso della legge.
Votazione segreta
Esito della votazione:
Presenti: 28
Votanti: 28
Maggioranza: 15
Favorevoli: 27
Contrari: 1
Il Consiglio approva.
Presidente
- Passiamo all'esame dell'oggetto al punto 22
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK