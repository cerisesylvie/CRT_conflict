Consiglio Regionale della Valle d'Aosta - Oggetto del Consiglio n. 215 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 215 del 16 dicembre 1988 - Resoconto
OGGETTO N. 215/IX - RISCHI DERIVANTI DALLA RIATTIVAZIONE DEL
REATTORE SUPERPHOENIX DELLA CENTRALE NUCLEARE DI CREYS MALVILLE.
(Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
Secondo alcune recenti notizie di stampa dovrebbe in questi
giorni essere rimesso in funzione il reattore Superphoénix di Creys
Malville.
Più volte il Consiglio regionale della Valle d'Aosta ha espresso
le sue preoccupazioni per la presenza e l'attività del reattore di
Creys Malville che, data la sua vicinanza alla nostra Regione,
costituisce una fonte costante di grave pericolo per l'intera
popolazione.
Della società che ha costruito e gestisce l'impianto - la NERSA
- fa anche parte (al 33%) l'ENEl. Come si ricorderà uno dei
referendum del novembre 1987 riguardava proprio espressamente le
partecipazioni estere dell'ENEl in programmi connessi all'uso
dell'energia nucleare. la popolazione valdostana e italiana si è
espressa per una uscita dell'ENEL dal progetto Superphoénix.
Nel 1987, il Ministro francese dell'industria Alain Madelin,
dopo aver fatto fermare gli impianti, negò il permesso di esercizio
perché mancavano due precise garanzie: la rimessa in funzione del
"barillet" (un contenitore che serve sia all'immissione che
all'evacuazione delle barre di combustibile) e una verifica del
reattore, al fine di escludere che anche da quest'ultimo si potesse
verificare un'identica perdita.
E' arduo sostenere che queste verifiche siano state condotte. Al
riguardo può essere sufficiente riportare la dichiarazione del
fisico nucleare Raymond Séné, membro del Conseil Supérieur de la
sûreté et de l'information nucléaire e ricercatore presso il
Collège de France: "E' come se ti dicessero di metterti in
autostrada su una macchina sprovvista di freni con la scusa che non
ne avrai bisogno prima del casello di arrivo".
L'impianto verrebbe infatti rimesso in funzione senza che esista
un sistema per evacuare il combustibile del reattore in caso di
incidente e con ingenti lavori che si prevede di realizzare
all'interno della cupola del reattore, con il reattore stesso in
funzione.
Sempre Séné ricorda come la fuga di sodio, verificatasi l'anno
scorso, fosse considerata un incidente con un tasso di probabilità
di uno su un milione e come un riesame delle radiografie - fatte
circa 10 anni fa, al momento della costruzione - abbia messo in
evidenza alcune anomalie relative alla qualità della pellicola
(problemi di densità della stessa e di granulometria).
"Il riesame dei cliché radiografici realizzati al momento della
fabbricazione ha messo in evidenza delle indicazioni già viste
allora, ma allora interpretate a torto come conformi ai criteri, e
altre nuove non notate inizialmente". "Inoltre, i controlli
relativi alle saldature sono stati fatti a campione".
Tutto ciò premesso e ricordato che, alla fine del 1987 ed
all'inizio di quest'anno, la Giunta regionale si era assunta
l'impegno di prendere i necessari contatti con i responsabili dei
Ministeri e degli Enti elettrici competenti in materia per un
approfondito esame della situazione del reattore di Creys
Malville;
il sottoscritto Consigliere regionale
INTERPELLA
la Giunta regionale per conoscere:
1) quali sono le notizie in possesso della Giunta regionale in
merito al reattore nucleare di Creys Malville;
2) quali contatti ci sono stati con i responsabili degli Enti
elettrici italiani e francesi in merito alla questione del
Superphoénix;
3) quali iniziative sono state assunte o si intendono assumere
per richiamare le competenti autorità al rispetto dell'esito dei
referendum antinucleari e per esprimere con forza il dissenso della
Valle d'Aosta rispetto alla riattivazione del reattore di Creys
Malville.
PRESIDENTE:
Ha chiesto di parlare Consigliere Riccarand,
ne ha facoltà.
RICCARAND (N.S.):
Com'è noto il reattore nucleare di Creys
Malville, il cosiddetto Superphoénix, è fermo ormai da un anno e
mezzo per un guasto che si è verificato in un contenitore di sodio
che ha una notevole importanza nel funzionamento del reattore. Da
recenti notizie di stampa risulta che il reattore è stato riparato
e dovrebbe essere rimesso in funzione nelle prossime settimane,
prima a regime ridotto e poi nel pieno della sua potenza. Sulla
riattivazione di questo reattore ci sono delle diffuse
preoccupazioni e delle aspre discussioni in Francia e non solo in
Francia. Ad esempio, una iniziativa molto forte è stata assunta
dalla città di Ginevra e dalle associazioni ambientaliste
ginevrine, che hanno ottenuto anche dal Tribunale amministrativo di
Grenoble, lo scorso 30 novembre, di nominare un esperto incaricato
di condurre un accertamento per verificare se i lavori all'interno
della centrale sono stati fatti nel modo dovuto e se la rendono
conforme alle condizioni di sicurezza che erano state richieste un
anno fa dallo stesso Ministro dell'Industria francese, quando aveva
impedito la continuazione dell'attività del Superphoénix.
Per quanto riguarda la nostra regione, c'è da tener presente la
vicinanza che noi abbiamo con il reattore di Creys Malville, in
linea d'aria sono circa 150 km., il che significa che siamo in una
fascia di notevole pericolo. Fra l'altro nel novembre del 1937 si è
svolto in Italia un referendum con cui la popolazione italiana e la
popolazione valdostana hanno detto a chiare lettere che vogliono
che non ci sia più partecipazione dell'ENEL a progetti nucleari
all'estero, riferendosi in particolare soprattutto a questo
progetto Superphoénix a cui partecipa l'ENEL con il 33%.
Quindi io credo che come Regione Valle d'Aosta noi dobbiamo
esprimere da una parte la nostra preoccupazione e dall'altra il
nostro dissenso rispetto alla possibilità di una rimessa in
funzione, di una riattivazione del Superphoénix. Dobbiamo chiedere
con forza che l'ENEL esca da questo progetto che è estremamente
costoso (è già costato più di 7000 miliardi) e che è
pericolosissimo.
Sappiamo tutti che il reattore di Creys Malville produce del
plutonio, che è una sostanza che non esiste in natura, è una
sostanza artificiale estremamente nociva, perché basta un solo
grammo di plutonio diffuso nell'ambiente per provocare una
contaminazione gravissima di 50 km. quadrati. Un incidente alla
centrale di Creys Malville costringerebbe all'evacuazione della
nostra regione. E dobbiamo pensare, io credo, ai rischi che ci sono
dopo quello che è successo a Chernobyl. Sappiamo che l'intera città
ha dovuto essere rasa al suolo, ha dovuto essere distrutta per gli
effetti della contaminazione, e lì non si trattava di un reattore
al plutonio, ma di un reattore tradizionale sicuramente molto meno
pericoloso del reattore al plutonio di Creys Malville.
Quindi con questa interpellanza intendiamo sapere quali sono le
informazioni in possesso della Giunta regionale rispetto alla
situazione del Superphoénix, alla sua possibile riattivazione;
quali sono le informazioni che sono a noi pervenute; come si
intende intervenire per chiedere la continuazione del blocco del
Superphoénix e l'uscita dell'ENEL da questo progetto, che è del
tutto sbagliato.
PRESIDENTE:
Risponde il Presidente della Giunta Rollandin,
ne ha facoltà.
ROLLANDIN (U.V.):
A propos du Superphoénix, ce Conseil en
a parlé au cours de différentes séances et à maintes reprises. Je
crois que l'interpellation de M. Riccarand se réfère aux nouvelles
parues dans la presse ces derniers jours, dont il a repris les
arguments. Il est donc inutile de redire les préoccupations, les
perplexités qu'on avait déjà exprimés. Je veux seulement souligner
ce que vient de dire M. Riccarand à ce propos: on a déjà envoyé des
lettres aux différents Ministères, lorsqu'il y avait eu des
difficultés de fonctionnement du super-générateur, pour connaître
quelles seraient les conséquences et donc pour savoir s'il y avait
des mesures spécifiques à prendre en tant qu'Administration
régionale. Je crois que cette interpellation se répète. Déjà au
cours des années dernières il y avait eu des interpellations sur le
même sujet.
On a donc envoyé une lettre, au mois de décembre 1987, au
Président du Conseil des Ministres, aux Ministres "degli Affari
Esteri, Industria, Ambiente, Sanità, Coordinamento della Protezione
Civile", pour avoir des réponses à ce sujet. Mais jusqu'à présent
on n'a reçu aucune réponse de la part des Ministères compétents; la
seule réponse que nous ayons reçue est une lettre de la Protection
Civile en date du 8 mars 1988, qui nous informait qu'elle avait
envoyé à son tour une lettre au Ministère de l'Industrie, Commerce
et Artisanat, lequel était chargé de prendre toute décision au
sujet d'une rencontre.
Je veux rappeler à M. Riccarand qu'on avait sollicité une
rencontre pour connaître quelles étaient les difficultés et donc
pour donner à l'Administration régionale la possibilité d'informer
la population si par hasard il y avait des problèmes; et là dessus
on n'a pas encore eu de réponse. A ce propos j'ai envoyé une
lettre, toujours au Ministère de l'Industrie, étant donné que le
Ministère de la Protection Civile l'avait sollicitée "per fornire i
competenti aggiornati elementi informativi di cui sopra, sembra
lecita la necessità di effettuare un incontro congiunto con i
Ministri competenti ed i rappresentanti del Comitato misto, già
chiesta con lettera del 10 dicembre 1987".
Donc pour le reste, je ne suis pas à même d'ajouter grande chose
à ce qu'a déjà dit le Conseiller Riccarand. Je dois dire que je
partage le fait qu'il y ait de la part de l'Administration
régionale toute l'attention nécessaire pour ce qui est du
fonctionnement de la centrale de Creys Malville. Je crois que M.
Riccarand sans doute a lu les nouvelles de presse sur le sujet et
les informations qui ont été données. Dès que je recevrai des
nouvelles à ce propos, j'en ferai part à M. Riccarand; pour le
reste, le Gouvernement s'engage à suivre le cas et à donner les
informations nécessaires.
PRESIDENTE:
Ha chiesto di parlare Consigliere Riccarand,
ne ha facoltà.
RICCARAND (N.S.):
La sostanza della risposta mi porta alla
conclusione che in pratica noi non sappiamo nulla di quello che sta
succedendo, perché informazioni ufficiali, al di là di quelle che
sono appunto le informazioni della stampa, che chiunque può avere,
non ce ne sono; il che non è un dato positivo, perché, ripeto, la
nostra posizione è tale da rendere necessaria una sorveglianza
continua rispetto a questo problema del Superphoénix. Cioè noi ci
troviamo di fronte a un fatto nuovo rispetto al passato, ed è la
decisione di rimettere in funzione questa centrale; non solo, ma di
rimetterla in funzione con sempre presente una partecipazione
dell'ENEL dopo che c'è stato un referendum che in Valle d'Aosta,
fra l'altro, ha avuto una delle percentuali più alte di voti
espressi contro la partecipazione dell'ENEL a questo progetto.
Quindi quello che io chiedo alla Giunta regionale è di chiedere
formalmente all'ENEL per quale motivo non ha ritenuto finora di
uscire da questo progetto e come intende rispettare l'esito di un
referendum popolare. Di chiedere un'informazione precisa all'ENEL
sulla situazione attuale; che cosa si intende fare; quando verrà
riattivato, se verrà riattivato, questo impianto. Di prendere
contatti oltre che con i Ministeri competenti, con le realtà
regionali che sono interessate a questo problema, in particolare il
Consiglio regionale del Piemonte che si occupa di questo problema,
perché so che lo stanno discutendo anche in quella sede.
Si tratta di coordinare le iniziative anche con le autorità
ginevrine, perché in Svizzera si stanno occupando di queste cose -
riferivo prima di questa iniziativa che c'è rispetto al livello
amministrativo. Quindi si tratta di coordinare una serie di
iniziative in modo da conoscere la realtà e da fare le necessarie
pressioni perché venga definitivamente chiuso questo reattore
nucleare che rappresenta una bomba potenziale che sta sopra la
Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK