Consiglio Regionale della Valle d'Aosta - Oggetto del Consiglio n. 2398 del 2 maggio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2398 del 2 maggio 2012 - Resoconto
OGGETTO N. 2398/XIII - Interpellanza: "Razionalizzazione del
servizio Allô Bus nel comune di Aosta".
Interpellanza
Sottolineato che, dalla riunione del Consiglio comunale di
Aosta, è emerso che il servizio Allô Bus costa quasi 50,00 euro
l'ora all'ente pubblico mentre il servizio Allô
Nuit, pur
essendo notturno, ne costa 22,00;
i sottoscritti Consiglieri regionali
Interpellano
l'Assessore competente per conoscere:
1) a cosa è dovuta, oltre al maggiore concorso economico
previsto per l'utente, la discrepanza riportata in
premessa;
2) se è intenzione dell'Amministrazione regionale
razionalizzare il servizio in ragione di una maggiore
economicità.
F.to:
Bertin - Louvin - Patrizia Morelli
Presidente
- La parola al Consigliere Bertin.
Bertin (ALPE)
- Grazie Presidente.
Questa è una questione che è stata sollevata da più parti nel
comune di Aosta, perché è emerso che il servizio Allô Bus, servizio
a chiamata, costa circa il doppio rispetto al servizio Allô Nuit,
servizio notturno sempre a chiamata, che hanno un costo
rispettivamente di 50 euro e 22 euro. Si rileva una discrepanza
notevole che è in parte dovuta al maggiore concorso economico
previsto dall'utente che utilizza il servizio, ma che sottolinea
una difformità significativa (il doppio del costo per l'ente
pubblico). Ci chiediamo pertanto quali sono le intenzioni
dell'Amministrazione regionale al riguardo e a cosa è dovuta questa
notevole differenza di costo del servizio per l'ente pubblico.
Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Per quanto riguarda il costo dei servizi, al momento Allô Bus
prevede, come è stato evidenziato, un costo di 46 euro all'ora,
mentre Allô Nuit si attesta a 22 euro l'ora. La motivazione di tale
differenza è dovuta ai seguenti elementi: Allô Bus è a tutti gli
effetti un servizio integrativo di trasporto pubblico, perché
svolto in orario in cui il normale servizio è presente e in
alternativa al medesimo, rivestendo quindi un ruolo assimilabile in
toto al servizio di linea; viene effettuato con mezzi dedicati e
personale dell'azienda aggiudicataria del relativo sub-bacino di
traffico, secondo contratti salariali imposti dal contratto
collettivo nazionale di lavoro. Su questo punto sottolineo le
parole: "con mezzi dedicati", quindi, per fare tale servizio,
vengono dedicati esclusivamente dei mezzi e il servizio deve
consentire di coprire totalmente l'ammortamento
dell'infrastruttura. Sempre tale servizio prevede una centrale
operativa con l'adozione di un
software
, che consente
l'ottimizzazione dei percorsi e la gestione in tempo reale delle
prenotazioni; prevede importi per l'utenza in linea con quelli del
trasporto pubblico (1 euro a viaggio) per incassi medi mensili pari
a 2.000-2.500-2.700 euro; le percorrenze chilometriche medie
risultano decisamente alte con tempi morti di servizio praticamente
nulli. Allô Nuit è comunque un servizio integrativo di trasporto
pubblico, ma ha una valenza di integrazione a livello orario,
perché svolto in periodi in cui il normale servizio non viene
erogato, con connotazioni simili all'attività di noleggio,
rivestendo un ruolo non pienamente assimilabile al servizio di
linea. Viene effettuato con mezzi non dedicati, ecco qua l'elemento
sostanziale, sono mezzi dove il titolare della licenza non ha alcun
tipo di vincolo; non prevede una centrale operativa, né la
dotazione di un
software
che consente l'ottimizzazione dei
percorsi e la gestione in tempo reale delle prenotazioni,
limitandosi alla semplice gestione di chiamata sul cellulare in
dotazione degli operatori di servizio; prevede importi per l'utenza
decisamente superiori a quelli del trasporto pubblico (da 3 euro a
6 euro per viaggio) per incassi medi mensili pari a 10.000 euro. Le
percorrenze chilometriche medie risultano abbastanza basse, con
tempi morti di servizio non trascurabili, specie nei giorni della
settimana non prefestivi. Queste sono le motivazioni. Solo per
darle un altro tipo di valutazione, lei deve considerare anche che
tale servizio viene dato nella
Plaine
, ossia in una
determinata zona dove c'è una certa presenza. Lo stesso servizio
Allô Nuit che viene fornito nell'ambito di un progetto Interreg in
Valdigne ha dei costi invece molto più elevati - almeno un 50
percento in più -, perché, non essendoci il ritorno sull'utenza, il
costo orario è molto più elevato.
Seconda domanda:
"se è intenzione dell'Amministrazione
regionale razionalizzare il servizio in ragione di una maggiore
economicità"
, dal 1° luglio avremo la nuova concessione, perché
la procedura di gara è definita e all'interno si è definito
univocamente l'importo per l'espletamento dei servizi a chiamata,
che è legato alla tariffa unitaria. Nel caso specifico, sulla base
delle offerte presentate, ma non ancora ufficializzate, le faccio
un'anticipazione: i nuovi servizi di Allô Bus dovrebbero attestarsi
sui 43 euro, mentre l'Allô Nuit dovrebbe superare di poco i 23
euro, anche questo è il contenuto dell'appalto. Abbiamo già avuto
un incontro con i Comuni interessati sia per Allô Bus che per Allô
Nuit, il Sindaco Giordano ha convocato il
Conseil de la
Plaine
,
c'è stato un ampio dibattito, quasi tutti i
Sindaci hanno confermato la volontà di mantenere il servizio così
com'è. Ci sono state invece delle amministrazioni che stanno
facendo delle riflessioni sulla sostenibilità comunale; questo è un
tema che si sta affrontando insieme al
Conseil de la
Plaine
,
esteso al Comune di Villeneuve che non fa parte
de La Plaine
.
Presidente
- La parola al Consigliere Bertin.
Bertin (ALPE)
- Grazie Presidente.
Conoscevamo in parte le motivazioni del maggiore costo dell'Allô
Bus che ha sollevato un certo interesse nella stampa locale, per
cui è un tema abbastanza conosciuto. Al di là degli aspetti legati
al costo orario, si rileva in generale un maggiore costo dovuto ad
un diverso tipo di organizzazione, che comporta però un notevole
aumento dei costi. Una delle iniziative fatte in Consiglio comunale
di Aosta dal gruppo ALPE era quella di invitare l'Amministrazione
regionale ad intervenire in questo settore, ampliando il mercato e
dando maggiore possibilità di intervento a più soggetti. Questo
avrebbe potuto, come nel caso di Allô Nuit, abbassare i costi di
gestione. Prendiamo atto delle risposte dell'Assessore al riguardo,
riteniamo però necessario in prospettiva un diverso modo di
organizzare il servizio, perché i costi di questo servizio sono
notevoli da sostenere per le comunità. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK