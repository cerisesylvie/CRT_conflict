Consiglio Regionale della Valle d'Aosta - Oggetto del Consiglio n. 2289 del 15 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 2289 del 15 novembre 2001 - Resoconto
OGGETTO N. 2289/XI Disegno di legge: "Costituzione di una
società per azioni per la gestione della Casa da gioco di
Saint-Vincent". (Reiezione di ordine del giorno)
Articolo 1 (Forma giuridica e denominazione sociale)
1. La Regione autonoma Valle d'Aosta promuove la costituzione di
una società per azioni a totale capitale pubblico, denominata
"Casino de la Vallée S.p.A.".
2. Lo statuto della Casino de la Vallée S.p.A. è approvato con
deliberazione del Consiglio regionale.
Articolo 2 (Soci)
1. Possono essere soci della Casino de la Vallée S.p.A. la
Regione autonoma Valle d'Aosta ed i Comuni della Regione
interessati.
Articolo 3 (Oggetto sociale)
1. Nell'ambito della realizzazione dell'interesse pubblico
prioritario dello sviluppo economico, turistico ed occupazionale
della Valle d'Aosta, la Casino de la Vallée S.p.A. assume quale
proprio oggetto sociale:
a) la gestione della Casa da gioco di Saint-Vincent;
b) lo svolgimento di tutte le attività, interne ed esterne,
conseguenti e strumentali relative alla suddetta gestione, ivi
compresa la promozione e l'attuazione di ogni iniziativa idonea ad
incentivare lo sviluppo della Casa da gioco e degli specifici
obiettivi di gestione;
c) la qualificazione professionale del personale dipendente;
d) lo sviluppo dell'indotto economico e turistico locale;
e) l'eventuale partecipazione ad iniziative affini o
complementari, italiane ed estere.
Articolo 4 (Attività e gestione immobiliare)
1. La Giunta regionale è autorizzata a promuovere la
costituzione di un'altra società per azioni, a totale capitale
pubblico, avente ad oggetto sociale la realizzazione di nuovi
immobili per la Casa da gioco di Saint-Vincent, sulla base di
progetti definiti nell'ambito di piani di sviluppo della Casa da
gioco approvati dal Consiglio regionale.
2. Alla società di cui al comma 1, il cui statuto è approvato
con deliberazione del Consiglio regionale, è altresì affidata la
gestione del patrimonio immobiliare connesso con l'attività della
Casa da gioco di Saint-Vincent di proprietà della Regione autonoma
Valle d'Aosta ed eventualmente di quello di proprietà della Casino
de la Vallée S.p.A.. Alla suddetta società fanno capo, fra le
altre, tutte le attività di manutenzione straordinaria, nonché le
opere di riparazione, rinnovamento e sostituzione delle finiture
degli edifici.
Articolo 5 (Capitale sociale)
1. Il capitale sociale iniziale della Casino de la Vallée S.p.A.
è fissato in euro 5.000.000, suddiviso in 5.000 azioni di valore
nominale pari a euro 1.000.
2. Alla Regione autonoma Valle d'Aosta è riservata la proprietà
di una quota del capitale sociale non inferiore al 99 per cento, da
sottoscriversi interamente all'atto della costituzione della
società.
Articolo 6 (Consiglio di amministrazione)
1. La Casino de la Vallée S.p.A. è amministrata da un consiglio
di amministrazione composto da cinque membri, quattro dei quali
nominati dalla Giunta regionale, ai sensi dell'articolo 2458 del
codice civile e in deroga a quanto previsto dalla legge regionale
10 aprile 1997, n. 11 (Disciplina delle nomine e delle designazioni
di competenza regionale).
2. La nomina del restante membro del consiglio di
amministrazione è riservata all'assemblea.
3. Gli amministratori durano in carica tre anni e sono
rieleggibili.
4. Il consiglio di amministrazione nomina al suo interno il
presidente della società, il vice presidente e l'amministratore
delegato.
Articolo 7 (Collegio sindacale)
1. Il collegio sindacale è composto da tre membri effettivi e
due supplenti, che siano in possesso dei requisiti di legge e non
versino in alcuna delle ipotesi di ineleggibilità di cui
all'articolo 2399 del codice civile, nonché in alcuna delle ipotesi
di esclusione e di incompatibilità di cui agli articoli 5 e 6 della
l.r. 11/1997, e che siano iscritti nel registro dei revisori
contabili.
2. La Giunta regionale, ai sensi degli articoli 2458 e 2460 del
codice civile, provvede alla nomina di due sindaci effettivi, tra i
quali è scelto il presidente del collegio, e di un sindaco
supplente. La nomina dei restanti sindaci spetta all'assemblea.
3. Il collegio sindacale dura in carica per tre esercizi.
4. I sindaci partecipano alle riunioni del consiglio di
amministrazione, senza diritto di voto.
Articolo 8 (Adempimenti di costituzione)
1. Il Presidente della Regione e la Giunta regionale sono
autorizzati a compiere, per quanto di competenza, tutti gli atti
necessari alla costituzione della società e ad assicurarne il
regolare avvio, anche mediante le nomine di cui agli articoli 6 e
7.
Articolo 9 (Disciplinare)
1. I rapporti tra la Casino de la Vallée S.p.A. e la Regione
autonoma Valle d'Aosta relativi alla gestione della Casa da gioco
di Saint-Vincent sono regolati da un apposito disciplinare,
approvato dal Consiglio regionale e sottoscritto dal Presidente
della Regione e dal Presidente della società, al fine della
determinazione e della garanzia dell'adempimento delle reciproche
obbligazioni, degli obiettivi operativi e delle condizioni che la
società deve rispettare.
2. Nel disciplinare sono, in particolare, regolamentati i
rapporti e le obbligazioni reciproche concernenti:
a) l'uso dei beni materiali, immateriali, mobili ed immobili
necessari per la gestione, ivi compresa la cessione o l'eventuale
concessione in locazione o in comodato di beni appartenenti al
patrimonio della Regione;
b) i proventi spettanti alla Regione a titolo di entrata di
diritto pubblico, con particolare riguardo ai livelli minimi, alle
percentuali, alle garanzie e alle modalità di versamento;
c) le modalità di programmazione, di finanziamento e di
realizzazione delle attività di promozione della Casa da gioco;
d) le modalità di controllo da parte della Regione, sotto il
profilo finanziario, gestionale ed operativo in ordine alla
gestione della Casa da gioco, nonché le attività del servizio
ispettivo regionale.
Articolo 10 (Rinvio)
1. Per quanto non espressamente previsto dalla presente legge,
si applicano le disposizioni del codice civile in materia di
società per azioni.
Articolo 11 (Disposizioni finanziarie)
1. L'onere derivante dall'applicazione della presente legge,
determinato in lire 9.681.350.000 (euro 5.000.000) per l'anno 2001,
è imputato all'obiettivo programmatico 2.1.4.02. "Partecipazioni
azionarie e conferimenti" e trova copertura mediante riduzione di
pari importo dello stanziamento iscritto al capitolo 69300 "Quota
interessi per ammortamento di mutui da contrarre" dell'obiettivo
programmatico 3.2. "Altri oneri non ripartibili" del bilancio di
previsione della Regione per l'anno finanziario 2001.
2. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Articolo 12 (Cessazione della Gestione Straordinaria)
1. I beni immobili di proprietà regionale, nonché l'arredamento
e i materiali da gioco rilevati dalla Regione all'inizio della
Gestione Straordinaria di cui alla legge regionale 21 dicembre
1993, n. 88 (Istituzione della Gestione Straordinaria per
l'esercizio della Casa da gioco di Saint-Vincent) o acquistati
successivamente dalla Regione sono concessi dalla medesima in
locazione o in comodato alla società di cui all'articolo 1, secondo
le modalità stabilite dal disciplinare di cui all'articolo 9.
2. La proprietà dei beni di cui al comma 1 resta in ogni caso in
capo alla Regione autonoma Valle d'Aosta.
3. Entro trenta giorni dall'entrata in vigore della presente
legge, la Gestione Straordinaria avvia le procedure di liquidazione
ai sensi degli articoli 1, comma 1 ter, e 8, commi 4 e 5, della
l.r. 88/1993, come modificati dalla legge regionale 7 giugno 1999,
n. 13, secondo le modalità di cui agli articoli 2448 e seguenti del
codice civile.
4. La Giunta regionale provvede alla nomina del liquidatore
della Gestione Straordinaria, ai sensi e per gli effetti degli
articoli 2450 e seguenti del codice civile. Il liquidatore
rappresenta la Gestione Straordinaria anche in giudizio, a norma
dell'articolo 2278, secondo comma, del codice civile.
5. In applicazione dell'articolo 7, comma 2, della l.r. 88/1993,
come sostituito dall'articolo 9 della l.r. 13/1999, e secondo i
principi di cui all'articolo 2112 del codice civile, la società
subentra nel rapporto di lavoro del personale dipendente della Casa
da gioco e garantisce al medesimo personale il mantenimento del
trattamento economico e normativo in godimento all'atto della
cessazione dell'esercizio dell'attività e della gestione della Casa
da gioco da parte della Gestione Straordinaria, comunque
assicurando il rispetto dei contratti di lavoro vigenti a tale
data, nonché l'applicazione della specifica disciplina regionale in
materia.
Articolo 13 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Ordine del giorno Premesso:
- che il Casino valdostano è gestito dal 1° luglio 1994 secondo
le modalità di cui alla legge 88/1993 (Istituzione della Gestione
Straordinaria per l'esercizio della Casa da gioco di Saint-Vincent)
e successive modificazioni;
- che il Comitato di Gestione del Casino, nominato dal Consiglio
regionale su indicazione della Giunta regionale, rappresenta un
organo fiduciario dell'esecutivo regionale;
- che dal periodo summenzionato la casa da gioco ha evidenziato
un progressivo calo di competitività e di redditività, malgrado le
notevoli risorse impiegate a fini promozionali e gli ingenti
interventi finanziari regionali a sostegno dei singoli bilanci di
esercizio;
- che le modalità gestionali non hanno permesso un'informativa
diretta e trasparente al Consiglio regionale relativamente
all'operato del Commissario straordinario, prima, e del Comitato di
Gestione, poi;
- che la Gestione Straordinaria è parte in diversi contenziosi
giudiziari tuttora pendenti;
- che il disegno di legge n. 144 - oggi all'esame del Consiglio
regionale - preannuncia la conclusione della fase commissariale,
disponendo la costituzione di una società per azioni a totale
capitale pubblico per la gestione della casa da gioco di
Saint-Vincent;
- che l'articolo 12 del suddetto disegno di legge prevede, entro
30 giorni dall'entrata in vigore del provvedimento legislativo,
l'avvio delle procedure di liquidazione della Gestione
Straordinaria del Casino de la Vallée;
ciò premesso, il Consiglio regionale
Dà mandato
alla IV Commissione consiliare permanente "Sviluppo economico"
di presentare al Consiglio regionale, entro 120 giorni
dall'approvazione del presente documento, un'ampia e approfondita
relazione sulle modalità e, sui riflessi gestionali della
conduzione della Casa da gioco di Saint-Vincent, acquisendo a tal
fine tutti i dati e le informazioni necessarie o anche solo utili
per l'espletamento dello specifico mandato.
F.to: Tibaldi - Lattanzi – Frassy
PrésidentLa séance reprend. Nous procédons à
l’examen de l’ordre du jour présenté
par le groupe Forza Italia.
La parole au Conseiller Tibaldi pour
l’illustration.
Tibaldi (FI)
Colgo l’occasione
dell'illustrazione dell’ordine del giorno per
utilizzare una parte del tempo disponibile a replicare perlomeno ad
alcune affermazioni che sono state fatte in
quest’aula, in particolare dal Presidente della
Regione. Lo farò nel corso dell’intervento.
Innanzitutto ci è parso di capire che c’è una
grossa differenza di impostazione e di approccio culturale nei
confronti della concezione privatistica o pubblicistica della
gestione di un'azienda, in questo caso della Casino de la Vallée
S.p.A. Rispetto le opinioni e le idee di altri, però ho notato, per
esempio negli interventi dei Consiglieri Borre o Cerise, che si
evidenzia la negazione di quello che è il concetto di privato,
perlomeno a livello di gestione della Casa da gioco, anzi direi che
addirittura il Consigliere Borre si è spinto oltre. Non possiamo
sentirci di condividere certe affermazioni.
Evidentemente lo spartiacque che esiste fra noi è ancora
profondo ed è uno spartiacque che non è facilmente colmabile, di
conseguenza questa fondamentale differenza di impostazione ci
impedisce di trovare anche dei punti di contatto su questa stessa
legge o sullo Statuto.
Sentire certe affermazioni, dove si dice che è pericoloso
ragionare in termini privatistici, ci fa accapponare la pelle e il
fatto di prediligere una soluzione pubblicistica o meglio di tipo
pubblico, come la S.p.A. che è in via di costituzione, è
assolutamente aberrante. È naturale quindi che queste impostazioni
noi non le condividiamo.
Il Consigliere Cerise ha fatto tutta una storia su quella che
deve essere la funzione del Casinò, "un Casinò con la "o" accentata
e non una bisca", come ha detto. Ma, Consigliere Cerise, penso che
lei, avendo qualche anno più di me, abbia vissuto quelle che sono
state le vicende della Casa da gioco di Saint-Vincent. Nessuno
vuole tacciare di "bisca" il Casinò, ma il Casinò è stato
caratterizzato da determinati eventi nel 1983 che non sono certo
qualificabili da Casinò accentato, come lei vorrebbe sostenere. Nel
Casinò si maneggia denaro, il Casinò è frequentato da una
moltitudine di persone di diversa estrazione sociale, di diversa
qualità morale e non si può dire il Casinò è di un tipo, la bisca
di un altro tipo.
Nel Casinò si maneggia denaro come lo si maneggia in una bisca.
È vero, abbiamo il compito di cercare che questa attività sia
contenuta entro determinati binari di legalità e di correttezza, ma
così purtroppo non si è verificato. Ecco perché sono necessarie
garanzie di affidabilità e di trasparenza, garanzie che erano state
giustamente richieste a soggetti privati che erano candidati ai
sensi del bando istituito nel 1991. Garanzie che oggi passano in
secondo piano, che vengono lasciate semplicemente ad una
discrezionalità politica, ad una fiducia politica che voi,
maggioranza, accordate ad un Presidente, ad una Giunta, a coloro
che saranno amministratori di questa futura Casino de la Vallée
S.p.A.
A noi sinceramente sembra troppo poco. Alla società privata
queste garanzie venivano richieste, erano i privati i candidati che
dovevano esplicitarle, che dovevano proporle, che dovevano
produrle, oggi così non è. È vero, il privato tende a massimizzare
il profitto; è vero, il privato però non fa clientele, al limite
cerca accordi di corruzione con il politico e così si è verificato
nel 1983, nei tempi passati. Quindi sono vicende che non possono
essere cancellate con un colpo di spugna, né che possono essere
cancellate solo perché oggi si propone un modello che dal vostro
punto di vista è ottimale, dal nostro punto di vista decisamente
no.
Suggestivo poteva essere il modello
dell’azionariato diffuso, che poteva prendere corpo
in questa fase in cui una sentenza del Consiglio di Stato ha chiuso
una parentesi di contenzioso che era stata logorante.
Checché ne dica il Presidente, la soddisfazione espressa da
chiunque in quest’aula è una soddisfazione condivisa
perché comunque si mette un punto fermo e si permette a questo
Consiglio - di cui nessuno ha mai messo in discussione la
sovranità, men che meno noi dell'opposizione, che viviamo
principalmente di Consiglio e in Consiglio, a differenza di qualcun
altro che vive di esecutivo e di potere - di individuare un
percorso idoneo a rilanciare la Casa da gioco, in una fase in cui
si apriranno senz’altro nuove case da gioco in
Italia. La S.p.A. pubblica, così come è stata concepita, non è il
modello giusto. Lo poteva essere la Public Company,
l’azionariato diffuso, una soluzione suggestiva e
anche coinvolgente per la stessa comunità valdostana; ipotesi che
però è stata scartata e non si sa per quali motivi.
L’ordine del giorno che oggi presentiamo torna su
questa parentesi di 7 anni, che si dovrebbe chiudere con
l’entrata in vigore di questa legge, parentesi che è
stata caratterizzata, come ha detto anche un Consigliere di
maggioranza e come abbiamo detto noi, da 7 anni di stallo e non 7
anni di elogio, come è stato citato nella relazione della Giunta
che accompagna il disegno di legge. "Sono stati 7 anni di stallo" e
le parole, che mi sento di riprendere, non sono mie, ma del
Consigliere Praduroux. Sono 7 anni di stallo a fronte dei quali
bisognerà provvedere per altri 7 anni, o ancora di più, con un
rilancio, con una crescita, con profitti da una parte, ma anche con
soddisfazione di quegli interessi collettivi che ruotano intorno
alla Casa da gioco, perché non ci sono solo interessi in termini di
massimizzazione del profitto come qualcuno ci vuole addebitare:
liberisti sfrenati e selvaggi.
Per carità! Il liberismo è una bella cosa, ma il liberismo deve
essere temperato anche da regole, come d’altro canto
l’eccesso di potere pubblico deve essere temperato
da altrettante regole. Sappiamo che gli estremi in genere rischiano
di toccarsi, non solo come parametro fisico, ma anche in questo
caso come fenomeno di scelta politico-economica.
Attraverso sei emendamenti vi proponiamo alcuni correttivi per
questo disegno di legge, i quali vi verranno sottoposti
all’attenzione nel momento in cui si analizzerà più
approfonditamente l’articolato. Sette anni, dicevo,
che sono stati caratterizzati più da ombre che da luci, Consigliere
Cerise e Presidente Viérin. Guardiamo i bilanci: ancora
l’ultimo è denso di perplessità sulle rettifiche
effettuate per ottenere il risultato positivo.
Le assunzioni di personale: quante volte in
quest’aula abbiamo posto l'accento sulle modalità di
reclutamento del personale anche in presenza di un regolamento, che
sono state fatte al di fuori del tempo limite di vigenza delle
graduatorie o al di fuori di esse? L’utilizzo delle
risorse a fini promozionali: come sono state utilizzate queste
risorse? Abbiamo solo ricevuto delle sommarie informazioni.
Perché i servizi promozionali non sono stati ottimizzati per
arrivare a risultati superiori di quelli che voi oggi vantate in
quest’aula? L’utilizzo del contratto
"no show" fra la Gestione e la SAAV, il Grand Hôtel Billia, ma come
sono state utilizzate queste stanze di albergo? A favore di chi,
visto che sono state pagate fior di miliardi?
L’operato dei porteurs, "grande veicolo di
promozione" come ci disse una volta il Presidente della Giunta: ci
piacerebbe veramente testare se i porteurs hanno quantificato e
portato alle casse regionali in termini di clientela e di
redditività quello che è stato manifestato in
quest’aula. I gettoni promozionali, il cui uso
disinvolto ha creato grosse perplessità.
Con questo ordine del giorno si vuole quindi rispolverare
analiticamente questa situazione del settennato che si sta
concludendo. Potevamo chiedere l’istituzione di una
commissione di inchiesta ai sensi dell’articolo 21
del Regolamento, abbiamo preferito, per non incorrere in quella
modalità giustizialista che ci è stata addebitata a torto dal
Presidente, sulla quale replicheremo, dare una funzione più ampia e
più completa alla IV Commissione che ora si troverà snaturata di
questa funzione.
Entro 120 giorni dall'approvazione di questo disegno di legge
riteniamo che questa commissione debba effettuare
un’ampia e approfondita relazione sulle modalità e
sui riflessi gestionali della conduzione della Casa da gioco di
Saint-Vincent, acquisendo a tal fine tutti i dati e le informazioni
necessarie o anche solo utili per l’espletamento di
questo specifico mandato. Queste sono condizioni indispensabili
anche per una valutazione differente del progetto legislativo nel
suo complesso.
Président
La parole au Conseiller Cottino.
Cottino (UV)
Il collega Tibaldi ha impiegato circa dieci
minuti e mezzo per parlare di tutt’altre cose che
dell’ordine del giorno proposto e poi ha speso mezzo
minuto per spiegarlo, per cui mi diventa difficile replicare
all'illustrazione dello stesso perché non è stata fatta. Cercherò
con alcune brevissime riflessioni di dire quello che pensiamo sul
documento.
L’ordine del giorno si compone di sette paragrafi
di premessa, di cui almeno cinque sono prese d’atto
di cose esistenti, di cose che tutti conosciamo. Contiene poi altri
due paragrafi dove ci sono sicuramente delle divergenze di opinioni
che riteniamo dovute a delle inesattezze, per usare un eufemismo.
Mi riferisco al terzo e al quarto paragrafo, in cui vengono fatte
delle affermazioni da noi non accettabili. Alcuni consiglieri di
maggioranza?, e lo stesso Presidente hanno cercato, fornendo anche
dei dati, di confutare quello che voi affermate.
Ci sembra sovente di parlare fra sordi, nel senso che ognuno è
fisso sulle proprie convinzioni e non cambia di una virgola il
proprio parere, neppure sentendoselo smentire nel modo più chiaro
possibile. Per quanto riguarda il mandato che si dà alla IV
Commissione, il collega Tibaldi dice di non aver voluto far ricorso
all’articolo 21 del Regolamento, che parla di
commissione speciale e via di questo passo, e di aver preferito
lasciare alla IV Commissione competente questo tipo di mandato. Ci
sembra che, al di là della scelta del soggetto, questa commissione
sia effettivamente quanto si richiede, ovvero una commissione di
inchiesta.
Cambia solo il soggetto, ma nella sostanza quello che si chiede
in questo caso è l’opposto di quello che si dice
voler fare. Visto che siete così bravi a fare il processo alle
intenzioni, provo anch'io a farne uno: questo comportamento da
parte vostra è più che altro un tentativo di mettere zizzania fra
di noi, anziché cercare di ottenere dei risultati sotto
l’aspetto politico. È con queste convinzioni che noi
respingiamo questo ordine del giorno, per cui ci asterremo.
Président
La parole au Vice-président Lattanzi.
Lattanzi (FI)
Intanto prendo atto oggi della sfiducia che
il Capogruppo dell’Union Valdôtaine ha nei confronti
del Presidente della IV Commissione, Borre, che fra
l’altro oggi ha esternato posizioni politiche
assolutamente distanti da quelle di Forza Italia, forse è
l’unico che ha detto la verità qui dentro, perlomeno
l’unico che ha esternato quella che è una personale,
intima, convinta, profonda posizione politica.
Dico questo perché, caro Consigliere Cottino, non si può dire
che, siccome non abbiamo scelto la commissione di inchiesta, ma
abbiamo scelto la IV Commissione, di fatto vogliamo un'inchiesta
perché il Presidente della IV Commissione, Consigliere Borre, credo
che sappia distinguere fra fare un'inchiesta di tipo amministrativo
e fare una valutazione di 120 giorni entro la quale questo
Consiglio può essere messo a conoscenza di un giudizio politico di
questi sette anni di Gestione Straordinaria, prima con un
commissario e poi con tre.
Questo è il senso e non vogliamo che lei dia interpretazioni
diverse al senso del nostro ordine del giorno, il nostro ordine del
giorno ha un senso di tipo politico, né inquisitorio, né
giudiziario, non è nostro compito e poi, fra
l’altro, visto il partito di appartenenza, credo che
abbiamo già dimostrato ampiamente da che parte stiamo in queste
condizioni, diversamente dai suoi compagni.
D’altronde di fantasie e di creatività in questo
Consiglio ne abbiamo sentite molte. Ho ascoltato con attenzione ed
ho sentito delle fantasie e delle creatività nell'interpretazione
dei propri pensieri veramente stupefacenti.
Abbiamo appreso in questo Consiglio che il Comune di
Saint-Vincent con l’1 percento è contento e
soddisfatto e non avrebbe mai voluto, in nessuna maniera, pesare di
più all’interno del Casinò. Così come abbiamo
appreso in questo Consiglio che nessun comune della Valle
assolutamente non è interessato a poter essere vicini alla gestione
strategica di un'impresa che in termini economici ha dirette
ricadute su quel territorio: notizia stravagante e
interessante.
Così come abbiamo imparato da questo Consiglio regionale, qui in
Valle d’Aosta perché da altre parti si parla in
maniera molto diversa, che il pubblico è privato e che il privato è
pubblico, che quindi fare una società al 100 percento, 99 più 1,
azionariato pubblico, è di fatto privatizzarla, però con il
controllo pubblico, ma che pubblico non è, però è privato.
Fantastico, ma proprio fantastico! Così come abbiamo scoperto che
inviare "Foglio azzurro" alla Corte dei Conti o al tribunale o ai
trentacinque consiglieri o al Prefetto o a quindicimila Valdostani
in questa Regione è da "talebani", non si può fare!
Abbiamo sentito anche che la Gestione Straordinaria ha portato,
dopo le varie vicissitudini e i momenti di crisi, alla fine,
nonostante tutte le ripartizioni degli introiti alla Gestione
Straordinaria che sono stati aumentati, nonostante tutto, ha
portato più soldi alle casse della Regione.
È vero, ma perché non si ha l’onestà
intellettuale di dire che ha portato più soldi rispetto agli anni
passati in un momento di mercato in cui il mercato del gioco non è
diminuito ma è aumentato? I volumi di gioco sono in generale
aumentati e noi le quote di mercato le abbiamo perse.
La domanda più corretta sarebbe: ma che tipo di introito avremmo
avuto con le percentuali di mercato che avevamo 10-15 anni fa?
Questa sarebbe la valutazione più corretta da fare. Con la
percentuale del mercato di oggi, la percentuale di
vent’anni fa quanti introiti la Regione avrebbe
incassato: 70 o 400 o 200 in più?
Questo sarebbe più corretto, secondo noi. Ed è la motivazione
per la quale abbiamo ritenuto, ogni qualvolta - poche volte in
verità - abbiamo avuto la possibilità di andare in quel Casinò, di
sentire e di vedere e di respirare quella che il Consigliere
Praduroux ha definito una situazione di stallo, cioè un'azienda a
totale partecipazione pubblica, controllata direttamente dal
pubblico e amministrata direttamente dalla politica, che vedeva nei
dipendenti, nelle infrastrutture, nella sua politica gestionale il
decadimento.
Perché possiamo venire qui a raccontarci tutte le favole del
mondo, ma non possiamo onestamente entrare in quel Casinò e dire,
dopo averne visti altri in giro per il mondo, aver speso decine di
milioni di trasferte nel mondo, che il nostro Casinò è competitivo
per strutture, per turismo congressuale, per incentivazioni, per
promozioni, per strutture, qualità degli ambienti, qualità delle
gestioni che hanno fatto perdere le migliori clientele
d’Europa che avevamo e che oggi non abbiamo più. Non
si può essere così disonesti da non riconoscerlo perché lì dentro
il decadimento si respira, lo si respira nel malcontento del
personale che non è valorizzato.
Quelli che hanno voglia di lavorare vengono massacrati perché
chi lavora "rompe le scatole". Chiedo scusa al Presidente e al
Consiglio, soprattutto. Chi è incentivato a far carriera può farla
solo se fa parte di una coalizione politica, non se è bravo
professionalmente. Il decadimento è pubblico, politico, così come
avviene in tutte le aziende gestite dalla politica, pubbliche, che
dal mercato si stanno ritirando. Lo Stato italiano si sta ritirando
dalle partecipazioni delle aziende che devono competere sui mercati
perché si è compreso che così c’è
l’affossamento di intere aziende.
La nostra preoccupazione è questa: quella di vedere utilizzato
un sistema, che è quello della S.p.A. privata, ma non voler, chi
per paura - e lo riconosce onestamente -, chi proprio per
convinzione culturale, che il privato faccia chissà quali cose,
come se il privato a Saint-Vincent, dovendo gestire il Casinò -
sentiamo anche dire -, potesse creare delle problematiche di
sicurezza in funzione del riciclaggio, della malavita organizzata,
eccetera. Ma perché un privato che gestisce un'azienda di gioco a
Saint-Vincent non sottostà alle stesse leggi civili e penali alle
quali deve sottostare il pubblico? Ma perché il dirigente pubblico
è maggiormente garante della legalità in questo Paese? Ma dove sta
scritto?
Semmai in questi ultimi venti anni abbiamo acquisito cose molto
diverse, cioè che la politica inquinava, che creava funzionari
corrotti, che creavano le condizioni di illegalità e di non
competitività delle aziende. Infatti il mondo va in direzione
diversa dall’est, va verso
l’ovest.
Ma qui si ha paura che il privato possa gestire con efficienza,
con determinazione, con competenza e metta in competizione il
Casinò. No, quello lo si vorrebbe, però non si vorrebbe e non si
vuole che il privato sia scevro da condizionamenti politici, non
assuma gli amici degli amici, non faccia fare la carriera al
dirigente interno, quello che è più vicino al potere politico,
perché dopo perdono i voti. Ma guardate, è eclatante,
l’articolo 6 di un'azienda privata, cento percento
capitale pubblico, dice che:
"Il Casinò è amministrato da un
consiglio di amministrazione composto da cinque membri? nominati
dalla Giunta regionale? in deroga a quanto previsto dalla legge
regionale 10?"
, eccetera.
Gli amministratori durano in carica tre anni e sono però
rieleggibili, se?? Se fanno quello che vuole il Presidente della
Regione, che oggi è Dino Viérin, domani sarà Marco Rossi oppure un
altro, ma se il potere politico sarà soddisfatto, dopo tre anni. E
anche qui, non sette anni o dieci anni, non avete dato un tempo per
il quale l’amministratore è incondizionatamente
libero di gestire, ma avete fissato un tempo non sufficiente per
dargli la libertà di gestione, ma i privati mettono i capitali
loro, Presidente, lei non li mette i suoi capitali qua, lei mette i
capitali nostri, è diverso?
(interruzione del Presidente della Regione, fuori
microfono)
? ma sono privati, mettono i soldi loro e decidono loro. Qui
facciamo mettere i soldi ai Valdostani, ma decide lei. È un po'
diverso. Oggi decide lei, domani deciderà Marco Rossi!
E allora qui dobbiamo uscire da quella che riteniamo sia una?,
in qualche caso, lo voglio riconfermare perché esiste, nella
stragrande maggioranza dei consiglieri c’è la ferma
convinzione che questo sia lo strumento, perché così gli è stato
venduto da persone molto capaci e molto abili, più idoneo per non
perdere il controllo del Casinò, le sue politiche di gestione, ma
soprattutto per mettere il Casinò nella condizione di poter andare
con le sue gambe, ma sempre con un controllo pubblico perché così è
meglio per la sicurezza.
È un ragionamento che non esiste più all’ovest,
esiste ancora all’est. Si porta a supporto di questa
tesi il fatto che il Ministro degli interni abbia suggerito che è
meglio che rimangano proprietà pubbliche. No, dice una cosa
diversa: che il pubblico possa avere il controllo, non la gestione
delle case da gioco e di tutte le attività di gioco, cosa molto
diversa. Concludo dicendo semplicemente questo: quando ci fa
comodo, siamo diversi e autonomi.
Quando non ci fa comodo, allora vanno bene le raccomandazioni
del Ministro degli interni che dice che è meglio che sia pubblico,
che gli altri Casinò siano tutti pubblici, va benissimo quando ci
fa comodo! Ci sono due verità: chi non vuole perdere il controllo
politico di questa operazione e chi ha paura per cultura politica.
Noi non abbiamo paura per altrettanta paura politica e non
condividiamo la gestione politica di un'azienda in un mercato così
complesso e difficile come è quello di una casa da gioco.
Président
Je soumets au vote l’ordre du
jour présenté par le groupe Forza Italia:
Conseillers présents: 28
Votants: 3
Pour: 3
Abstentions: 25 (Agnesod, Aloisi, Beneforti, Bionaz, Borre,
Cerise, Charles Teresa, Comé, Cottino, Curtaz, Ferraris, Fiou,
Lanièce, Louvin, Marguerettaz, Nicco, Pastoret, Perrin, Perron,
Piccolo, Praduroux, Squarzino Secondina, Vallet, Vicquéry, Viérin
D.)
Le Conseil n’approuve pas.
Nous procédons maintenant à l’examen du projet de
loi, dans le nouveau texte.
A l’article 1
er
il y a un amendement
du groupe Forza Italia, dont je donne la lecture:
Emendamento Articolo 1, sostituire il comma 2:
"2. Lo statuto della Casinò de la Vallée S.p.A. e ogni
successiva modificazione sono approvati con deliberazione del
Consiglio regionale".
Sur l’article 1
er
la parole au
Conseiller Beneforti.
Beneforti (PVA-cU)
Prendo la parola adesso perché il
Regolamento mi ha impedito di prenderla prima in quanto, dopo la
relazione del relatore e quella del Presidente, ci sono state le
repliche dei due relatori e anche del Presidente e a noi spettano
solo dieci minuti per intervenire, ma il Regolamento prevede questo
e io lo accetto.
Devo dire che ho fatto uno sforzo per ascoltare
l’intervento del Consigliere Cerise, come l'ho fatto
anche ieri sera e stamani per ascoltare altri colleghi della
maggioranza, perché qui c’è da chiedersi dove questi
colleghi hanno vissuto fino ad oggi. Posso capire il Consigliere
Cerise che era sempre in montagna e che forse non ha seguito molto
da vicino le vicende del Casinò. Forse anche lui - l'Assessore
Vicquéry afferma che sono a conoscenza di certe questioni
riguardanti la sanità solo per sentito dire - ci racconta certe
cose in questa sede per sentito dire.
Ciò che è accaduto nel periodo della gestione privata è
responsabilità nostra e, quando dico "nostra", mi riferisco alle
forze politiche e alle istituzioni perché, quando mi si dice che la
società privata ha fatto quello che voleva, è perché qualcuno
glielo ha permesso e chi è stato? Può essere il Comune di
Saint-Vincent? Era la Regione, erano le forze politiche?
A cosa è dovuto tutto il discorso
dell’accerchiamento? A chi ha permesso la sua
realizzazione, anche la Regione stessa, nel momento della
stipulazione del contratto di appalto, è stata messa in difficoltà.
Ho sentito dire che, anche quando si rinnovavano i contratti di
appalto, venivano fatte promesse di investimenti, di ampliamenti,
di allargamenti e dopo non veniva fatto niente.
Ma chi doveva pretendere il rispetto del contratto di appalto da
parte della società privata? Chi lo aveva sottoscritto, ossia la
Regione. Quindi quello che si sta dicendo di quel periodo oggi non
fa testo perché non è in questi termini che si intrattengono i
rapporti con le società private, tant’è vero che la
questione è andata avanti in una maniera tale che siamo arrivati,
caro collega Cerise, ad essere travolti dalla vicenda del Casinò e
se ne pagano ancora oggi le conseguenze, come le pagano tanti
colleghi che sono stati qui dentro per lasciar fare.
C’erano altri obiettivi, c’erano
altri ritorni forse, ma le responsabilità sono nostre.
È come se chiamassi a "fare testo", e dicessi:
"Rivendico la
gestione pubblica"
, quello che abbiamo fatto con la Centrale
del latte e altre istituzioni che abbiamo gestito direttamente. Che
fine hanno fatto? Non sono venuto qui a dirvi: non si accetta il
pubblico per via di queste esperienze fatte in passato, più piccole
o più grandi che siano, ma non venite qui a dire che non si può
fare un discorso sul privato in virtù
dell’esperienza del passato. Dobbiamo costruire il
"nuovo" in base all'esperienza del passato, perché la gestione
pubblica della Casa da Gioco in questi sette anni, al contrario di
quanto si vuole far apparire, non ha prodotto i risultati
sperati.
Non voglio ripetere quello che ho detto ieri nel mio primo
intervento. Non dobbiamo avere paura del privato per quello che è
successo; dobbiamo cercare di fare in modo di non ripetere gli
errori del passato. Guardiamo gli incassi che sono stati
realizzati, ricalcoliamo pure tutte le percentuali che vogliamo, ma
andiamo a vedere quello che abbiamo pagato in più noi, come
Regione, quando c’era l’impresa
privata, che abbiamo dovuto pagare perché abbiamo anche preteso
certe situazioni. Ricordatevi che c’era un famoso
articolo 13 nel contratto di appalto che "ricadeva" sulla Regione e
di quell’articolo abbiamo abusato. E poi mi si viene
qui a fare il paragone! Molte responsabilità sono nostre e, quando
dico "nostre", mi riferisco al pubblico, alle istituzioni perché
abbiamo permesso certe situazioni pensando che quel periodo non
finisse mai, che si fosse magari trovato il paradiso terrestre e
questo fin quando non ne siamo stati travolti, perché è successo
questo, ma lo abbiamo voluto, non abbiamo "messo un freno" onde
evitare quel che è accaduto.
Quando mi si portano ad esempio le altre regioni dicendo che ci
hanno preceduto, che noi siamo arrivati ultimi, vi chiedo: ma voi
conoscete la situazione che ha attraversato il Casino di San Remo,
quello di Campione, da privato a pubblico, perché il Casinò è stato
gestito in tutti i sensi. Ma sapete cosa ha trovato a Campione il
blitz della Guardia di finanza? Ciò che non ha trovato nel nostro
Casinò, dove trovò ben altro. Ma non si può con tanta leggerezza
portare l’esempio di altre regioni, bisogna andare a
vedere, prima di giudicare in "casa d’altri", cosa è
accaduto, ogni casinò ha la sua particolarità. Non siamo stati
capaci, non lo siamo oggi data la differenza che esiste fra un
casinò e l’altro, di fare un contratto unico e
neppure di lavoro per i dipendenti perché ognuno ha la sua
particolarità. Si vedrà fra qualche tempo se dal pubblico certi
casinò torneranno al privato, come dal privato sono passati al
pubblico; c’è sempre stata un'altalena. Sappiamo
qual è la situazione.
Poi torno a dire che se vogliamo rendere redditizio il Casinò,
bisogna essere dei "biscazzieri", altrimenti non rende, non si può
essere degli angeli a gestire certe strutture. E poi ci mettiamo
noi, ente pubblico, a gestire il gioco di azzardo? Fate attenzione
che, se oggi non sono stati aperti i casinò, la leva sulla quale
hanno puntato quelli che non volevano un numero di case da gioco
maggiore rispetto a quelle esistenti, è stata proprio quella
attinente al problema della moralità del gioco di azzardo: hanno
sostenuto che il gioco di azzardo non si doveva estendere perché
non era morale farlo e dare ricchezza alle regioni sfruttando certi
vizi che hanno altre persone. Se non c’era quel
"tasto", i casinò sarebbero già stati aperti. È una leva che ha
"giocato" a nostro favore.
Dovevamo prendere il passato come esempio per non ripetere
quegli errori. Però oggi era necessario bandire una gara di appalto
e dare in gestione la Casa da gioco con un contratto di appalto e
con delle regole precise, svolgendo quella sorveglianza che doveva
essere fatta per non ricadere negli insuccessi che si sono
verificati nel passato.
Président
La parole au Conseiller Curtaz.
Curtaz (PVA-cU)
Tranquillizzo il Presidente e i colleghi
perché utilizzerò molto meno dei dieci minuti a mia disposizione
per la dichiarazione di voto sull’articolo 1, voto
che sarà contrario come lo sarà sull’intero disegno
di legge.
Trovo questo lavoro di consigliere di opposizione un lavoro con
poche soddisfazioni, lo sapevo anche quando ho iniziato, ma non
pensavo che fosse proprio così perché avevo avuto la fortuna o
sfortuna di fare il Consigliere comunale a Gressan all'opposizione
e mi sentivo meno depresso. Nonostante, Consigliere Cottino,
riuscivo a?
(ilarità dell’Assemblea)
? però devo dire che oggi quanto meno a livello psicologico, se
non politico, una piccola soddisfazione ce l’ho
perché per molto tempo e in varie occasioni ho in questa sede posto
con forza il problema dell’esautoramento dei poteri
del Consiglio e oggi mi è sembrato di cogliere da parte di diversi
colleghi di tutti i gruppi un'attenzione maggiore su queste
problematiche, quindi ne prendo atto con un briciolo di
soddisfazione. Non so se a questa maggiore attenzione
corrisponderà, come spero, un'attività concreta di tipo legislativo
e regolamentare per fare in modo che il Consiglio conservi e ampli
le sue prerogative.
In ogni caso mi sembra che una maggiore consapevolezza sia
emersa oggi e lo si vede peraltro anche dagli emendamenti proposti
dai colleghi di Forza Italia che, beninteso, non hanno atteso il
mio intervento per proporli, quindi è un problema generalizzato che
comincia ad emergere da tutti i gruppi. Questa serietà del
contraddittorio mi stimola a fare tre brevi riflessioni su alcuni
punti che ritengo degni di ulteriore rapido approfondimento.
Il Consigliere Cerise ha fatto un ragionamento giusto, poi
ripreso dal Presidente Viérin, giusto ma in astratto e non tenendo
conto di un dato particolare. Se non ho capito male, mi si dice:
"Ma se la società fosse privata, a capitale privato?"
come
proponiamo noi
"? la potestà di controllo del Consiglio sarebbe
maggiore?"
La risposta è negativa: sarebbe identico, potrebbe essere
persino minore, però c’è una bella differenza su cui
chi fa questa riflessione non mette il dito, mentre è il punto
essenziale: che in un caso i soldi li mettono altri, in questo caso
il denaro lo mettiamo noi, quindi se io do i soldi, voglio
controllare la gestione. Allora non possiamo fare questo discorso
in astratto, dobbiamo farlo nella concretezza, la situazione è
troppo diversa, altrimenti è un'argomentazione monca.
Secondo punto. Ho detto che non sono né per il pubblico né per
il privato, bisogna vedere di volta in volta se è meglio il
pubblico o il privato, poi qua ne è nata una lunga discussione.
Credo che in certi settori il pubblico meriti una maggiore
attenzione, penso alla scuola e alla sanità, su questi temi non
abbiamo dubbi dalla nostra parte a dire che la mano pubblica deve
essere forte, certo deve essere efficace e efficiente, ma deve
essere forte perché vanno garantiti dei diritti essenziali del
cittadino.
Ma in questo caso come si fa a riprendere queste argomentazioni,
che valgono per settori tanto delicati, per un settore che è il
gioco d’azzardo?
Non faccio valutazioni moralistiche, ma in questo caso la
necessità di un intervento pubblico viene meno, secondo me a favore
di un intervento privato che mi sembra più consono rispetto a
quella che è l’attività che viene svolta.
Terzo e ultimo punto e chiudo. Il Presidente ci ha fatto un
elenco con accanto le forze politiche che sostengono le maggioranze
comunali di comuni gestiti con lo stesso sistema delle società per
azioni. Questa è un'osservazione vera, ma lui ha liquidato la
questione con il solito gioco maggioranza/opposizione, e può darsi
che ci sia, nessuno lo discute, però la situazione della Valle
d’Aosta che ci fa fare queste riflessioni è ben
diversa, perché non è il primo caso, se fossimo il primo caso di
attività economico-finanziaria gestita con le forme diverse
dall’ente pubblico o dalla Regione, allora potremmo
dire:
"Bene, lo ha fatto Venezia, lo ha fatto Campione, lo ha
fatto San Remo, possiamo farlo anche noi, il problema non si
pone"
; no, qua è l’ultima di una serie di
società che sono state costituite in questo modo, gli esempi sono
sempre quelli, li abbiamo ripetuti in continuazione: ci sono
società finanziarie, ci sono banche, ci sono società pubbliche che
producono e distribuiscono energia elettrica, quindi c'è tutto un
sistema economico-finanziario che si va incentrando sulla
regionalizzazione e sul controllo politico amministrativo della
Giunta e del suo Presidente pro tempore.
Président
La parole au Président de la Région, Viérin
Dino.
Viérin D. (UV)
Je demande la parole à propos de
l’amendement présenté par nos collègues de Forza
Italia. C’est cette Assemblée qui approuve les
Statuts du Casino de la Vallée sous cette nouvelle forme de société
anonyme, il nous semble donc que les modifications des Statuts
soient elles aussi approuvées par cette même Assemblée.
Nos collègues de Forza Italia nous demandent de
l’expliciter, nous ne pouvons donc que partager
cette requête et c’est la raison pour laquelle nous
voterons en faveur de cet amendement.
Je profite du fait que j’ai la parole pour
exprimer des considérations analogues quant à
l’amendement n° 2. C’est cette
Assemblée, par une loi, qui fixe le montant du capital social
détenu par la Région. Toute modification de cette participation au
capital social devra être approuvée par cette Assemblée.
C’est là encore une chose due, le fait de le
préciser correspond à notre volonté et nous voterons en faveur
également de l’amendement n° 2.
Président
Je soumets au vote l’amendement
du groupe Forza Italia à l'article 1
er
:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 1
er
dans
le texte amendé:
Articolo 1 (Forma giuridica e denominazione sociale)
1. La Regione autonoma Valle d'Aosta promuove la costituzione di
una società per azioni a totale capitale pubblico, denominata
"Casino de la Vallée S.p.A.".
2. Lo statuto della Casinò de la Vallée S.p.A. e ogni successiva
modificazione sono approvati con deliberazione del Consiglio
regionale.
Conseillers présents: 31
Votants: 28
Pour: 25
Contre: 3
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 2:
Conseillers présents et votants: 31
Pour: 25
Contre: 6
Le Conseil approuve.
Je soumets au vote l’article 3:
Conseillers présents et votants: 31
Pour: 25
Contre: 6
Le Conseil approuve.
Je soumets au vote l’article 4:
Conseillers présents et votants: 31
Pour: 25
Contre: 6
Le Conseil approuve.
A l’article 5 il y a un amendement du groupe
Forza Italia, dont je donne la lecture:
Emendamento Articolo 5, aggiungere il comma 3:
"3. Il capitale sociale detenuto dalla Regione Autonoma Valle
d'Aosta può essere trasferito solo con deliberazione di
autorizzazione del Consiglio regionale".
Je le soumets au vote:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 5 dans le texte
amendé:
Articolo 5 (Capitale sociale)
1. Il capitale sociale iniziale della Casino de la Vallée S.p.A.
è fissato in euro 5.000.000, suddiviso in 5.000 azioni di valore
nominale pari a euro 1.000.
2. Alla Regione autonoma Valle d'Aosta è riservata la proprietà
di una quota del capitale sociale non inferiore al 99 per cento, da
sottoscriversi interamente all'atto della costituzione della
società.
3. Il capitale sociale detenuto dalla Regione autonoma Valle
d'Aosta può essere trasferito solo con deliberazione di
autorizzazione del Consiglio regionale.
Conseillers présents: 31
Votants: 28
Pour: 25
Contre: 3
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 6:
Conseillers présents et votants: 31
Pour: 25
Contre: 6
Le Conseil approuve.
A l’article 7 il y a un amendement du groupe
Forza Italia, dont je donne la lecture:
Emendamento Articolo 7, sostituire il comma 2:
"2. Il Consiglio regionale, ai sensi degli articoli 2458 e 2460
del codice civile, provvede alla nomina di 2 sindaci effettivi, tra
i quali è scelto il presidente del collegio, e di un sindaco
supplente. La nomina dei restanti sindaci spetta
all'assemblea''.
La parole au Président de la Région, Viérin Dino.
Viérin D. (UV)
Nous nous abstiendrons sur cet amendement.
L’on demande que ce soit l’Assemblée
qui vote les commissaires aux comptes. Nous ne comprenons pas
quelle pourrait être la garantie quant aux fonctions qui sont
exercées par les commissaires aux comptes qui remplissent une
fonction comptable, technique. On ne peut pas imaginer que ce soit
un commissaire aux compte nommé par la majorité ou par l'opposition
qui modifie l’activité qu’il doit
déployer.
C’est une responsabilité que nous nous prenons et
c’est aussi dans l’exercice de ses
fonctions une responsabilité précise du commissaire aux comptes.
C’est la raison pour laquelle nous ne partageons pas
cet amendement et que nous nous abstiendrons.
Président
Je soumets au vote l’amendement
du groupe Forza Italia à l'article 7:
Conseillers présents: 32
Votants: 3
Pour: 3
Abstentions: 29 (Agnesod, Aloisi, Beneforti, Bionaz, Borre,
Cerise, Charles Teresa, Comé, Cottino, Cuc, Curtaz, Ferraris, Fiou,
Lanièce, La Torre, Lavoyer, Louvin, Marguerettaz, Nicco, Pastoret,
Perrin, Perron, Piccolo, Praduroux, Squarzino Secondina, Vallet,
Vicquéry, Viérin D., Viérin M.)
Le Conseil n’approuve pas.
Je soumets au vote l’article 7:
Conseillers présents et votants: 32
Pour: 26
Contre: 6
Le Conseil approuve.
Nous avons ensuite à pourvoir à l’examen de
l’amendement n° 4 du groupe Forza Italia, dont je
donne la lecture:
Emendamento Inserire il seguente articolo:
Articolo 7bis (Relazione annuale)
Il Presidente della Regione presenta, entro 30 giorni dal
deposito del bilancio d'esercizio della Casinò de la Vallée S.p.A.,
relazione al Consiglio regionale sull'andamento della gestione.
La parole au Président de la Région, Viérin Dino.
Viérin D. (UV)
Nous voterons également en faveur de cet
amendement. En effet, tel qu’il est présenté, nous
le partageons.
Lorsque nous faisions référence aux procès aux intentions, nous
faisions référence également à cette modalité de
l’Assemblée d’exercer un contrôle,
une fonction de nature politique non pas sur les actes de gestion,
mais sur les résultats de l’activité de cette
société, donc il nous paraît tout à fait légitime et nous
partageons cette requête que, dans les 30 jours suivant le dépôt du
bilan du casino, l’on présente un rapport à cette
Assemblée pour qu’elle puisse en débattre.
Ce rapport sera préalablement examiné par la IV
ème
Commission, qui aura une fonction importante à remplir et cette
présentation permettra à l’Assemblée de
s’exprimer et de présenter ses remarques quant aux
résultats obtenus par le casino.
Président
La parole au Conseiller Frassy.
Frassy (FI)
Nel mio intervento penso di dovere un po'
smentire le sensazioni del collega Curtaz - non ce
l’abbia a male -, nel senso che molte volte
l’opposizione può comunque apportare e contribuire
in maniera propositiva ad integrare, a modificare delle norme di
legge e io penso che, nell’ambito della discussione
che c’è stata, possiamo dire che questo sia
accaduto, in parte sicuramente.
Riteniamo che questo articolo 7 bis abbia una valenza politica
importante in quanto, probabilmente, a seguito del dibattito che
c’è stato l’Assemblea si è resa conto
che, votando la legge così come veniva presentata in aula, avrebbe
rinunciato a mantenere quel collegamento e quel rapporto di
controllo politico con quella che sarà la vicenda futura del
Casinò.
Perciò esprimiamo soddisfazione per il fatto che il dibattito in
questa occasione non sia stato un esercizio meramente retorico, ma
sia stato un confronto di intelligenze diverse che hanno convenuto
come il ruolo politico non potesse abdicare totalmente nelle
vicende future del Casinò de la Vallée.
Président
Je soumets au vote l’amendement
n° 4 du groupe Forza Italia:
Conseillers présents et votants: 30
Pour: 30
Le Conseil approuve à l’unanimité.
Je soumets au vote l’article 8:
Conseillers présents et votants: 32
Pour: 26
Contre: 6
Le Conseil approuve.
A l’article 9 il y a un amendement du groupe
Forza Italia, dont je donne la lecture:
Emendamento Articolo 9, comma 2, aggiungere la seguente
lettera:
"e) il reclutamento del personale e i criteri d'accesso ai ruoli
dirigenziali."
Sur ce point je me permets de proposer une reformulation
technique, en accord avec les proposants, étant donné
qu’il y a un problème substantiel, lié au fait
qu’il n’existe pas de
"ruoli
dirigenziali"
. J’en donne lecture:
"e) i
criteri per il reclutamento del personale e per l'accesso ai posti
di dirigente."
Est-ce que le groupe de Forza Italia reconnaît cette formulation
comme conséquente à l’esprit par lequel l'amendement
a été proposé?
La parole au Président de la Région, Viérin Dino.
Viérin D. (UV)
Pour annoncer notre vote favorable à cet
amendement dans sa nouvelle formulation. En effet, nous
l’avons souligné à maintes reprises:
c’est au cours de ces dernières législatures
qu’une réglementation a été approuvée, il nous
paraît tout à fait nécessaire et indispensable - et là encore pour
nous c’était implicite - que cette réglementation
soit maintenue.
Le fait de le préciser dans le cahier des charges nous donne la
possibilité d’exprimer les critères de caractère
général dans celui-ci.
A mon avis en tout cas une réglementation s'imposera, mais nous
aurons le temps et la possibilité de le vérifier, et
c’est la raison pour laquelle nous partageons cette
requête et que nous nous exprimons favorablement.
Président
Je soumets au vote l’amendement
du groupe Forza Italia à l'article 9:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 9 dans le texte
amendé:
Articolo 9 (Disciplinare)
1. I rapporti tra la Casino de la Vallée S.p.A. e la Regione
autonoma Valle d'Aosta relativi alla gestione della Casa da gioco
di Saint-Vincent sono regolati da un apposito disciplinare,
approvato dal Consiglio regionale e sottoscritto dal Presidente
della Regione e dal Presidente della società, al fine della
determinazione e della garanzia dell'adempimento delle reciproche
obbligazioni, degli obiettivi operativi e delle condizioni che la
società deve rispettare.
2. Nel disciplinare sono, in particolare, regolamentati i
rapporti e le obbligazioni reciproche concernenti:
a) l'uso dei beni materiali, immateriali, mobili ed immobili
necessari per la gestione, ivi compresa la cessione o l'eventuale
concessione in locazione o in comodato di beni appartenenti al
patrimonio della Regione;
b) i proventi spettanti alla Regione a titolo di entrata di
diritto pubblico, con particolare riguardo ai livelli minimi, alle
percentuali, alle garanzie e alle modalità di versamento;
c) le modalità di programmazione, di finanziamento e di
realizzazione delle attività di promozione della Casa da gioco;
d) le modalità di controllo da parte della Regione, sotto il
profilo finanziario, gestionale ed operativo in ordine alla
gestione della Casa da gioco, nonché le attività del servizio
ispettivo regionale;
e) i criteri per il reclutamento del personale e per l'accesso
ai posti di dirigente.
Conseillers présents: 32
Votants: 29
Pour: 26
Contre: 3
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l’article 10:
Conseillers présents et votants: 32
Pour: 26
Contre: 6
Le Conseil approuve.
Je soumets au vote l’article 11:
Conseillers présents et votants: 32
Pour: 26
Contre: 6
Le Conseil approuve.
A l’article 12 il y a un amendement du groupe
Forza Italia, dont je donne la lecture:
Emendamento Articolo 12, aggiungere il comma 4bis:
"4bis. La funzione di liquidatore è incompatibile con ogni
nomina, in rappresentanza della Regione Autonoma Valle d'Aosta, in
consigli di amministrazione o collegi sindacali di società
partecipate."
La parole au Conseiller Frassy.
Frassy (FI)Il nostro gruppo ritira
l’emendamento n. 6 a seguito delle rassicurazioni
che il Presidente della Regione ha espresso
nell’ambito della pausa di sospensione e mi spiego
meglio.
L’intendimento di questo emendamento che era
scritto in un'accezione di carattere generale? ossia nel prevedere
che non ci fossero sovrapposizioni fra quelle che erano le funzioni
del liquidatore e dei nuovi amministratori della Casino de la
Vallée, lo avevamo scritto in chiave generale facendo riferimento a
consigli di amministrazione nel senso più lato.
Il Presidente della Regione - penso di poterlo dire - ci ha
assicurato che non è intenzione della Giunta far coincidere il
ruolo del liquidatore con i nuovi amministratori della Casino de la
Vallée S.p.A., di conseguenza ritiriamo
l’emendamento.
Président
Je soumets au vote l’article
12:
Conseillers présents et votants: 32
Pour: 26
Contre: 6
Le Conseil approuve.
Je soumets au vote l’article 13:
Conseillers présents et votants: 32
Pour: 26
Contre: 6
Le Conseil approuve.
La parole au Conseiller Frassy pour déclaration de vote.
Frassy (FI)
Il nostro gruppo voterà contro questa legge
nonostante siano stati accolti diversi emendamenti che il nostro
gruppo ha presentato. Il motivo del nostro voto contrario sta
nell'impostazione generale, lo abbiamo detto a più riprese nel
corso del dibattito generale. La nostra impostazione parte da un
presupposto diverso rispetto ai presupposti di questa legge che è
impiantata su un azionariato pubblico incentrato sulla "presente"
al 99 percento di partecipazione
dell’Amministrazione regionale.
Di conseguenza non possiamo ovviamente modificare la nostra
impostazione di ragionamento e di pensiero soltanto per alcuni
emendamenti, che peraltro riteniamo importanti, perché se è vero -
come sicuramente diranno in molti della maggioranza che questa
legge segna una svolta nelle vicende del Casinò - possiamo dire di
aver contribuito nel contesto di questa svolta, che non
condividiamo per la direzione che prende, con la formulazione di
questi emendamenti a far sì che il Consiglio regionale non venga
esautorato completamente di quelle funzioni doverose di controllo
che gli competono a fronte di una società della quale penso tutti
noi come amministratori, sia di maggioranza che di opposizione, ci
sentiamo a giusto titolo soci e azionisti. Sono queste le
motivazioni che ci portano ad esprimere un voto finale
complessivamente negativo.
Président
La parole au Conseiller Fiou.
Fiou (GV-DS-PSE)
Noi voteremo con convinzione questa legge
istitutiva della gestione ordinaria della Casa da gioco e del
relativo Statuto perché rappresentano gli atti che realizzano la
soluzione alla quale abbiamo concorso in questi anni. Secondo me
rappresenta il raggiungimento di un obiettivo importante, contenuto
nel programma di maggioranza, che si aggiunge ad altre
realizzazioni altrettanto importanti che abbiamo consolidato per
garantire "paletti" su cui costruire il futuro sviluppo della
nostra Regione.
È il momento di superare la Gestione Straordinaria, non perché
questa abbia fallito il suo compito di gestire la transizione, ma
perché sono superati i motivi per cui essa era nata, motivi che
vanno individuati nelle incertezze e nei contenziosi aperti dal
passato tentativo di dare ai privati la gestione del Casinò.
Insistere a questo punto, quando ancora stiamo tirando un respiro
di sollievo per essere usciti positivamente dalla fase dei
contenziosi, per "tornare" in una situazione in cui è possibile la
riproposizione di una fase analoga, mi sembra perlomeno un po'
masochista.
E non mi pare che l’invito a "fare le cose bene",
venuto in particolare dal Consigliere Curtaz, sia una garanzia in
tal senso, lo dimostra il fatto che sette anni fa si è operato bene
visto che abbiamo vinto la battaglia giuridica. Ma, al di là di
queste considerazioni, la società a totale capitale pubblico
permette meglio di realizzare obiettivi di cui il privato non è
tenuto a farsi carico: il rapporto con lo sviluppo della comunità
locale interessata dal Casinò, il rapporto con la politica
turistica per la quale la Casa da gioco deve diventare un attore
importante, la finalizzazione pubblica delle risorse che la Casa da
gioco garantisce.
Ho sentito sollevare dubbi sul piano morale: intendo quelli
relativi all'opportunità che l’ente pubblico faccia
"il biscazziere". È vero che chi di noi ha avuto occasione di
prendere diretto contatto con alcune realtà americane è rimasto un
po' disorientato dall’incontrare nelle case da gioco
le massaie con la borsa della spesa, che si fermano alle slots nel
loro percorso per sbrigare le faccende quotidiane, oppure il
meccanico che abbandona la riparazione di un'auto per andare anche
lui a svagarsi un po' tentando la fortuna.
Questo soprattutto nelle case da gioco a dimensione nostrana.
Però non è delegando ad un privato la gestione di questo rapporto
che ci si può mettere a posto con la coscienza. Ha detto bene il
Presidente: un allentamento del controllo, che si verificherebbe
con la gestione privata, non ci mette al riparo da considerazioni
che possono essere fatte sul piano morale.
L’alternativa sul piano morale sarebbe
l’eliminazione delle case da gioco ufficiali, anche
del lotto, del super enalotto, di tutte le lotterie che ci sono in
giro. Mi chiedo se questo sia realistico e se questo fermerebbe la
corsa all’emozione del gioco che qualcuno intende
comunque provare, probabilmente aprirebbe delle "aree" molto meno
controllabili. Rispetto le posizioni morali che altri possono avere
in materia, penso che si debba però fare uno sforzo e scindere
quelle che sono le posizioni personali e tendere ad avere quel
rapporto estremamente razionale a cui la politica ci chiama quando
ci dobbiamo far carico di certe incombenze.
Sul piano della gestione trasparente del Casinò, credo che la
Gestione Straordinaria abbia compiuto un percorso forse non ancora
concluso, ma sicuramente faticoso sulla strada della
trasparenza.
La fase che si apre con la S.p.A. a capitale pubblico potrà
usufruire su questo piano di strumenti nuovi che il Codice civile
prevede per queste società proprio in merito ai controlli. La
rivendicazione del Consiglio di controlli sulla gestione, non sulle
politiche, è perlomeno in contraddizione con la richiesta, direi
altrettanto pressante, che ho sentito fare nel dibattito
sull'autonomia della Casa da gioco.
Il percorso che si avvia con l’approvazione di
questi due atti apre alla nostra Casa da gioco la possibilità,
importante a nostro avviso, di compiere le scelte per adeguare le
proprie politiche e le proprie strutture per far fronte alla fase
concorrenziale piena di incognite che si è aperta e che si può
anche sviluppare con ulteriori difficoltà viste le prospettive di
apertura delle nuove case da gioco. Credo che ci si debba rendere
conto che il passo che stiamo facendo dà strumenti perché questa
nuova fase abbia un percorso positivo.
Président
Je soumets au vote la loi dans son ensemble:
Conseillers présents et votants: 32
Pour: 26
Contre: 6
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK