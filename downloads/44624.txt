Consiglio Regionale della Valle d'Aosta - Oggetto del Consiglio n. 1578 del 8 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1578 del 8 giugno 2022 - Resoconto
OGGETTO N° 1578/XVI - D.L. n. 66: "Riconoscimento dei debiti
fuori bilancio della Regione".
Bertin (Presidente) -
Passiamo al punto n. 3.01
dell'ordine del giorno. Il D.L. n. 66 è composto da due articoli ed
è stato acquisito il parere del Collegio dei Revisori dei conti. Il
relatore per questo disegno di legge è il Presidente della II
Commissione, il consigliere Malacrinò, che si è prenotato e a cui
passo la parola per la relazione.
Malacrinò (FP-PD) -
Il disegno di legge n. 66 che ci
accingiamo a votare si compone di due articoli: l'articolo 1
dispone il riconoscimento dei debiti fuori bilancio e l'articolo 2
reca la dichiarazione d'urgenza.
Come sappiamo, si tratta di un atto necessario, viene infatti
riconosciuta, come prevista dalle norme, la legittimità dei debiti
fuori bilancio della Regione autonoma Valle d'Aosta.
Si applica, ai sensi dell'articolo 73 comma 1 lettera E del
Decreto legislativo 118/2011, per i debiti derivanti da
acquisizione di beni e servizi in assenza del preventivo impegno di
spesa, per un importo complessivo di euro 182.831,82.
Tali somme aggiuntive trovano copertura mediante l'utilizzo di
stanziamenti già iscritti a bilancio negli appositi capitoli.
Il disegno di legge n. 66, concernente il riconoscimento dei
debiti fuori bilancio della Regione Valle d'Aosta, è stato
esaminato in data 6 giugno 2022 dalla II Commissione consiliare
permanente, che ha espresso, a maggioranza, parere favorevole.
Presidente -
Con la relazione del consigliere Malacrinò,
apriamo la discussione generale sul disegno di legge n. 66. Se
qualcuno vuole intervenire in discussione generale, è pregato di
prenotarsi. Non vedo richieste d'intervento, chiudo la discussione
generale. La discussione generale è chiusa. Da parte del Governo vi
sono interventi di replica? Non vi sono. Qualcuno vuole intervenire
per dichiarazione di voto? Se non vi sono richieste per
dichiarazioni di voto, possiamo passare alla votazione
dell'articolato e alla votazione dell'articolo n. 1.
Mettiamo in votazione l'articolo n. 1. La votazione è aperta. La
votazione è chiusa.
Presenti: 35
Votanti: 17
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani e Spelgatti).
L'articolo n. 1 è approvato.
Possiamo dare lo stesso risultato per l'articolo n. 2? Stesso
risultato, e per l'allegato A? Stesso risultato anche per
l'allegato A.
Mettiamo in votazione la legge nel suo insieme. La votazione è
aperta. La votazione è chiusa.
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani e Spelgatti)
Il disegno di legge è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK