Consiglio Regionale della Valle d'Aosta - Oggetto del Consiglio n. 2936 del 21 gennaio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 2936 del 21 gennaio 1998 - Resoconto
SEDUTA ANTIMERIDIANA DEL 21 GENNAIO 1998
OGGETTO N. 2936/X Designazione di esperti per la nomina a membri
della Consulta regionale dell'economia e del lavoro (C.R.E.L.).
Presidente Ha chiesto la parola il Consigliere Perrin Joseph
César.
Perrin G.C. (UV) La majorité propose Monsieur Dalle Giorgio,
Monterin Umberto et Lorenzin Luigi.
Presidente Ha chiesto la parola il Consigliere Marguerettaz.
Marguerettaz (Aut) Solo per capire quali sono le normative che
portano alla nomina di questi esperti. Mi ero andato a vedere la
discussione che vi era stata in Consiglio tre anni fa, il 25
gennaio 1995 esattamente quando vennero nominati i Signori
Lorenzin, Marcial e Monterin. Da quello che si evince da questo
dibattito, era stata fatta precedentemente alla nomina in Consiglio
una riunione dei capigruppo e leggendo alcuni degli interventi
consiliari si evince che la nomina di questi esperti dovrebbe
essere svincolata dalle appartenenze politiche. Ovvero non mi
risulta che, stando alle normative che hanno dato vita al CREL per
quanto concerne la nomina di esperti in materia socio-economica,
essi siano da nominare con colpi di maggioranza o di opposizione,
cioè non credo che questo sia il criterio con il quale si voleva
giungere alla nomina di questi tre esperti.
Prendo atto che a tre anni di distanza dalle prime nomine si
segue un criterio diverso, nel senso che la candidatura tre anni fa
era stata fatta dal Presidente della Giunta che faceva seguito ad
una riunione di capigruppo e a tre anni di distanza le candidature
vengono fatte da un esimio rappresentante della maggioranza.
Presidente Si passa alla votazione con il voto per scheda:
- consiglieri presenti: 29
- consiglieri votanti: 28
- Astenuti: 1 (Chiarello)
- Schede valide: 28
- Schede bianche: 6
Hanno riportato voti:
- Monterin Umberto: 21
- Dalle Giorgio: 19
- Lorenzin Luigi: 19
Presidente In base all'esito della votazione risultano designati
quali esperti in materia socio-economica per la nomina a membri
della Consulta regionale dell'economia e del lavoro, per la durata
di tre anni, i Signori Dalle Giorgio (residente a Saint-Vincent,
Viale Duca d'Aosta), Lorenzin Luigi (residente a Roisan, Fraz.
Champvillair Dessous n. 11/A) e Monterin Umberto (residente a
Gressoney-La-Trinité, località D'Eyola Sup. n. 16/3).
Deliberazione Il Consiglio
Premesso che:
- la legge regionale 10 aprile 1997, n. 11, disciplina i criteri
e le procedure per le nomine e le designazioni di competenza
regionale e in particolare all'articolo 3 - primo comma -
stabilisce che le nomine indicate nell'allegato A sono attribuite
alla competenza del Consiglio regionale;
- con legge regionale 23 novembre 1994, n. 70, è stata istituita
la Consulta regionale dell'Economia e del Lavoro (C.R.E.L.) al fine
di rendere gli interventi in materia economica sempre più efficaci
e rispondenti alle concrete esigenze del sistema socio-economico
della Regione;
- l'articolo 2 della legge regionale n. 70/1994 prevede quanto
segue:
1. La C.R.E.L. è composta di esperti in materia socio-economica
designati nel modo seguente:
a) dal Consiglio regionale nel numero di tre;
b) uno da ciascuna delle organizzazioni sindacali dei lavoratori
maggiormente rappresentative a livello nazionale e/o regionale;
c) dalle associazioni regionali degli industriali, degli
artigiani, dei commercianti, degli albergatori, degli agricoltori,
delle imprese cooperative nel numero di sei;
d) uno dall'Associazione dei Sindaci della Valle d'Aosta ed uno
dall'Associazione dei Presidenti delle Comunità montane della Valle
d'Aosta;
e) dal sistema creditizio e finanziario locale nel numero di
due.
2. Entro sessanta giorni dall'entrata in vigore della presente
legge o dalla scadenza del mandato della C.R.E.L. gli enti e le
associazione di cui al comma 1 devono far pervenire alla Presidenza
della Giunta regionale le designazioni. Trascorso detto termine la
C.R.E.L. può essere validamente costituita qualora sia stato già
comunque indicato un numero di membri pari alla maggioranza dei
componenti.
I componenti della CREL sono nominati con decreto del Presidente
della Giunta regionale; essi durano in carica tre anni e possono
essere revocati in qualsiasi momento dagli enti e associazioni che
li hanno designati. La richiesta deve essere trasmessa al
Presidente del CREL, il quale provvede a darne comunicazione al
Presidente della Giunta regionale per gli adempimenti conseguenti.
Con le stesse modalità si procede alla sostituzione dei componenti
cessati per dimissioni, decadenza e decesso; la nomina del nuovo
membro avviene per un tempo pari a quello per cui sarebbe rimasto
in carica il componente sostituito.
La qualità di Presidente e componente della CREL è incompatibile
con quella di Presidente della Giunta regionale, di Assessore
regionale, di Consigliere regionale e di dipendente
dell'Amministrazione regionale."
- i componenti della CREL scadono il 13 marzo 1998 per compiuto
triennio di carica;
Preso atto che, a seguito dell'attivazione da parte della
Segreteria della Giunta della procedura prevista dalla legge
regionale 10 aprile 1997, n. 11, per la designazione di tre
componenti della CREL, è stata presentata un'unica proposta di
candidatura;
Considerato che con provvedimento dirigenziale n. 5965 in data 9
dicembre 1997 è stato inserito nell'albo delle nomine e
designazioni di competenza regionale, di cui all'articolo 7 della
legge regionale n. 11/1997, per la carica di componente della CREL,
il seguente nominativo:
- Dalle Giorgio, nato ad Aosta il 28 dicembre 1954 e residente a
Saint-Vincent, Viale Duca d'Aosta, 5;
Atteso che l'articolo 11 - terzo comma - della legge regionale
n. 11/1997 prevede che qualora non vi siano candidature valide
presentate, l'organo competente può provvedere a nominare o
designare persone che, pur non essendo iscritte all'albo,
possiedano i requisiti richiesti in relazione all'incarico da
conferire;
Ritenuto, pertanto, opportuno proporre al Consiglio di procedere
alla designazione di tre esperti in materia socio-economica per la
nomina quali membri della Consulta regionale dell'economia e del
lavoro, per la durata di tre anni, in possesso, altresì, dei
requisiti previsti all'articolo 4 della legge regionale n. 11/1997
e tenute presenti le cause di esclusione e le incompatibilità di
cui ai rispettivi articoli 5 e 6 della predetta legge
regionale;
Visto il parere favorevole di legittimità rilasciato dal
Direttore della Direzione Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. E) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 23 novembre 1994, n. 70 e 10
aprile 1997, n. 11;
Delibera
1) di designare quali esperti in materia socio-economica per la
nomina a membri della Consulta regionale dell'economia e del
lavoro, per la durata di tre anni, i Signori Dalle Giorgio
(residente a Saint-Vincent, Viale Duca d'Aosta), Lorenzin Luigi
(residente a Roisan, Fraz. Champvillair Dessous n. 11/A) e Monterin
Umberto (residente a Gressoney-La-Trinité, località D'Eyola Sup. n.
16/3);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK