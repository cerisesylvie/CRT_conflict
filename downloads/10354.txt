Consiglio Regionale della Valle d'Aosta - Oggetto del Consiglio n. 1347 del 2 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1347 del 2 luglio 1990 - Resoconto
OGGETTO N. 1347/IX - ELEZIONE DEI SEGRETARI DEL CONSIGLIO
REGIONALE.
PRESIDENTE:
Il Consiglio è chiamato ora alla elezione, per
schede segrete, dei due Consiglieri Segretari. Ci sono
proposte?
Ha chiesto la parola il Consigliere Andrione; ne ha facoltà.
ANDRIONE (UV):
Pour la minorité, nous proposons M. le
Conseiller Gino Agnesod.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Per la maggioranza, noi proponiamo il
Consigliere Cristina Monami.
PRESIDENTE:
Ha chiesto la parola il Consigliere Aloisi; ne
ha facoltà.
ALOISI (MSI):
Colleghi Consiglieri, l'avrei proprio
giurato che il comportamento del Partito Comunista, passando dalla
minoranza alla maggioranza, sarebbe cambiato. Ricordo con molta
precisione quello che, a suo tempo, era stato detto soprattutto dal
Consigliere Mafrica e da altri qualificati esponenti del Partito
Comunista, sulla difesa delle minoranze e del pluralismo.
Oggi, che il Partito Comunista è diventato maggioranza, si è
dimenticato tutto quello che utilizzava come utile elemento di
scontro nei confronti della maggioranza di allora, ma non ci
meravigliamo più di tanto, proprio perché l'avevamo già capito
prima.
Scontato è invece l'atteggiamento dell'Union Valdôtaine, che già
allora gestiva il potere in modo abbastanza personalistico e
continua in questo atteggiamento.
Perché dico questo? Come ho già anticipato nel mio precedente
intervento, eravamo tutti concordi nel considerare l'Ufficio di
Presidenza come una rappresentanza di tutte le forze politiche o
delle varie espressioni politiche all'interno di questo Consiglio.
Notiamo invece con molto disappunto che il Partito Comunista, oltre
ad avere la Presidenza dell'Ufficio di Presidenza, ha anche il
Segretario; dall'altra parte l'Union Valdôtaine ha la
Vicepresidenza ed il Segretario. Ambedue le forze politiche,
quindi, hanno una doppia rappresentanza, mentre altre forze
politiche non sono assolutamente rappresentate in seno all'Ufficio
di Presidenza.
Proprio per contrastare questo metodo clientelare di gestione
del potere, con specifica allusione a questo caso, ed anche se non
esistono "chances" per nessun altro, io presento la mia candidatura
a Segretario del Consiglio, in rappresentanza dell'opposizione,
come elemento di disapprovazione e di disturbo.
Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Nell'Ufficio di Presidenza la maggioranza è
rappresentata da tre Consiglieri e la minoranza da due; non ci
sembra, quindi, che ci sia nessuna prevaricazione.
La designazione a Segretario del Consigliere Monami Cristina è
il risultato di un accordo interno tra le varie forze della
maggioranza, che non ha creato alcun problema. Ci sembrerebbe
strano che, in questo caso, fosse la maggioranza a farsi carico
della minoranza, che ha spazio per due incarichi, e soprattutto a
farsi carico dell'esponente del Movimento Sociale Italiano.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Ho chiesto la parola per dichiarare la mia
astensione.
PRESIDENTE:
Se nessuno chiede la parola, invito il
Consiglio a procedere alla votazione per scrutinio segreto per
l'elezione dei due Consiglieri Segretari.
Ricordo che la scheda di votazione è come quella per l'elezione
dei Vicepresidenti del Consiglio, così come il sistema di
votazione, nel senso che ogni Consigliere ha un solo voto a
disposizione e deve votare nome e cognome dei due o dei tre
candidati proposti.
VOTAZIONE A SCRUTINIO SEGRETO
ESITO DELLA VOTAZIONE
Presenti: 34
Votanti: 33
Astenuti: 1 (Gremmo)
Schede valide: 33
Hanno riportato voti:
- Monami Cristina: 18
- Agnesod Gino: 14
- Aloisi Domenico: 1
PRESIDENTE:
In base all'esito della votazione proclamo
eletti a Segretari del Consiglio i Consiglieri Agnesod Gino e
Monami Cristina.
Ringraziando il Consigliere Louvin per la sua preziosa
collaborazione, chiedo al neo eletto Consigliere Segretario Agnesod
Gino di sostituirlo, in questo caso a pieno titolo, alla Segreteria
della Presidenza, affinché si possano continuare i lavori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK