Consiglio Regionale della Valle d'Aosta - Oggetto del Consiglio n. 1930 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1930 del 7 aprile 1986 - Resoconto
OGGETTO N. 1930/VIII - PROBLEMI RELATIVI ALL'INCARICO PER IL
POSTO DI COMMISSARIO REGIONALE PRESSO LA CASA DA GIOCO DI
SAINT-VINCENT. - (Interpellanza)
PRESIDENTE: Do lettura dell'interpellanza presentata dai
Consiglieri Torrione, Pascale e Breuvé:
INTERPELLANZA
Secondo alcune voci, riprese anche dagli organi di stampa,
l'attuale Commissario regionale presso la Casa da
Gioco
di
Saint-Vincent, Geometra Michele Rosset, avrebbe rassegnato le
proprie dimissioni dall'incarico.
Ora dal momento che tale circostanza non è stata
ufficialmente nè confermata nè smentita, i sottoscritti Consiglieri
regionali
INTERPELLANO
l'Amministratore competente per sapere:
a)
se corrisponde a verità il fatto che il Commissario
regionale presso la Casa da
Gioco
di Saint-Vincent, Geometra
Michele Rosset, ha rassegnato le proprie dimissioni dall'incarico
ed in caso affermativo con quali motivazioni e a decorrere da quale
data;
b)
qualora sia fondata l'ipotesi formulata al
precedente punto a), quali sono gli intendimenti della Giunta
regionale per procedere alla sostituzione del predetto Commissario,
al fine di evitare che il suo eventuale sostituto venga designato
con una votazione di maggioranza anziché coinvolgere, come sarebbe
opportuno, tutte le forze politiche, presenti in Consiglio allo
scopo di caratterizzare l'incarico in questione come espressione
fiduciaria dell'intero consesso regionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La mia illustrazione sarà brevissima
perché mi interessano di più le risposte dell'Amministratore
competente. Tempo fa gli organi di stampa hanno pubblicato la
notizia che l'attuale commissario presso la Casa da Gioco di St.
Vincent, geom. Michele Rosset, avrebbe rassegnato le proprie
dimissioni dall'incarico. Credo che sia opportuno approfondire
questo argomento, in ciò ovviamente sollecitati dagli avvenimenti
che si sono pesantemente abbattuti sulla Casa da Gioco di St.
Vincent, perchè le vicende dei Commissari, specie in questi ultimi
tempi, sono state trattate un po' frettolosamente ed un poco
approssimativamente.
Proprio perché la Casa da Gioco deve essere vista con un occhio
del tutto particolare, specie per quanto concerne il suo controllo
che si esplica principalmente attraverso la figura del Commissario,
noi riteniamo che se corrisponde al vero la notizia che il geom.
Rosset vuole lasciare l'incarico, è opportuna una consultazione tra
le varie Forze politiche, affinché la designazione del Commissario
non sia solo il risultato di una designazione da parte della
maggioranza, ma coinvolga tutte le Forze del Consiglio regionale.
Mi sembrava infatti di aver colto un simile atteggiamento proprio
all'atto della nomina del geom. Michele Rosset, quando il
Presidente della Giunta si è quasi scusato con il Consiglio per
aver seguito una prassi piuttosto che un'altra. Rimaniamo quindi in
attesa di notizie in merito e ci riserviamo di esprimere un
giudizio più compiuto quando conosceremo quanto ci vorrà dire
l'Amministratore competente. Grazie.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Pour des raisons de santé, M. Rosset
nous a annoncé que si les choses ne s'améliorent pas, d'ici
quelques mois il aurait l'intention de quitter sa charge; à
présent, il est encore commissaire et vu que jusqu'à présent on n'a
pas d'autres nouvelles à son égard, je n'ai rien d'autre à
ajouter.
Pour la deuxième question, c'est-à-dire la volonté de
l'Administration régionale de discuter préalablement avec les
autres forces politiques cette charge, je crois que, sauf pour la
nomination de M. Rosset, comme venait de rappeler le Conseiller
Torrione, dans d'autres occasions on avait discuté avec les autres
forces politiques sur le choix de la personne qui devait prendre
cette charge. Je crois donc pouvoir dire dès à présent que si M.
Rosset devra quitter sa charge définitivement, on aura la
possibilité - on s'engage donc dans ce sens - de discuter sur la
nomination de son remplaçant avec toutes les autres forces
politiques. C'est clair que de la part du Gouvernement régional on
proposera certaines personnes qui pourraient être examinées avec
les autres forces politiques.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Visto che le possibili dimissioni del
Commissario Rosset sono motivate da ragioni di salute, approfitto
dell'occasione per fargli i miei più sinceri auguri di pronta
guarigione, anche perchè il suo operato ha dato buoni frutti per
l'Amministrazione regionale. Prendo atto con soddisfazione del
fatto che il Presidente ha ritenuto opportuno seguire, per la
designazione di un eventuale sostituto, il metodo della
consultazione che mi sembra il più opportuno ed il più appropriato
possibile, proprio perché trattasi della Casa da Gioco di St.
Vincent ed in questo senso lo ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK