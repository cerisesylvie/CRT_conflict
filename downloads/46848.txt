Consiglio Regionale della Valle d'Aosta - Oggetto del Consiglio n. 3196 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3196 del 7 febbraio 2024 - Resoconto
OGGETTO N. 3196/XVI - Interrogazione a risposta immediata:
"Conseguenze e relative azioni a seguito dei danneggiamenti alla
Casa di riposo J.B. Festaz".
Marguerettaz (Presidente) -
Punto n. 4.04. Per la
presentazione, la parola al collega Aggravi, ne ha facoltà.
Aggravi (RV) -
L'interrogazione con risposta immediata è
molto semplice, forse la risposta sarà un po' meno semplice. Di
fatto da segnalazioni si è saputo che nella notte tra giovedì 1 e
venerdì 2 febbraio la struttura della Casa di riposo J.B. Festaz è
stata vittima di un'effrazione e di alcuni danneggiamenti.
Chiediamo al Governo regionale per conoscere quali siano state le
conseguenze dell'evento e in particolare le relative azioni perse
dal manager della Casa di riposo a fronte di quanto avvenuto.
Presidente -
Per la risposta, la parola all'assessore
Marzi.
Marzi (SA) -
Alle ore 01:38 dello scorso 2 febbraio da un
gruppetto di tre persone in sosta davanti all'ingresso esterno su
Via Montegrappa si staccava un individuo che, scavalcando la
recinzione del J.B. Festaz, si portava davanti all'ingresso
principale. Essendo ovviamente chiuso l'ingresso, lo stesso ha
scavalcato il parapetto, è salito su un tetto posto all'altezza di
un piano dal suolo sottostante, ha percorso tutto il tratto della
facciata est, spostandosi poi sul lato verso via Festaz. Da lì il
soggetto si è calato dalla balconata sud introducendosi nella parte
di edificio destinata a cantiere dell'Ospedale di comunità,
penetrando all'interno della struttura. Spostandosi al piano
inferiore, ha inoltre agguantato un vaso in terracotta di un certo
valore storico e l'ha fatto cadere facendolo quindi infrangere sul
pavimento. L'intruso quindi abbandonava il J.B. Festaz uscendo da
una porta di emergenza adiacente la camera mortuaria.
Successivamente all'esterno della struttura ma rimanendo
all'interno del cortile del condominio adiacente il soggetto veniva
intercettato e fermato dalle Forze dell'ordine intervenute sul
posto. Trattandosi di cittadino britannico, quindi di uno Stato
esterno all'Unione europea, e quindi giuridicamente fuori dallo
spazio Schengen, in visita turistica è di fatto già a piede
libero.
Il personale del J.G. Festaz, preso contezza dell'intrusione
dell'estraneo, che, tra l'altro, pareva alterato e compreso dal
potenziale pericolo della violazione, ha immediatamente allertato
il numero di emergenza che, di fatto poi dopo ha consentito alle
Forze dell'ordine di essere presenti sul posto quando il soggetto
ha abbandonato la struttura, ponendosi il personale, tra l'altro,
in modalità protetta all'interno dei reparti. L'azienda rimarca
inoltre come il personale abbia mostrato proprio in tal senso un
comportamento assolutamente adeguato. Nella mattinata dello stesso
giorno il Direttore del J.B. Festaz si è recato al Comando
Compagnia Carabinieri di Aosta a sporgere la querela di rito
riportando le informazioni raccolte.
L'azienda riporta inoltre di stare fornendo ogni collaborazione
agli organi di Polizia, anche consegnando le registrazioni video
delle telecamere sicurezza dopo aver naturalmente informato il DPO
circa l'estrazione del video della sorveglianza e la consegna alle
Forze dell'ordine. Si aggiunge che il Direttore prima e poi anche
il Presidente si sono adoperati per rincuorare e rassicurare il
personale rispetto a un evento quanto mai inatteso; nel frattempo
sono state sporte le dovute segnalazioni alla compagnia
d'assicurazione che gestisce la struttura.
Presidente -
Grazie Assessore. Per la replica, la parola
al collega Aggravi.
Aggravi (RV) -
Per iniziare con una battuta, nel senso
che questo cittadino avrà ringraziato sicuramente l'esito del
referendum sulla Brexit potremmo dire, ma, al di là di questo,
prendiamo atto, ringraziamo, e credo sia doveroso, come ha fatto
l'Assessore, il personale che ha saputo comportarsi in maniera
ineccepibile e ci auguriamo che situazioni di questo genere non
possano avvenire, anche se sappiamo che il rischio può essere
sempre presente, e su quello le adeguate valutazioni dei rischi
sono sempre utili e buone per prevenire e soprattutto per arginare
eventi di questo tipo. Grazie della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK