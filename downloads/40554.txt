Consiglio Regionale della Valle d'Aosta - Oggetto del Consiglio n. 3326 del 27 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3326 del 27 marzo 2018 - Resoconto
OGGETTO N. 3326/XIV - Interpellanza: "Realizzazione di un
sistema unico innovativo per il riconoscimento degli utenti che
conferiscono i rifiuti urbani".
Farcoz (Président)
- Point n° 12 de l'ordre du jour. La
parole au collègue Padovani pour l'illustration.
Padovani (CC-MOUV) -
Con tale iniziativa portiamo
all'attenzione di questo Consiglio una questione che riguarda un
tema
à la une
di questa legislatura: la gestione dei
rifiuti. Più precisamente si parla di un pre-appalto presentato in
data 21 febbraio dall'Assessorato delle attività produttive, in
collaborazione con lo sportello SPIN2 della
Chambre
valdôtaine des entreprises et des activités libérales
e di
Confindustria Valle d'Aosta, che riguarda, tra gli altri punti, il
lotto 3 "Gestione dei rifiuti (trattamento/stoccaggio/recupero):
implementare una soluzione innovativa per garantire il trattamento,
lo stoccaggio ed il recupero di rifiuti organici, sia domestici che
da attività agricole" e il lotto 4 "realizzare un sistema unico
innovativo per il riconoscimento degli utenti che conferiscono i
rifiuti urbani". Il lotto 4, come immagino sappia anche
l'Assessore, è di competenza delle
Unités
. Il Comune di
Aosta e l'Unité Grand Combin già sono dotate di un sistema di
riconoscimento dell'utenza di cui si parla nel lotto 4.
Con questa iniziativa chiediamo se prima di proporre questo
pre-appalto le Unités siano state informate e quindi se hanno
concordato una linea comune; se invece non è stato fatto, se è
intenzione dell'Assessore competente convocarle; infine, al punto
3, se questo "sistema innovativo" andrà a sostituire anche i
sistemi del Comune di Aosta e dell'Unité Grand Combin o se verrà
applicato solo alle Unités che ancora non si sono dotate di un
sistema unico di riconoscimento.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
L'intenzione di pubblicare un
appalto pre-commerciale afferente alla ricerca di una modalità di
riconoscimento degli utenti produttori di rifiuti urbani nasce da
una richiesta, più volte formulata, dai rappresentanti tecnici dei
subATO in fase di predisposizione delle linee guida riportanti le
modalità di aggiornamento dei piani di subATO in attuazione del
nuovo Piano regionale di gestione dei rifiuti. Per la definizione
degli ambiti tecnologici nei quali sviluppare l'appalto
pre-commerciale è stato quindi messo in opera un dialogo tecnico,
come previsto dalla normativa e dalla letteratura in materia. Ai
Coordinatori dei Dipartimenti regionali è stata presentata poi
collettivamente l'iniziativa. Nella riunione è stata anche
distribuita una scheda, con la quale gli stessi potevano segnalare
i bisogni della collettività nelle tematiche di competenza dei
rispettivi Dipartimenti. Nello stesso tempo il dialogo tecnico è
stato attivato anche con i Comuni e le
Unités
des
Communes valdôtaines
. È stata fatta una riunione con i
referenti del CELVA, cui è stata spiegata l'iniziativa ed è stata
anche fornita una scheda di
scouting
dei bisogni della
collettività affinché il CELVA la diffondesse presso i soggetti
sopra indicati per raccogliere le loro proposte.
Sulla base dei bisogni evidenziati, da un lato dalle strutture
regionali, dall'altro dagli Enti locali, è stato poi effettuato lo
scouting
delle soluzioni tecniche che, in risposta ai
predetti bisogni, le imprese avrebbero potuto sviluppare. Per
questo è stato fatto un incontro presso la Biblioteca regionale e
sono state invitati le imprese e gli organismi di ricerca
interessati. Dai risultati del
matching
fra bisogni e
possibili soluzioni tecnologiche sulla base della loro
realizzabilità nei tempi dell'appalto, dei loro costi e delle
ricadute previste, sono stati individuati gli ambiti tecnologici
che si sono tradotti in lotti di appalto, tra i quali la gestione
dei rifiuti: "realizzare un sistema unico innovativo per il
riconoscimento degli utenti che conferiscono i rifiuti urbani".
Come da lei evidenziato in premessa, l'Assessorato delle
attività produttive, in collaborazione con lo sportello SPIN2 della
Chambre valdôtaine des entreprises et activités libérales
e
Confindustria Valle d'Aosta, ha organizzato in data 21 febbraio
2018 un incontro di presentazione dell'appalto pre-commerciale per
l'acquisizione di servizi industriali e sviluppo sperimentale nelle
tematiche tecnologiche relative a sistemi innovativi, fra cui il
lotto 4 che riguarda la gestione dei rifiuti (il sistema unico di
riconoscimento). La Regione, con tale iniziativa, non ha voluto
comunque sostituirsi alle iniziative eventualmente avviate da
alcuni subATO sul riconoscimento puntuale dell'utente, ma ha inteso
verificare se vi è la possibilità di sperimentare sistemi
innovativi che non risultino - per rispondere alla sua domanda - in
contrasto con le modalità di rilevazione eventualmente già in
essere. Con riferimento ai quesiti posti, credo quindi di avere
fornito le necessarie informazioni quantomeno in risposta al primo
punto.
Riguardo al secondo, l'appalto pre-commerciale prevede
espressamente il coinvolgimento di un subATO avente
un'organizzazione di raccolta significativa per tipologia e
attrezzature utilizzate per significatività dell'utenza, per la
sperimentazione del sistema eventualmente proposto, qualora vi
siano imprese che presentino un interesse alla partecipazione
all'appalto. In tutte le fasi della sperimentazione sarà quindi
necessario coinvolgere a livello informativo tutti subATO e, a
livello operativo, il subATO individuato per la
sperimentazione.
Per quanto riguarda il punto 3, premesso che l'appalto è ancora
in corso e quindi al momento non si è a conoscenza se verrà
proposta o meno qualche forma di sperimentazione, né quale sarà lo
sviluppo della sperimentazione stessa e la sua riproducibilità,
l'intenzione - come emerge chiaramente dal bando pubblicato - è
quella di poter avere a disposizione uno strumento poliedrico di
riconoscimento che possa essere adattato ai diversi sistemi
eventualmente già in essere (lettura di
chip
, di codici a
barre od altro), senza necessità di modificare le tecnologie già
utilizzate e che consentano non solo il riconoscimento delle
utenze, ma l'acquisizione delle informazioni necessarie, sia per
arrivare alla tariffazione puntuale che per ottenere informazioni
anche a livello regionale utilizzabili a fini statistici.
Pertanto ogni considerazione sull'applicazione del sistema potrà
essere formulata solo al termine del periodo di pubblicazione del
bando, quando si potrà conoscere se vi saranno imprese interessate
a sviluppare quanto richiesto e se vi sarà, di conseguenza, la
possibilità concreta di avere un sistema innovativo riproducibile
come previsto dal bando.
Président -
La parole au collègue Padovani pour la
réplique.
Padovani (CC-MOUV) -
Vede, Assessore, al di là del
significato di cosa possa voler dire "sistema innovativo" in un
mondo nel quale ormai i sistemi di riconoscimento dell'utenza sono
tantissimi e i più diversi - quindi non so che cosa ci possa ancora
essere di innovativo - su un punto mi preme dire alcune cose.
Dalle notizie che ho raccolto in questi giorni, lei le
Unités
non le ha sentite. I tecnici delle Unités si sono
ritrovati la presentazione di questo appalto pre-commerciale senza
saperne nulla. Un tecnico per caso ha ricevuto una
email
e
l'ha letta; però, da quello che so, lei non ha coinvolto né le
Unités, né i loro tecnici, né i Presidenti. Pertanto o lei mente
sapendo di mentire o le
email
dal suo Assessorato non
partono e non arrivano, altrimenti non so cosa possa essere
successo. Però dalle mie notizie le Unités non nulla sapevano di
questo appalto pre-commerciale, l'hanno saputo dalla conferenza
stampa. Se magari prima di fare queste operazioni si coinvolgessero
gli Enti locali e le Unités, visto che è di loro competenza questa
materia, forse sarebbe meglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK