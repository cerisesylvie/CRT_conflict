Consiglio Regionale della Valle d'Aosta - Oggetto del Consiglio n. 2904 del 26 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2904 del 26 ottobre 2023 - Resoconto
OGGETTO N. 2904/XVI - Interpellanza: "Riattivazione del
reddito di cittadinanza nazionale integrato con il reddito di
inclusione regionale".
Bertin (Presidente) -
Punto n. 38. Si è prenotata la
consigliera Erika Guichardaz, ne ha facoltà.
Guichardaz E. (PCP) -
Parliamo di un tema già trattato
altre volte, che è quello del reddito di cittadinanza che sappiamo
essere stato ridotto e questo, già in una situazione di grande
difficoltà da parte di alcune famiglie, sicuramente non aiuta la
crescita della povertà nella nostra regione.
Sotto questo punto di vista la nostra Regione si era già dotata
nel 2015, facendoci fare i complimenti da altre Regioni,
soprattutto anche da studi della nostra Università della Valle, che
avevano sottolineato come quella misura d'inclusione attiva e di
sostegno al reddito poteva sicuramente dare un'integrazione alle
famiglie in difficoltà che, in qualche modo, avevano ancora la
possibilità di trovare delle forme di sussistenza, anche perché era
una misura a termine e quindi non una misura che sarebbe andata
avanti in continuazione.
Sappiamo che diversi partiti nazionali e i sindacati si sono
mobilitati il 7 di ottobre proprio per chiedere un consolidamento
del reddito di cittadinanza e quindi, a questo punto, chiediamo -
visto che all'interno del Governo c'è anche parte di una
rappresentanza di questi partiti - se è intenzione del Governo
riattivare, migliorando e integrando, molto probabilmente, il
residuale reddito di cittadinanza con quello d'inclusione
regionale; ringraziamo per questo anche l'ex presidente Rollandin
che, in maniera credo anche avanti rispetto ad altre Regioni,
l'aveva portato nella nostra regione proprio per aiutare le
famiglie in difficoltà.
Presidente -
Risponde l'assessore Bertschy.
Bertschy (AV-VdA Unie) -
Il collega Marzi mi ha delegato
a rispondere anche per la sua parte e lo ringrazio, anche per
lasciargli un po' di riposo, perché è sempre molto sollecitato.
Il REI allora era giustamente una misura che stava in campo
delle politiche del lavoro, ma aveva quella doppia finalità che lei
ha ben evidenziato.
Ha fatto bene a ricordare il Governo di Rollandin; allora una
artefice di questa misura fu Carmela Fontana, che aveva lavorato in
maniera molto proficua per giungere a una legge, che poi avevamo
votato tutti molto convintamente, perché in quel momento andava a
colmare una lacuna, sia a livello regionale che nazionale.
Le cose sono poi cambiate con l'introduzione del reddito di
cittadinanza che non ha raggiunto gli obiettivi per i quali era
stato annunciato in maniera così importante dalle forze politiche
che lo avevano sostenuto, però si era proposto di dare una risposta
sia al lavoro che al sostegno alle persone.
In questo momento, come tutti sappiamo, è stato modificato ed è
in corso di attivazione: si attendono i decreti di completa
attuazione delle modifiche che sono state fatte al reddito. In
particolare, l'assegno d'inclusione, l'ADI, è in corso di
definizione e si prevede, proprio di dare un aiuto alle persone,
come previsto dall'articolo 2 comma 1 del decreto legge 4 maggio
2023 n. 48, convertito poi in legge del 3 luglio 2023: "L'assegno
d'inclusione è riconosciuto a richiesta di uno dei componenti il
nucleo familiare, a garanzia della necessità d'inclusione dei
componenti dei nuclei con disabilità, come definito ai sensi del
regolamento di cui al decreto del Presidente del Consiglio dei
Ministri 5 dicembre 2013 n. 159, nonché dei componenti minorenni o
con almeno 60 anni di età, ovvero dei componenti in condizioni di
svantaggio inseriti in programmi di cura, assistenza, servizi
socio-sanitari e territoriali certificati dalla pubblica
Amministrazione".
La puntuale definizione di cui sopra sarà oggetto di un decreto
attuativo che, di fatto, amplierà la platea dei beneficiari del
sostegno.
Dall'altro lato, invece, nella seconda nuova misura, denominata
"Sostegno, Formazione e Lavoro, SFL", gestita dai centri per
l'impiego, al momento non si registra alcuna criticità. La platea
dei beneficiari validati da INPS è attualmente di alcune unità e
stiamo seguendo l'attivazione della misura.
Quello che noi intendiamo fare - per venire alla risposta
politica - è sicuramente monitorare l'attuale situazione e
l'impatto di queste modifiche del reddito, sia sotto il profilo del
lavoro, con l'attivazione dei percorsi di formazione necessari, che
sotto il profilo sociale, e questo lo stanno facendo le strutture
dell'assessore Marzi; vedere il completamento del decreto e
valutare, eventualmente in seguito, l'attivazione di una misura per
fare in modo che sia effettivamente a completamento o
complementare, come abbiamo fatto in generale in questi anni con le
misure regionali, o per colmare le lacune che l'eventuale misura
nazionale potrà avere, o integrarle se si riterranno non
sufficienti a dare una risposta sul nostro territorio.
Presidente -
Per la replica, consigliera Erika
Guichardaz.
Guichardaz E. (PCP) -
La mia era una sollecitazione
perché si potesse fare già adesso, senza attendere comunque le
future norme, visto che una misura d'inclusione attiva e di
sostegno al reddito l'avevamo già e funzionava molto bene:
sicuramente andrebbe in qualche modo ritarata rispetto ai dati
attuali, ma poteva essere in qualche modo una risposta.
Credo che sia inutile andare in piazza e poi essere nel Governo
regionale e non incidere in maniera forte sotto questo punto di
vista.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK