Consiglio Regionale della Valle d'Aosta - Oggetto del Consiglio n. 532 del 6 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 532 del 6 maggio 2009 - Resoconto
OGGETTO N. 532/XIII - Interpellanza: "Interventi per
l'individuazione di una nuova sede dell'Ufficio invalidi,
accessibile agli utenti disabili".
Interpellanza
Preso atto che l'Azienda sanitaria USL della Valle d'Aosta ha
trasferito in Regione Amerique a Quart il proprio ufficio invalidi,
in un edificio di tipo commerciale, con varie difficoltà di
accesso, tra cui la mancanza di un posteggio riservato agli
invalidi;
Tenuto conto che il disagio di accesso per i disabili è stato
evidenziato dall'associazione valdostana paraplegici, attraverso
precise dichiarazioni del suo presidente;
Sottolineato che tale ubicazione è particolarmente disagiata
anche per la scarsa disponibilità di trasporti pubblici: manca
infatti una fermata ferroviaria e vi è una sola linea di autobus
che serve tale località, con poche corse giornaliere;
Evidenziato che tale ufficio svolge un ruolo importante per
persone disabili afferenti da tutto il territorio regionale e che
pertanto sarebbe auspicabile che tale ufficio fosse dislocato nel
capoluogo regionale, possibilmente in prossimità dei principali
punti di comunicazione;
i sottoscritti Consiglieri regionali
Interpellano
la Giunta regionale per conoscere se intenda:
1) richiedere all'USL della Valle d'Aosta un immediato
intervento per garantire agli utenti disabili idonei parcheggi e
accessibilità presso la nuova sede dell'ufficio invalidi, al fine
di ridurre i disagi segnalati;
2) concordare con l'USL della Valle d'Aosta lo spostamento
dell'ufficio invalidi nel capoluogo regionale ed in una zona
facilmente accessibile anche con i servizi pubblici di
trasporto;
3) aprire un confronto con le associazioni di categoria
competenti.
F.to: Carmela Fontana - Donzel - Rigo
Presidente
- La parola alla Consigliera Carmela
Fontana.
Fontana (PD)
- Grazie, Presidente. Con questa
interpellanza volevamo evidenziare le tante difficoltà che
l'azienda sanitaria USL ha creato nel trasferire il proprio Ufficio
invalidi in regione Amérique in un edificio di tipo commerciale,
poco accessibile e con un unico parcheggio.. e per di più libero...
fra cui la mancanza di un posteggio riservato agli invalidi. Con
grande dispiacere prendiamo atto che non c'è stato quel confronto
con le associazioni competenti per evitare tutti i disagi che si
sono creati. Da organi di informazione comunque con molta
soddisfazione siamo venuti a conoscenza che l'USL ha deciso di
spostare nuovamente gli uffici in via Guido Rey per i tanti
problemi emersi. Peccato che tutta questa operazione non è a costo
zero: spese di trasloco che l'USL ha dovuto affrontare sia per
trasferiti tutti gli ausilii in regione Amérique e poi un nuovo
trasloco per riportare il tutto in via Guido Rey; il tutto si
poteva evitare, penso che si debbano risolvere i problemi e non
crearne degli altri come in questo caso.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie, Presidente. Effettivamente ci sono
stati dei disguidi per la decisione di delocalizzare l'Ufficio
invalidi dell'Azienda USL in regione Amérique, decisione che era
stata presa lo scorso anno in accordo fra l'Azienda USL e
l'Associazione valdostana paraplegici, proprio per cercare di
riorganizzare meglio il servizio, per utilizzare spazi più ampi,
per far coesistere sia la logistica, sia il settore amministrativo.
A fine marzo ho incontrato il Direttivo dell'Associazione
paraplegici, dove mi era stato sottolineato questo aspetto legato
ad alcune difficoltà di accesso. Il trasferimento agli uffici in
regione Amérique era già in corso quando abbiamo valutato con
l'Azienda USL alcuni aspetti problematici della logistica, che non
erano stati presi in considerazione attentamente, e si è deciso di
ritrasferire immediatamente i locali nella sede centrale
dell'Azienda USL. Da mercoledì 28 aprile è nuovamente operativo in
Aosta, l'Ufficio invalidi sito in via Guido Rey. Questo ci fa
comunque pensare che sia necessario trovare una sede più adeguata,
perché i locali non sono adeguati, quindi l'Azienda USL sta
valutando in accordo con l'Associazione valdostana paraplegici di
ridurre al minimo e di eliminare tutte quelle barriere
architettoniche che non permettevano un accesso adeguato agli
uffici. Si valuterà di riqualificare i locali siti in regione
Amérique affinché siano fruibili.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore. Il problema si è
risolto, questo mi fa molto piacere. Il mio auspicio è che in
futuro si metta del buon senso quando si devono prendere delle
decisioni così delicate proprio per la specificità di tale utenza.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK