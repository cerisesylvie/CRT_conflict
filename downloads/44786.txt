Consiglio Regionale della Valle d'Aosta - Oggetto del Consiglio n. 1713 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1713 del 13 luglio 2022 - Resoconto
OGGETTO N. 1713/XVI - Interrogazione: "Soluzione alla
situazione di disagio per lavoratori e pazienti dell'Ospedale
Beauregard in conseguenza dei lavori in corso nell'area dedicata al
parcheggio".
Bertin (Presidente) -
Il punto n. 22 verrà affrontato
congiuntamente con il punto n. 50, per cui passiamo al punto n. 23.
Per la risposta, ha chiesto la parola l'assessore Barmasse.
Barmasse (UV) -
Si domanda: "quali siano le motivazioni
in questa situazione di disagio - praticamente il fatto di aver
rifatto il manto stradale del parcheggio del Beauregard - e se non
era possibile trovare delle soluzioni più ottimali coordinate per
andare maggiormente incontro alle esigenze dei lavoratori e ai
pazienti dell'Ospedale Beauregard durante tale periodo di
intervento sull'intero manto stradale". Premetto che sono partecipe
del disagio che gli operatori del Beauregard si sono trovati ad
affrontare in tale situazione. A seguito di un confronto con
l'Azienda USL ho potuto verificare che la stessa non è stata
coinvolta per i lavori in questione in quanto l'area interessata è
di proprietà del Comune di Aosta. Questo Assessorato non è stato
informato anticipatamente di tali lavori, quindi non è stato
possibile attivare delle iniziative per ovviare a tali disservizi,
ma ci premuriamo di chiedere al Comune di Aosta una maggiore
collaborazione per un futuro quando si tratta di effettuare degli
interventi nei pressi dei siti sanitari. Questo è quanto successo,
effettivamente devo darle ragione, sarebbe bastato avere delle
interlocuzioni con il Comune e non togliere perlomeno le aree a
pagamento, ma di questo l'Assessorato non è stato avvisato e
neanche l'Azienda USL.
Presidente -
Per la replica, ha chiesto la parola il
consigliere Brunod.
Brunod (LEGA VDA) -
Ringraziamo anche l'Assessore per
essere consapevole di questo disagio, che ci ha illustrato
chiaramente che il problema di fondo è stata la scarsa
collaborazione che vi è stata a livello di comunicazione. Come ha
detto anche l'Assessore, bastava una semplice comunicazione
dell'attività che doveva essere svolta per risolvere tutta la
problematica. Come ha detto anche l'Assessore, quindi noi ci
auguriamo che ci sia un sollecito nei confronti in questo caso del
Comune di Aosta ma anche di altri Comuni, che in futuro possono o
devono svolgere l'attività sul territorio, che attraverso una
semplice
mail
o una comunicazione possono evitare tanti
problemi e soprattutto questo problema tocca la sanità che sappiamo
già ha diversi problemi, quindi se possiamo evitare queste
piccolezze, sarebbe meglio. La ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK