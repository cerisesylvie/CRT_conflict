Consiglio Regionale della Valle d'Aosta - Oggetto del Consiglio n. 1010 del 14 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1010 del 14 febbraio 1990 - Resoconto
OGGETTO N. 1010/IX - INCARICHI AFFIDATI AD ALCUNE SOCIETA' E
DITTE OPERANTI IN VALLE D'AOSTA (Interrogazione con risposta
scritta).
PRESIDENTE:
Do lettura dell'interrogazione con risposta
scritta, presentata dal Consigliere Riccarand ed iscritta al punto
4 dell'ordine del giorno.
INTERROGAZIONE CON RISPOSTA SCRITTA
Al fine di conoscere gli incarichi ed i lavori che nel corso del
1988-1989 sono stati affidati ad alcune società e ditte operanti in
Valle d'Aosta, nonché di avere notizie precise in merito a
contratti e convenzioni tra l'Amministrazione regionale e tali
ditte o società;
il sottoscritto Consigliere regionale
INTERROGA
il Presidente della Giunta regionale, l'Assessore alla Pubblica
Istruzione, l'Assessore ai Lavori Pubblici, l'assessore
all'Industria, l'Assessore alla Sanità e l'Assessore alle Finanze
per sapere se, nel corso del 1988 e 1989, sono stati affidati
incarichi o lavori, oppure se sono stati stipulati contratti o
convenzioni, alla Società Ypsilon S.r.1., alla Società Logos
S.r.l., alla Ditta Baratti e Sanguinetti, allo Studio Tecnico AIT
Associati di Aosta, alla Società Filmaker Produzioni S.r.l., alla
Società Mon Vert S.r.l., alla SILT Costruzioni S.p.A., alla SIRES
Opere Speciali.
In caso di risposta affermativa si chiede di conoscere le
caratteristiche dell'incarico, lavoro, contratto o convenzione; le
somme impegnate; le somme liquidate; gli estremi dei provvedimenti
amministrativi.
PRESIDENTE:
All'interrogazione con risposta scritta testé
letta è stata data parziale risposta con lettere n. 9 in data
3/1/90, n. 86 in data 16/1/90, n. 87 in data 16/1/90, n. 111 in
data 22/1/90 e n. 112 in data 22/1/90.
Ha chiesto la parola il Consigliere Riccarand; ne ha
facoltà.
RICCARAND (VA):
Al Gruppo Verde Alternativo finora sono
pervenute le risposte degli Assessorati al Turismo, Antichità e
Beni Culturali, alla Sanità ed Assistenza sociale ed alle Finanze;
le altre risposte probabilmente sono ancora in viaggio. Non ho
sentito tuttavia se ci sono anche le risposte del Presidente della
Giunta e dell'Assessore all'Agricoltura. Foreste ed Ambiente
naturale.
PRESIDENTE:
No, quelle non ci sono ancora.
Ha chiesto la parola l'Assessore all'Agricoltura, Foreste ed
Ambiente Naturale, Perrin; ne ha facoltà.
PERRIN (UV):
J'ai fourni personnellement la réponse au
Président, parce que je pensais qu'on aurait regroupé, selon la
procédure qu'on suit habituellement pour une réponse unique, les
réponses des différents Assessorats.
PRESIDENTE:
Come Presidenza del Consiglio, noi abbiamo
diramato le risposte degli Assessorati alle Finanze, all'Industria,
Commercio, Artigianato e Trasporti, alla Pubblica Istruzione, alla
Sanità ed Assistenza Sociale ed al Turismo, Urbanistica e Beni
Culturali. Probabilmente le altre risposte sono ancora in viaggio,
ma saranno inoltrate non appena perverranno a questa
Presidenza.
Ha chiesto la parola il Consigliere Riccarand; ne ha
facoltà.
RICCARAND (VA):
Siccome la mia interrogazione è stata
presentata il 20 dicembre ed ora siamo a metà febbraio, e visto che
non vi si chiedevano dati particolarmente complessi, io chiederei
alla Presidenza del Consiglio di sollecitare il Presidente della
Giunta e gli altri Assessori che non hanno ancora fatto pervenire
la risposta a rispondere sollecitamente.
PRESIDENTE:
Va bene, allora manderemo una comunicazione in
tal senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK