Consiglio Regionale della Valle d'Aosta - Oggetto del Consiglio n. 1211 del 26 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1211 del 26 gennaio 2022 - Resoconto
OGGETTO N. 1211/XVI - Interpellanza: "Intervento di modifica
dell'articolo 78 della legge regionale 8/2020 finalizzato alla
proroga dei termini per gli interventi edilizi a carattere
temporaneo".
Bertin (Presidente) -
Punto n. 33 all'ordine del giorno e
sarà anche l'ultimo per la giornata di oggi. Illustra il
consigliere Lavy.
Lavy (LEGA VDA) -
Questa è un'interpellanza che è stata
concepita per evitare un possibile problema. In pratica, nella
legge 8 del 2020, la prima legge che è stata concepita per le
misure anti Covid, nell'articolo 78 sono state individuate delle
misure per andare incontro alle varie attività commerciali, di
somministrazioni, attività produttive di tipo artigianale che,
visto le riduzioni che hanno dovuto subire a causa delle normative
nazionali per quanto riguarda proprio le strutture interne e il
numero di persone da mantenere all'interno, si era andati incontro
proprio a queste attività per garantire la possibilità di costruire
dei
dehor
al di fuori dell'attività in sé. È ovvio che è
stata una misura molto importante e che ha permesso a diverse
attività di mantenere la capienza che altrimenti non avrebbero
potuto mantenere solamente internamente ai locali, c'è però un
problema, perché in pratica nella legge viene individuato il
termine della struttura temporanea al 30 aprile 2022.
Chiedo se ci sia l'intenzione o no da parte del Governo
regionale di prorogare questa sorta di data, perché se al 30 aprile
2022 ci fosse la scadenza proprio di queste strutture, bisognerebbe
o metterle in regola o altrimenti demolirle, ma visto che la
pandemia non è ancora passata, credo che sia opportuno lavorare per
una proroga. Chiedo se ci sia l'intenzione di farlo o no.
Presidente -
Per la risposta l'assessore Marzi.
Marzi (SA) -
La proroga dei termini oggetto di
quest'iniziativa è all'attenzione del sottoscritto e degli uffici
ed è talmente condivisibile che la Regione autonoma della Valle
d'Aosta ha deciso di costituirsi in giudizio, con deliberazione
della Giunta regionale n. 1020 del 9 ottobre 2020, perché è
necessario ricordare che l'articolo 78 in esame, unitamente ad
altri articoli della legge 8 del 2020, è stato impugnato dal
Consiglio dei Ministri con ricorso alla Corte costituzionale n. 85
del 2020, in particolare per le parti che attengono alla
problematica al comma 4 per le lettere B, C e D, al comma 6 per le
lettere B e C. L'iniziativa si riferisce infatti alla possibilità
di prorogare i termini di scadenza di
dehor
e strutture a
carattere temporaneo, come tra l'altro richiamato dal consigliere
Lavy, che con l'articolo 78 della legge regionale 8 del 2020 il
Consiglio ha disciplinato in modalità semplificate, nell'ottica di
adeguare l'esercizio delle attività alle misure di contrasto e di
contenimento dell'emergenza epidemiologica da Covid-19. In
particolare il comma 4 disciplina gli interventi di capacità
ricettiva all'aperto delle strutture alberghiere ed extralberghiere
degli esercizi di somministrazione di alimenti e bevande e degli
agriturismi aventi carattere temporaneo sino al 30 aprile 2022. Il
comma 6 disciplina gli interventi finalizzati al rispetto delle
misure di sicurezza prescritte per fronteggiare l'emergenza
epidemiologica per le attività produttive di tipo artigianale,
industriale e commerciale avente carattere temporaneo sino al 30
aprile 2022.
Rimangono a oggi non definite, dunque, le questioni di
legittimità costituzionale articolate attraverso l'articolo 78
comma 2 lettera D, comma 3 lettera A, comma 4 lettera B, C e D e
comma 6 lettere B e C. Per le suddette disposizioni l'udienza
pubblica si è svolta il primo di dicembre 2021 e si è in attesa,
proprio in questi giorni, della sentenza. Se la Corte
costituzionale dichiarerà legittima la norma, si potrà procedere
con la modifica della data di scadenza per gli interventi volti a
fronteggiare la pandemia tutt'ora in corso, estendendola alla data
di cessazione dello stato di emergenza maggiorato di un congruo
termine volto a consentire il completo svolgimento della stagione
in atto. Se la Corte costituzionale dichiarerà incostituzionali le
disposizioni di cui ai commi 4 e 6 dell'articolo 78, non sarà
evidentemente possibile proporre delle modifiche al testo
normativo.
Una volta venuti a conoscenza delle motivazioni della sentenza,
sarà possibile valutare la possibilità di formulare una nuova norma
coerente alle osservazioni della sentenza medesima.
Presidente -
Per la replica il consigliere Lavy,
Lavy (LEGA VDA) -
Mi ritengo soddisfatto della risposta,
sperando che la sentenza arrivi in tempi abbastanza brevi. Il dato
di fatto è che purtroppo anche qui in quanto a tempistiche non
abbiamo grandissimo tempo. Bisogna sperare sì che arrivi la
sentenza, però poi nel caso costruire una nuova legge sulla base
dei richiami che la sentenza potrebbe fare è un lavoro che potrebbe
impegnare un pochino di tempo. Non dipende da noi, non dipende da
lei, ma ci auguriamo che la cosa possa essere presa in carico.
Comunque sono soddisfatto.
Presidente -
Con quest'interpellanza, concludiamo i
lavori di oggi del Consiglio regionale che riprenderanno domani
alle ore 09:00. Buona serata.
---
La seduta termina alle ore 19:49.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK