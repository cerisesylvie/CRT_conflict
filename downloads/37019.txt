Consiglio Regionale della Valle d'Aosta - Oggetto del Consiglio n. 895 del 18 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 895 del 18 novembre 2014 - Resoconto
OGGETTO N. 895/XIV - Approvazione di risoluzione: "Impegno a
convocare una seduta del Consiglio regionale sul tema dei
trasporti".
Presidente
- Chi chiede la parola? La parola al collega
Bertschy.
Bertschy (UVP)
- Grazie Presidente.
A conclusione di questa lunga giornata presentiamo la richiesta
che abbiamo anticipato negli scorsi giorni di poter parlare in una
maniera per una volta organica, ma soprattutto riguardando un po'
la storia di tante situazioni che vedono oggi una forte difficoltà
nel settore dei trasporti, delle vie di comunicazione e che vedono
soprattutto la nostra regione in grande difficoltà nell'offrire la
mobilità ai propri cittadini e soprattutto nel crearsi delle
prospettive di sviluppo. È da anni che su alcuni grandi
investimenti evidentemente non si è riusciti ad andare alla
conclusione. Sappiamo bene ed è inutile ricordarlo, anche perché si
tratta di temi che più volte abbiamo discusso in aula, ma quello
che vorremmo fare attraverso la proposta di questa risoluzione è
fare sì che anche questo Consiglio regionale possa riprendere la
discussione su argomenti che sono stati trattati nelle legislature
precedenti, fare una
mise à jour
dei problemi che stiamo
vivendo e capire per quale motivo una serie di dossier non trovano
la loro conclusione. Evidentemente, Assessore, imputiamo a lei, in
quanto riferimento di questo settore anche da parecchi anni, le
difficoltà che viviamo, però vogliamo anche approfondire tutta una
serie di argomenti per fare sì che si creino le occasioni per
ripartire se possibile, o quanto meno creare una prospettiva ed una
programmazione su quei settori che oggi ci vedono appunto in una
fase di completo stallo. Siamo preoccupati, come tutti, della fase
di avvio del nuovo contratto di servizi per la ferrovia; siamo
preoccupati per il fatto che, per quanto riguarda la situazione
dell'aeroporto, non si trovi una conclusione, che non ci siano
investimenti a breve termine viste anche le lungaggini del
passaggio delle norme di attuazione sulla ferrovia; inoltre il tema
dell'autostrada è un tema che abbiamo trattato più volte qui in
Consiglio. Le facciamo quindi questa richiesta e non poniamo delle
date di convocazione: non abbiamo fatto una richiesta a breve
termine anche perché sappiamo che da qui a breve dovremo dedicare
il nostro tempo alle proposte di bilancio...quindi il tempo
necessario per organizzare dei lavori anche in commissione per fare
sì che certi argomenti si possano discutere e preparare in
commissione, per poi avere un Consiglio tematico dedicato a questo
settore così importante, a quest'argomento di fondamentale
importanza per il futuro. Grazie.
Presidente
- Grazie collega Bertschy. La parola
all'Assessore Marguerettaz.
Marguerettaz (UV)
- Grazie Presidente. Per dire che la
proposta...
Presidente
- Un po' di silenzio che abbiamo quasi
finito!
Marguerettaz (UV)
- ...che è stata fatta peraltro è una
proposta che viene formalizzata, ma della quale avevamo già avuto
modo di parlare anche durante una serie di atti ispettivi, quando
parlavamo dell'aeroporto mi ricordo con i Cinque Stelle e con
Bertin. Proprio perché nella risoluzione si fa riferimento a delle
dichiarazioni - ovviamente, quando si ragiona su dichiarazioni che
vengono riportate, ma non perché necessariamente vengono riportate
male, ma perché probabilmente certe sfumature e certe indicazioni
possono non essere chiare - la presentazione dell'emendamento mi
consente di spiegare esattamente il tenore dell'intervento fatto:
non era nella direzione di scaricare le responsabilità su altri, ma
semplicemente perché si riteneva corretto fare un passaggio prima
in commissione e poi in un Consiglio regionale - ovviamente si
intende un Consiglio regionale monotematico -, perché molto
probabilmente dobbiamo andare a prendere delle decisioni, potremmo
andare a prendere delle decisioni che sono diverse rispetto a degli
indirizzi che questo Consiglio si è dato. È ovvio quindi che va
fatto un percorso e che ci sarà un momento di sintesi in cui ci
sarà una votazione dove...se nel passato c'erano determinati
indirizzi, contestualizzati nel momento in cui sono stati presi,
oggi probabilmente, prendendo atto di una situazione diversa, si
possono adottare delle scelte più consone al momento che stiamo
vivendo. Ecco quindi qual era il senso: non tanto perché si volesse
fare uno "scaricabarile", ma solo per dire: "il Consiglio regionale
è sovrano; ovviamente, quando si andrà in commissione, si andrà con
delle proposte, si andrà con delle indicazioni che poi troveranno
un momento di definizione in Consiglio regionale", quindi ecco
anche qual è il tenore dell'emendamento che vi pregherei di
accogliere per questo tipo di risoluzione.
Presidente
- Grazie Assessore. La parola alla collega
Certan.
Certan (ALPE)
- Sì, siamo già intervenuti nel corso della
giornata su questo tema: credo che questa risoluzione - e comunque
anche in commissione avevamo già affrontato l'argomento - sia
interessante perché tratta dell'argomento trasporti in generale, a
360 gradi e credo che il valore stia nel soffermarsi veramente su
tutti i vari aspetti e sulle sinergie che sarà possibile creare su
tutti i tipi di trasporto. Sicuramente ce ne sono alcuni che hanno
un ruolo più importante di altri, però credo che riuscire a fare un
dibattito su tutte le diverse sinergie e in modo complementare sia
una cosa importante. Lo abbiamo già detto: questo è un tema che ci
è caro e che abbiamo trattato diverse volte e quindi siamo molto
soddisfatti che anche da parte della maggioranza ci sia stata
questa disponibilità.
Presidente
- Grazie collega Certan. Altri? Non vedo altri
presentatori, quindi accolgo l'emendamento e si vota il testo della
risoluzione...la parola al collega Bertschy.
Bertschy (UVP)
- Accettiamo l'emendamento, chiaramente
con l'intervento che a verbale ha fatto l'Assessore...solo per
essere chiari: il tema dei trasporti prima in commissione e in
seguito in Consiglio regionale, considerando quel Consiglio
regionale un Consiglio regionale tematico. Visto che non è più
specificato nell'emendamento, però lo ha detto l'Assessore nel suo
intervento, lo ribadiamo.
Presidente
- Sì, poi vedremo, appena passato in
commissione, con la Capigruppo quando fissarlo. Bene, si vota il
testo con l'emendamento dell'Assessore Marguerettaz. Prego i
colleghi di procedere con la votazione. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
L'ultimo punto in discussione oggi è la risoluzione al punto
33.04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK