Consiglio Regionale della Valle d'Aosta - Oggetto del Consiglio n. 249 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 249 del 11 gennaio 1989 - Resoconto
OGGETTO N. 249/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do alcune comunicazioni
relative all'attività della Presidenza del Consiglio e degli organi
consiliari dal 16 dicembre in poi.
Disegni di legge vistati:
Disegno di legge n. 12, concernente: "Modificazioni alla legge
regionale 28 giugno 1982 n. 16, recante la costituzione della
società finanziaria regionale per lo sviluppo economico della
Regione Valle d'Aosta".
Disegno di legge n. 20
, concernente: "Rifinanziamento
della legge regionale 16 giugno 1978, n. 22, concernente l'adesione
della Regione al consorzio garanzia fidi fra gli albergatori della
Valle d'Aosta e successive modificazioni e integrazioni".
Disegno di legge n. 24
, concernente: "Rifinanziamento
delle leggi regionali 16 giugno 1978, n. 23 e 16 giugno 1978, n.
25, concernenti interventi della Regione a favore delle imprese
consorziate ai consorzi garanzia fidi fra i commercianti e gli
artigiani della Valle d'Aosta".
Disegno di legge n. 17
, concernente: "Consulta regionale
per la condizione femminile. Finanziamento del programma di
attività per l'anno 1988 e modificazioni alla legge regionale 23
giugno 1983, n. 65".
Disegno di legge n. 16
, concernente: "Accettazione di
offerta di donazione di collezione di monete antiche e moderne
disposta a favore della Regione dalla Signora Mariuccia Ratti ved.
Pautasso".
Disegno di legge n. 17
, concernente: "Istituzione della
cassa rurale ed artigiana di Saint-Christophe".
Disegno di legge n. 18
, concernente: "Legge finanziaria
per gli esercizi 1989/1991".
Disegno di legge n. 19
, concernente: "Bilancio di
previsione della Regione Autonoma Valle d'Aosta per l'anno
finanziario 1989 e per il triennio 1989/1991".
Gli ultimi due disegni di legge rivestono particolare rilievo ed
importanza.
Con sentenza n. 1066 del 6 dicembre 1988 la Corte Costituzionale
ha dichiarato non fondata la questione di legittimità della legge
regionale riapprovata dal Consiglio il 6 aprile 1988, intitolata:
"Erogazione al consorzio garanzia fidi fra gli industriali della
Valle d'Aosta di un contributo per l'anno 1988 per l'abbattimento
del tasso di interesse delle anticipazioni su cessioni di crediti
commerciali perfezionate da aziende valdostane (factoring).
Tale sentenza, esemplare per i contenuti e soprattutto per la
tempestività, consente l'ulteriore corso della legge in
questione.
Deliberazioni vistate: n. 25.
Riunioni di Commissioni:
Ufficio di Presidenza: 2
2a Commissione: 1
5a Commissione: 1
2a Commissione allargata ai Capigruppo: 1
1a e 3a Commissione in riunione congiunta: 1
2a e 4a Commissione in riunione congiunta: 1
Comitato ristretto della 2a Commissione per esame testo unico
disegni di legge concernenti gli impianti elettronici: 1
In data 22 dicembre 1988 questa Presidenza ha ricevuto una
delegazione del Conseil de la Communauté Française de Belgique.
L'incontro, che si è tenuto a livello di rappresentanze
parlamentari, si è dimostrato oltremodo interessante ed utile per
uno scambio di conoscenze sulle rispettive realtà istituzionali ed
anche in previsione dell'instaurarsi di un rapporto permanente di
reciproca collaborazione nei settori di comune interesse con
particolare riferimento all'uso e alla diffusione della lingua
francese.
La Conférence permanente des pouvoirs locaux et régionaux de
l'Europe a transmis à cette Présidence copie de la résolution n°
190 sur la "Coopération transfrontalière en Europe" qui a été
adoptée au cours de la 23e session plénière de Strasbourg (15-17
mai 1988).
Cette résolution vise à la mise en application de la Convention
cadre européenne sur la coopération transfrontalière des
collectivités territoriales et à la création, au sein du Conseil de
l'Europe, d'un centre européen pour la coopération
transfrontalière, composé de représentants des Etats et des
Régions.
L'Ente Parco Nazionale del Gran Paradiso ha trasmesso, per
conoscenza, copia dei verbali delle riunioni del proprio Collegio
dei revisori dei conti in data 22 settembre 1988, 18 novembre 1988
e 21 dicembre 1988. Tale documentazione, che è stata trasmessa alla
2a Commissione consiliare, è depositata presso l'archivio di questa
Presidenza e può essere consultata.
L'Ufficio regionale del lavoro e della massima occupazione di
Aosta ha trasmesso copia del notiziario del mese di novembre 1988
sul mercato del lavoro nella Regione Autonoma Valle d'Aosta. Il
documento è depositato in segreteria per la consultazione.
Con lettera prot. n. 6175/Gab., in data 9 dicembre 1988, il
Presidente della Giunta regionale ha trasmesso per opportuna
conoscenza copia della decisione di condanna n. 132/88 della
Procura Generale della Corte dei Conti riguardante il Sig. Mario
ANDRIONE per l'affare "biglietti di ingresso" e il Sig. Eraldo
MANGANONE per l'affare "gettoni fuori corso". Con la stessa lettera
il Presidente della Giunta regionale ha comunicato altresì che è
già stata avviata, da parte di quella presidenza, la procedura per
il versamento alla Cassa della Regione delle relative somme.
L'Ufficio di Presidenza del Consiglio, nella riunione del 16
dicembre 1988, ha esaminato la suddetta documentazione ed ha
stabilito di collocarla agli atti.
Grave lutto per la cultura italiana. Nei giorni scorsi è mancato
a Torino Massimo Mila, critico musicale e studioso di fama
internazionale, una delle personalità più ricche di questi ultimi
40 anni.
Formatosi alla rigorosa scuola di Augusto Monti, maestro
impareggiabile di virtù civiche e di cultura, Mila contribuì, con
Norberto Bobbio, Leone Ginzburg, Carlo Levi ed altri a vivacizzare
il panorama letterario dell'immediato dopoguerra.
Massimo Mila, cultore e difensore degli ideali di democrazia e
di libertà, fu uno strenuo oppositore del regime fascista e
partecipò attivamente alla lotta di Liberazione.
Amante della montagna, era particolarmente legato alla Valle
d'Aosta, ove ha soggiornato frequentemente, aiutandoci anche
nell'espletamento della nostra attività culturale.
Alcuni giorni fa è pure mancato il Senatore Enzo Modica, per
diversi anni Presidente della Commissione bicamerale per le
questioni regionali che, in tale veste, parecchie volte ha reso
visita alla Valle d'Aosta.
Del Senatore Modica ricordiamo l'appassionato impegno nella
difesa e valorizzazione delle autonomie locali.
Al Partito Comunista Italiano, di cui egli faceva parte, vada la
più sincera partecipazione per la perdita di un esponente le cui
doti di equilibrio e la cui competenza erano da tutti
apprezzate.
PRESIDENTE:
Ha chiesto la parola il Vicepresidente Dolchi;
ne ha facoltà.
DOLCHI (PCI):
Signor Presidente e colleghi Consiglieri, il
gruppo comunista si associa alle parole del Presidente del
Consiglio e prende viva parte al dolore che ha colpito la cultura
italiana, per la perdita di Massimo Mila, e il fronte delle
autonomie, per l'improvviso decesso del compagno Enzo Modica.
Per me, ricordare Modica, che consideravo un amico fraterno ed
un compagno autorevole, è un compito difficile e doloroso. Gli
avevo parlato per telefono alcune ore prima di quell'attacco
cardiaco che gli fu fatale e, come sempre del resto, lo avevo
trovato sereno, equilibrato e pieno di volontà per ulteriori
iniziative.
Si occupava dell'organizzazione di quel forum internazionale
sulla cooperazione Nord - Sud, che avrà luogo alla fine di questo
mese a Strasburgo, e mi chiedeva che la Valle d'Aosta facesse uno
sforzo per essere presente, perché la sua concezione delle Regioni
era particolarmente legata al fatto che le Regioni fossero non solo
elemento o momento programmatorio, ma anche di propulsione, di
attività, di contatto: una Regione al centro dell'Europa, per lui,
era una Regione che non poteva estraniarsi dalla vita nazionale ed
internazionale che la circonda.
Alcuni di noi lo avevano visto poco più di due mesi fa a Roma,
in Campidoglio, in occasione del convegno internazionale sul tema
"La città al servizio della pace", per cui era stato artefice ed
organizzatore in prima persona, nella sua veste di segretario
nazionale del comitato italiano della Federazione Mondiale delle
Città Unite.
Il Presidente del Consiglio ha già ricordato che Modica è stato
un amico della Valle d'Aosta, soprattutto durante le tre
legislature che lo videro sedere a Palazzo Madama, nella sede del
Senato, ma più in particolare dal 1979 al 1983, quando, come
Presidente della Commissione bicamerale per le questioni regionali,
fu vicino a noi per la soluzione o per l'avvio delle soluzioni dei
problemi che interessavano particolarmente i rapporti Stato -
Regione, la Valle d'Aosta e la Repubblica italiana, quella
Repubblica che egli ha definito "la Repubblica delle autonomie"
anche in un libro che fu strumento prezioso nel momento in cui si
costituirono le Regioni a statuto ordinario.
Ricordiamo i suoi interventi concreti ed unitari per la
soluzione dei problemi delle norme di attuazione, per
l'affermazione di quei nove decimi, che considerava un diritto
delle popolazioni valdostane.
Fu anche dirigente di partito e del comitato regionale del Lazio
e, per noi comunisti, fu un dirigente equilibrato e appassionato
quando per quasi dieci anni fu il responsabile, presso la Direzione
del partito, della Commissione per gli enti locali e le
autonomie.
Dicevo prima che, con la scomparsa di Enzo Modica, noi perdiamo
un amico prezioso e fedele, che non si ricordava della Valle
d'Aosta solamente a Roma; frequentemente, infatti, veniva qui in
Valle d'Aosta, Perché amante delle nostre montagne e perché molte
volte voleva essere presente nei dibattiti e nelle discussioni che
interessavano i problemi delle autonomie.
Enzo Modica lascia un profondo rimpianto e, a nome del gruppo
comunista, ringrazio il Presidente della Giunta, il Presidente del
Consiglio, l'Union Valdôtaine e tutti quei cittadini e quelle
personalità che si sono uniti al dolore della famiglia e del
Partito Comunista Italiano nel momento della sua scomparsa ed hanno
inviato messaggi di cordoglio.
Io credo che, se il Consiglio regionale vuole rendere omaggio a
questo amico che perdiamo, debba ricordare un suo concetto
fondamentale dello Statuto Speciale e dei rapporti con lo Stato,
che egli proprio qui ad Aosta ha sintetizzato in una frase che mi
permetto di leggere. Diceva Modica:
"Lo Statuto valdostano ha il significato di un patto
solennemente stipulato fra tutta la comunità nazionale ed il popolo
valdostano, un patto posto a tutela delle peculiari caratteristiche
e della speciale autonomia di questo popolo, nella unità della
Repubblica; non lo si può violare o semplicemente ignorare, senza
offendere non solo il popolo valdostano, ma tutta la comunità
nazionale".
E' con il sentimento rivolto a questa impostazione dei diritti
della Valle d'Aosta e dei doveri della Repubblica e viceversa che
noi, continuando il nostro lavoro, possiamo rendere omaggio alla
memoria di questo nostro Compagno, che noi riteniamo, come è già
stato detto, un artefice della Repubblica delle autonomie.
Grazie.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Je voudrais m'associer aux paroles qui
viennent d'être prononcées pour commémorer les figures de Massimo
Mila, que nous avons bien connu en tant que musicologue et homme de
culture, et surtout de Enzo Modica, un ami personnel, une des rares
personnalités romaines à être profondément autonomiste, honnête,
au-delà des schémas partitiques, ami de la Vallée d'Aoste toutes
les fois que nous en avons eu besoin.
J'ai eu le bonheur de le voir encore une fois à Rome récemment,
et nous avons pu plaisanter sur plusieurs thèmes politiques.
Nous voudrions vraiment exprimer notre émotion et nos
condoléances au parti communiste qui perd une intelligence si
lucide, un homme animé Dar une passion politique profonde, nourrie
de hautes et nobles ambitions.
En tant que valdôtains nous perdons un ami, mais nous perdons
aussi un homme politique qui en Italie représentait quelque chose,
un point de référence pour tous ceux qui aiment la liberté, les
autonomies, les régions.
C'est avec ces sentiments que nous voulons dire encore une fois
à sa famille et aux amis du parti communiste combien nous avons
regretté, en tant que Union Valdôtaine et personnellement, cette
disparition prématurée quand il était, hélas, encore si jeune et il
avait encore beaucoup de choses à donner au Pays.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK