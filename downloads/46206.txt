Consiglio Regionale della Valle d'Aosta - Oggetto del Consiglio n. 2666 del 25 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2666 del 25 luglio 2023 - Resoconto
OGGETTO N. 2666/XVI - Ritiro di mozione: "Audizione nelle
competenti Commissioni consiliari permanenti dei referenti delle
fondazioni a partecipazione regionale in merito alla riforma del
c.d. Terzo Settore".
Bertin (Presidente) -
Punto n. 8 all'ordine del giorno.
Per illustrare la mozione, si è prenotato il Consigliere Aggravi a
cui passo la parola.
Aggravi (LEGA VDA) -
Questa mozione prende spunto da
un'interpellanza presentata in uno scorso Consiglio - e adesso è un
po' di Consigli che si ripresenta - relativamente agli intendimenti
in merito alla creazione di un centro unificato di ricerca
scientifica previsto nel DEFR. In realtà, la mozione ha come
focus
quelle fondazioni a partecipazione regionale che
dovrebbero, a seguito della riforma del terzo settore, evolversi
perché hanno perso, perché così prevede la normativa, la qualifica
di Onlus dato che, come molti sanno, la riforma del terzo settore
(se non erro, del 2017), ha previsto tutta una serie di
adempimenti.
Questa mozione chiede appunto ai Presidenti delle Commissioni
consiliari competenti di organizzare una serie di audizioni sulla
problematica che coinvolgano, tra l'altro, i referenti delle
fondazioni a partecipazione regionale interessate dalle stesse
problematiche. Ricordo che nel corso della precedente Presidenza,
quella guidata dal collega Lavevaz, vi furono delle interlocuzioni
informali con l'obiettivo di capire se c'erano le possibilità di
definire delle deroghe a livello parlamentare per quello che
riguarda appunto l'applicazione diretta di questa riforma, che
forse sugli enti che non hanno una vera e propria finalità
collegata all'ambito pubblicistico può avere un senso. Dico questo
perché sappiamo che il terzo settore è un
mare magnum
in cui
all'interno c'è un po' di tutto, ma forse altre situazioni - penso
in particolare al nostro Osservatorio astronomico - hanno delle
particolarità diverse. Era una mozione collaborativa che voleva
cercare di mettere a fattor comune un problema e magari anche
intravedere una possibile via d'uscita considerato che, entro un
anno - se non erro, l'ultimo aggiornamento che avevo -, comunque
questa riforma entra nella fase operativa.
Sinceramente io oggi faccio una considerazione che forse è un
po' avulsa da questa mozione e dalla finalità della stessa, ma
prende atto di una circostanza, che, per carità, è giusto che sia
anche così ma è bene prenderne atto... era una mozione
collaborativa. Io la ritiro perché sinceramente penso che certe
collaborazioni non abbiano più senso: lo dico perché abbiamo un
provvedimento importante domani che deve essere discusso: quello
della variazione di bilancio. Una parte dell'opposizione ha fatto
una sua proposta di emendamenti, che vengono giustamente, per
carità, cassati anche e soprattutto per questioni formali. Ditemi
perché dobbiamo presentare 24 ore prima gli emendamenti che vengono
vagliati con una scure da parte degli uffici; per carità, io non
voglio pensare che abbiano delle altre finalità ma noi che abbiamo
delle risorse enormemente minori rispetto a quelle di Governo
dobbiamo rispettare tutta una serie di scadenze e di prerogative
per permettere agli uffici e anche al Governo di esaminare e di
valutare degli emendamenti importanti, tanto questi emendamenti non
ce li votate. Sinceramente, per delle questioni di mera forma, uno
si aspetterebbe anche di poter dire: "va bene, me li hai mandati 24
ore prima, cerchiamo di capire se uno li può correggere"
.
Poi potete bocciarli e potete fare quello che volete, però
oggettivamente io penso che il momento della collaborazione oggi
non sia in quest'Aula e quindi io questa mozione, proprio perché è
una mozione collaborativa, la ritiro come segno della fine di una
collaborazione; questo perché oggettivamente è davvero pesante
lavorare in questi termini.
Presidente -
La mozione è ritirata. La parola alla
consigliera Erika Guichardaz per mozione d'ordine.
Guichardaz E. (PCP) -
Per mozione d'ordine. Semplicemente
per condividere quanto ha detto il consigliere Aggravi:
l'atteggiamento di questi ultimi giorni sicuramente è un
atteggiamento che non vede nessuna collaborazione e soprattutto
quanto ha detto rispetto alle risorse e all'impegno da parte di
quello che riguarda i gruppi di minoranza credo sia un tema che
bisogna affrontare con assoluta urgenza.
Il Consiglio prende atto del ritiro della mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK