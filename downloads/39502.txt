Consiglio Regionale della Valle d'Aosta - Oggetto del Consiglio n. 2659 del 4 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2659 del 4 aprile 2017 - Resoconto
OBJET N° 2659/XIV - Communications du Président de la
Région.
Rosset (Presidente)
- Punto n. 2 dell'ordine del giorno.
Ha chiesto la parola il Presidente della Regione; ne ha
facoltà.
Marquis (SA) -
Lunedì scorso, 27 marzo, ho partecipato a
Roma ad un incontro tra i Presidenti delle Regioni e il Primo
Ministro; ha partecipato anche il Ministro per gli Affari
regionali, Enrico Costa. È stato il momento per fare il punto della
situazione sulle misure di rilancio degli investimenti nel Paese ed
inoltre, come Autonomie speciali, abbiamo chiesto l'attivazione di
un tavolo di confronto con lo Stato per avere una definizione del
quadro finanziario, soprattutto nei rapporti Stato-Regioni, questo
in vista della predisposizione dei documenti di bilancio.
Giovedì 30 aprile ho invece rappresentato al Ministro degli
Affari regionali, Enrico Costa, l'interesse della Valle d'Aosta di
arrivare alla definizione nel più breve tempo possibile di una
norma di attuazione che le consenta di dare attuazione allo Statuto
in ambito di manovrabilità fiscale. In questa circostanza sono
stato anche rassicurato dal Ministro della riattivazione a breve
della Commissione paritetica.
Presidente -
Ha chiesto la parola il Consigliere Perron;
ne ha facoltà.
Perron (UV) -
Presidente Marquis, abbiamo appreso con
favore quello che lei ha detto. Dalle sue dichiarazioni ci sembrava
anche di aver intravisto una certa soddisfazione per l'accoglimento
da parte del Governo delle richieste da lei formulate, di avere un
tavolo di confronto con il Governo. Non ci ha detto però qual è
stata la risposta del Governo di fronte alla richiesta avanzata
dalle Autonomie speciali. Le chiediamo se durante il Consiglio ci
può dire qualcosa in più su questa materia e chiarirci magari un
po' meglio la questione, perché lei giustamente parlava di
"certezza delle entrate", ma vorremmo capire se sotto questo
profilo ci sono dei rapporti migliorativi dal punto di vista
finanziario tra la Regione e il Governo.
Presidente -
Ha chiesto la parola il Presidente della
Regione; ne ha facoltà.
Marquis (SA) -
È stato un momento di incontro politico
nel quale è stata avanzata dalla Presidente Serracchiani questa
proposta a nome delle Autonomie speciali e il Governo ne ha preso
atto. Si stava parlando di problematiche di ordine regionale e
credo che nel prosieguo dei lavori ci verrà data la possibilità di
intervenire attraverso un tavolo politico e gli istituti che ci
sono (Presidenza delle Regioni e Conferenza delle Regioni). Abbiamo
quindi preso atto della disponibilità del Governo a riscontrare le
nostre esigenze in un tavolo comune.
Presidente -
Non ci sono altre richieste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK