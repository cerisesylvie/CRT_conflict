Consiglio Regionale della Valle d'Aosta - Oggetto del Consiglio n. 2616 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2616 del 13 luglio 2023 - Resoconto
OGGETTO N. 2616/XVI - Ritiro di mozione: "Impegno a estendere
il bonus docenti agli insegnanti precari e a quelli delle scuole
paritarie".
Bertin (Presidente) -
Punto n. 10 dell'ordine del
giorno.
Ha chiesto la parola il consigliere Sammaritani per illustrare
la mozione, ne ha facoltà.
Sammaritani (LEGA VDA) -
Questa mozione nasce da
interventi precedenti: prima da un'interpellanza che avevamo
discusso i primi di aprile in Consiglio, poi da una risoluzione ed
infine, appunto, una mozione che ne ha ripreso i contenuti.
Si trattava di una vicenda che ai primi di aprile poteva avere
una sua attualità, adesso ne ha un po' meno, perché nel frattempo
alcuni eventi si sono verificati e quindi anche il contento della
mozione di fatto viene un po' condizionato.
Si tratta, in sintesi, del bonus docenti che le norme in vigore
nel nostro Paese e, quindi, anche nella nostra Regione, prevedevano
per gli insegnanti a tempo indeterminato escludendo invece da
questo bonus i docenti a tempo determinato. Una giurisprudenza che
si è andata pian piano consolidando, anche piuttosto recentemente
devo dire, ha invertito la tendenza, nel senso che ha iniziato a
riconoscere questo bonus docenti anche ai precari. Questo, sulla
base dei principi di equità e sulla base della
ratio
della
norma, finalizzata a consentire ai docenti l'utilizzo di questo
denaro per formarsi, per aumentare le proprie conoscenze, quindi
per uno scopo che è prettamente relativo alla formazione,
all'aggiornamento. Sulla base di questi principi i giudici hanno
stabilito che doveva essere estesa anche ai docenti precari.
Questo ha fatto sì che anche nella nostra Regione nascessero le
prime cause da parte di alcuni docenti precari, che si sono visti
dare ragione anch'essi dal giudice del lavoro, con conseguenti
esborsi anche piuttosto importanti. Oltre all'importo loro
spettante, anche in via retroattiva, il giudice ha stabilito
altresì il rimborso delle spese legali in conseguenza della
condanna della Pubblica Amministrazione.
Avevamo sentito di un primo gruppo di insegnanti che si era
visto dar ragione nella prima causa (una quindicina, sedici
docenti, non ricordo esattamente); poi sapevamo di un'altra
cinquantina, se non di più, ma poi sicuramente l'Assessore ci darà
dei dati precisissimi, più dettagliati.
È chiaro che è un danno per le casse della Pubblica
Amministrazione il fatto di dover avere questi esborsi, che
conseguono a condanne che, se probabilmente dal punto di vista
strettamente economico, non sono così rilevanti quanto al capitale,
ma lo sono molto di più per le spese di procedura. In ogni caso
sono denari che ipoteticamente si potevano risparmiare. Devo dire
che però, a difesa della Pubblica Amministrazione, in questo caso
c'è il fatto che la giurisprudenza è piuttosto recente, cioè non è
cosa di tantissimo tempo fa.
Per questo però abbiamo ritenuto che si potesse ancora
ragionare, che possa essere ancora attuale una parte di
quest'impegnativa che noi chiediamo di assumere al Governo, perché
è vero che - e credo che sia ormai abbastanza scontato, lo abbiamo
visto anche dalle notizie recenti di stampa e comunque
dall'assestamento di bilancio dove è stata stanziata una somma di
2.100.000 euro per provvedere a questi pagamenti di bonus docenti
ai precari - rimarrebbero comunque esclusi gli insegnanti precari
delle scuole paritarie. Io quindi credo che se la
ratio
,
come dicevo prima, è quella di fornire a tutti i docenti e
nell'interesse degli stessi studenti naturalmente, non per fini
personali, queste somme di denaro per potersi formare e aggiornare,
questo principio debba valere anche per coloro che insegnano nelle
scuole paritarie.
Credo che assumere questa misura, che sicuramente sarà onerosa,
o comunque cominciare a pensarci concretamente, sia una cosa
doverosa da parte del Governo.
Presidente -
Apriamo la discussione generale. La
discussione generale è aperta. Chi vuole intervenire in discussione
generale si prenoti. Non vedo richieste di intervento nella
discussione generale. Chiudo pertanto la discussione generale. La
discussione generale è chiusa. Per il Governo, la parola
all'assessore Jean-Pierre
Guichardaz.
Guichardaz J. (FP-PD) -
Grazie collega Sammaritani, mi dà
l'occasione intanto di inquadrare la situazione in esame perché il
tema è
à la une
e spesso questi ricorsi, che ormai sono
diventati così seriali, perché sono uguali l'uno all'altro, fanno
notizia.
Quindi se mi permette, io mi sono fatto preparare un
inquadramento anche relativamente all'iter sia legislativo che
giurisprudenziale, in modo tale da capire una volta per tutte di
cosa stiamo parlando.
Com'è noto, al fine di sostenere la formazione continua dei
docenti e di valorizzarne le competenze professionali, l'articolo
1, comma 121 della legge n. 107/2015, quindi la cosiddetta "Buona
scuola", ha istituito la carta elettronica del docente dell'importo
nominale di 500 euro annui per ciascun anno scolastico. Tale carta
può essere utilizzata per l'acquisto di libri e di testi, anche in
formato digitale, di pubblicazioni e di riviste comunque utili
all'aggiornamento professionale, per l'acquisto di hardware e
software, per l'iscrizione a corsi per attività di aggiornamento e
di qualificazione delle competenze professionali svolti da enti
accreditati presso - in questo caso parlo di quella nazionale - il
Ministero, a corsi di laurea, di laurea magistrale, specialistica e
a ciclo unico inerenti al profilo professionale, ovvero corsi
post lauream
e a master universitari, sempre inerenti il
profilo professionale, per rappresentazioni teatrali e
cinematografiche, per l'ingresso a musei, mostre, eventi culturali
e spettacoli dal vivo nonché per iniziative coerenti con le
attività individuate nell'ambito del piano triennale dell'offerta
formativa delle scuole e del piano nazionale di formazione di cui
al comma 124.
Questo è ciò che dice la "Buona scuola" relativamente alla carta
elettronica del docente.
La somma in oggetto come è noto, non costituisce retribuzione
accessoria né reddito imponibile.
In attuazione a quanto previsto dal successivo comma 122 della
legge citata, è stato adottato poi il DPCM del 23 settembre del
2015, poi sostituito dal DPCM 28 settembre del 2016. Questo,
nell'identificare i beneficiari della carta, ha confermato quanto
già previsto dall'atto ministeriale previgente, cioè dall'articolo
2, e ha chiarito all'articolo 3 che la platea è composta dai
docenti di ruolo a tempo indeterminato delle istituzioni
scolastiche statali, sia a tempo pieno che a tempo parziale.
Quindi ha limitato ai tempi indeterminati delle scuole pubbliche
ma anche ai docenti a tempo parziale, compresi i docenti che sono
in periodo di formazione e prova, i docenti dichiarati inidonei per
motivi di salute di cui all'articolo 514 del decreto legislativo
297/1994, i docenti in posizione di comando, di stacco, fuori ruolo
o altrimenti utilizzati, i docenti delle scuole all'estero e delle
scuole militari. Questo è ciò che prevede la norma relativamente ai
beneficiari della carta elettronica.
La legge regionale 3 agosto 2016, la n. 18, dando attuazione a
quanto sopra, ha previsto l'attribuzione diretta in busta paga
della somma annuale di euro 500, con l'obbligo però di
rendicontazione e non la consegna di una carta elettronica da
utilizzare per gli acquisti, come previsto dalla legislazione
nazionale.
Questo, se ben ricordo, anche per consentire, per esempio, di
poter usufruire di un'offerta anche formativa estera per esempio
nell'area francofona. Sulla conformità di questa disposizione,
rispetto alla disciplina eurounitaria, è intervenuta la Corte di
Giustizia dell'Unione europea a seguito del rinvio pregiudiziale di
un Tribunale italiano che l'ha investita dell'analisi del rapporto
tra la disciplina interna e le clausole 4.1 e 6 dell'accordo quadro
sul lavoro a tempo determinato.
La Corte ha ritenuto che "La clausola 4.1 dell'accordo quadro
deve essere interpretata nel senso che essa osta ad una normativa
nazionale che riserva al solo personale docente a tempo
indeterminato del Ministero e non al personale docente a tempo
determinato di tale Ministero, il beneficio di un vantaggio
finanziario dell'importo di euro 500 all'anno, concesso al fine di
sostenere la formazione continua dei docenti e di valorizzarne le
competenze professionali mediante la cosiddetta Carta elettronica
del docente".
Come sappiamo è intervenuta la Corte di Giustizia dell'Unione
europea proprio sullo specifico testo di legge a seguito del rinvio
pregiudiziale proprio di un Tribunale.
Quindi, così sommariamente inquadrata la questione, si evidenzia
che la scelta operata dall'allora legislatore regionale intanto era
esattamente in linea con quella operata dal legislatore nazionale,
salvo che nelle modalità di erogazione e rendicontazione del
cosiddetto bonus docenti riconosciuto al solo personale di ruolo,
come previsto peraltro appunto dalla "Buona scuola".
Come evidenziato nelle premesse della sua iniziativa, la Regione
ha resistito ad un primo ricorso di alcuni docenti assunti a tempo
determinato che chiedevano il riconoscimento del bonus docente
proprio in virtù di queste norme, sia della norma regionale che di
quella nazionale, ma non si poteva fare diversamente.
L'Amministrazione regionale ha resistito ad un primo blocco di
ricorsi presentati nella seconda metà dell'anno 2022 che si sono
conclusi con la sentenza n. 89 del 01 dicembre 2022 che riconosce
un indennizzo ai ricorrenti pari al valore del bonus moltiplicato
per gli anni durante i quali hanno svolto supplenza per
l'Amministrazione regionale.
Quindi, per porre fine al contenzioso che si sta rapidamente
trasformando in un contenzioso di tipo seriale considerato che
anche pochi giorni fa ne sono arrivati altri, la Sovraintendenza
agli studi, a seguito di approfondito esame con l'Avvocatura
regionale e il Dipartimento legislativo e legale, ha avanzato la
seguente proposta: al fine di procedere alla definizione del
contenzioso in atto, la Sovraintendenza agli studi ha predisposto
un apposito articolato di legge, che poi abbiamo visto essere stato
inserito nella legge di assestamento.
Tale soluzione prevede, in estrema sintesi: a) la circoscrizione
di un arco temporale nel quale riconoscere la transazione, quindi
dall'anno scolastico 2016-2017 all'anno scolastico 2022-2023, cioè
il lasso di tempo previsto proprio dalla norma.
b) Il riconoscimento, ma su istanza dell'interessato - e questo
abbiamo previsto nella legge di assestamento, ed entro un lasso
temporale ben preciso, anche per avere una certezza delle risorse -
di un indennizzo una tantum per tutti i docenti in servizio fino al
termine delle attività didattiche ed educative ma al 30 giugno o
dell'anno scolastico di riferimento, cioè al 31 agosto (quindi
abbiamo fissato le cosiddette supplenze annuali 30 giugno e 31
agosto) che alla data di entrata in vigore della norma - quindi
inserito nell'assestamento di bilancio - abbiano presentato domanda
giudiziale per il riconoscimento del suddetto bonus ai sensi
dell'articolo 1 comma 121 della legge 107/2015 nonché della citata
legge 18/2016. Tale riconoscimento quindi avverrà nella misura di
euro 500 anni per ogni anno di supplenza effettivamente svolto, al
netto di interessi e rivalutazione monetaria, previa rinuncia della
lite: questa è la condizione che abbiamo messo in norma.
c) Il riconoscimento, su istanza dell'interessato ed entro un
lasso temporale ben preciso, di un indennizzo
una tantum
per
tutti i docenti in servizio fino al termine delle attività
didattiche educative o dell'anno scolastico di riferimento, ovvero
che erano in servizio negli anni scolastici di cui sopra e che non
hanno presentato domanda giudiziale alla data di entrata in vigore
della norma. Questo è stato inserito nell'assestamento di bilancio.
Tale riconoscimento avverrà nella misura di euro 500 anni per ogni
anno di supplenza effettivamente svolta, al netto di interessi e
rivalutazione monetaria, con espressa rinuncia a future richieste
giudiziarie inerenti al riconoscimento del bonus docenti e con
l'evidente risparmio poi anche da parte dell'Amministrazione, ma
anche da parte dei diretti interessati, di spese legali o di spese
di attivazione del contenzioso.
Questa soluzione dovrebbe consentire, in analogia a quanto già
eseguito da questa maggioranza per gli addetti idraulico-forestali
dipendenti dell'Amministrazione regionale in relazione al
contenzioso inerente i rimborsi chilometrici (quindi si veda
l'articolo 48 della legge 15/2021), di definire il contenzioso in
atto e prevenire quindi l'insorgere di nuove contestazioni sul
punto.
Parallelamente, tenuto conto del fatto che anche il Governo è
intervenuto sulla materia con l'articolo 15 del recente decreto
legge 136/2023 del 13 giugno intitolato "Disposizioni urgenti per
l'attuazione di obblighi derivanti dagli atti dell'Unione europea e
da procedure di infrazione e pre-infrazione pendenti nei confronti
dello Stato italiano", riconoscendo al momento per il solo anno
2023 la carta elettronica per l'aggiornamento e la formazione del
docente, anche ai docenti assunti con contratto di supplenza
annuale sul posto vacante disponibile.
La Sovrintendenza agli studi sta predisponendo un apposito
disegno di legge di modifica della legge regionale 18/2016 che
possa riconoscere, già dall'anno scolastico 2023-2024, ai docenti
assunti a tempo determinato il relativo bonus con le medesime
modalità di rendicontazione oggi previste per i docenti a tempo
determinato. Questo proprio in relazione all'articolo 15 di questa
norma.
In data 9 giugno è stata fornita specifica informativa sul tema
alle Organizzazioni sindacali di categoria: abbiamo fatto
un'apposita riunione in cui li abbiamo informate di
quest'intendimento e abbiamo rappresentato anche il testo della
norma di assestamento.
Questo per quanto riguarda il bonus docenti; così direi di aver
concluso un po' l'esposizione.
Per quanto riguarda le scuole paritarie, l'estensione ai
docenti, se ovviamente è condivisa dal punto di vista politico, non
può essere trattata allo stesso modo poiché i docenti non sono
pagati, come lei ben sa, dalla Regione. Si potrebbe quindi valutare
la possibilità di intervenire
-
ma questa è un'idea
-
sul contributo che la Regione riconosce alle stesse per il loro
funzionamento, proprio anche nella logica che anche le paritarie
erogano comunque un'istruzione che deve essere un'istruzione di
qualità, al pari delle scuole pubbliche, finalizzando però un
eventuale incremento di risorse per la formazione del
personale.
Qualora si perseguisse questa opzione, spetterebbe quindi alla
singola scuola, nell'ambito della propria autonomia, organizzare la
formazione dei docenti come ritenuto più opportuno in conformità
ovviamente con gli specifici contratti collettivi nazionali di
lavoro che, lei sa, sono differenziati a seconda delle varie
scuole: c'è la Aninsei, contratti Agidae a seconda delle scuole
paritarie.
La quantificazione economica per chiudere i contenziosi è stata
calcolata, nell'ipotesi in cui tutti i docenti facciano richiesta,
compresi quelli che oggi non svolgono più attività di docenza, pari
ad un valore di euro 2.100.000 euro, come lei ha ricordato. La
quantificazione economica che invece dovrebbe essere prevista nel
nuovo bilancio previsionale per riconoscere all'anno scolastico
2023-2024 il bonus docente ai docenti a tempo determinato con
contratto annuale, quindi 30 giugno e 31 agosto, ammonterebbe a
circa 300 mila euro, aggiuntivi rispetto ovviamente a quanto
stanziato nei relativi capitoli di bilancio.
Naturalmente, non trattandosi di risorse stanziabili nel
bilancio vigente, neanche in assestamento, il Governo regionale
valuterà di reperirle nell'ambito delle disponibilità
accertate.
Quindi alla luce di quanto sopra, le chiederei cortesemente di
astenersi dalla mozione, poiché, anche in considerazione dei
suggerimenti che sono pervenuti da più parti, il Governo regionale
si è attivato trovando una soluzione in linea con quanto
richiesto.
Presidente -
Consigliere Sammaritani, a lei la
parola.
Sammaritani (LEGA VDA) -
Grazie Assessore per la
dettagliata esposizione che credo abbia chiarito tutti i dettagli
della vicenda. Considerato che, nel momento in cui redigevo la
mozione, anch'io mi ero posto il problema del fatto che, non
essendo gli insegnanti delle scuole paritarie pagati direttamente
dalla Regione, bisognasse trovare una formula diversa; ebbene, io
credo che la formula che è stata ipotizzata possa avere un senso e
credo anche che, probabilmente, attività di formazione più
strutturate sarebbero anche più efficaci rispetto al fatto di dare
una carta di credito alle persone che possono poi scegliere come
utilizzarla. Dico questo con tutto il rispetto per i docenti e,
naturalmente, capisco anche l'elasticità maggiore che può dare
quella formula, però forse è un po' più dispersiva come modalità e,
a volte, credo anche meno efficace.
Quindi mi fido di questa volontà di andare in quella direzione,
nell'interesse chiaramente degli insegnanti delle scuole paritarie;
tra l'altro non dobbiamo mai dimenticare che in realtà l'interesse
da tutelare è quello dei ragazzi, degli studenti e quindi, in
quest'ottica, ritiriamo la mozione, così come annuncio già fin
d'ora anche il ritiro della risoluzione collegata, o meglio, madre
di questa mozione, la 103.
Presidente -
La mozione è ritirata.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK