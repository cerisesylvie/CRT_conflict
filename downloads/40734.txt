Consiglio Regionale della Valle d'Aosta - Oggetto del Consiglio n. 83 del 26 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 83 del 26 luglio 2018 - Resoconto
OGGETTO N. 83/XV - Approvazione di risoluzione: "Impegno per
l'erogazione al Casino de la Vallée S.p.A. della terza tranche del
finanziamento del piano di ristrutturazione aziendale".
Fosson (Presidente) -
Punto n. 42.03 dell'ordine del
giorno. La parola al Consigliere Daudry per l'illustrazione.
Daudry (UVP) -
Penso che non dobbiamo perderci in
discorsi molto lunghi, il dibattito di ieri, le audizioni
in
primis
ci hanno permesso di ascoltare e sviscerare molti
aspetti. A seguito del
question time
che abbiamo presentato
ieri e dopo le audizioni di cui ho detto, proponiamo all'attenzione
di tutti voi questa risoluzione. I punti fondanti di questo atto
sono la legge regionale che viene richiamata nelle premesse: la
legge regionale n. 7 del 25 maggio 2017 che aveva individuato tutta
una serie di atti importanti che dovevano portare al sostegno del
piano di riqualificazione dell'azienda. Il passaggio fondamentale,
quello che ci ha visti dibattere in questi giorni era
nell'erogazione della terza
tranche
, erogazione che nel
deliberato della legge era prevista con scadenza al 31 luglio 2018,
quindi da qui a pochi giorni.
Il dibattito ci ha visti su delle istanze che erano diverse, noi
abbiamo sottolineato l'importanza dell'erogazione di questa
tranche
, abbiamo sottolineato come i passaggi che erano
stati affrontati nella precedente Amministrazione erano avvenuti in
maniera consona al dettato della legge regionale in oggetto e
abbiamo evidenziato l'importanza di portare a compimento questo
impegno in quanto, dal nostro punto di vista, ne sussistono gli
elementi di fatto e di diritto. Da questo punto di vista,
confidiamo di poter dire che l'audizione dei sindacati, che
comprensibilmente hanno più posto in essere le difficoltà ravvisate
da parte loro, focalizzando un punto che chiediamo vada ripreso in
quest'Assise: il passaggio per cui il sacrificio da parte dei
lavoratori nell'attuazione del piano è stato portato avanti, è
stato forte nella misura di una riduzione degli stipendi del 30
percento... e quindi andavano a richiedere da parte nostra, da
parte della proprietà il completamento del piano e quindi il
versamento delle
tranche
. L'audizione successiva
dell'Amministratore unico ci ha permesso di mettere a fuoco quegli
aspetti che ci vedevano su delle posizioni diverse.
Noi invitiamo quindi ad assumere una responsabilità concreta in
questo senso, una responsabilità di rispettare un quadro normativo
che è stato adottato da questo Consiglio, che ha visto nelle
delibere di Giunta approvare le
tranche
di finanziamento
precedenti. Chiediamo questo - lo dico soprattutto per quelli come
me che sono nuovi e che ieri hanno potuto entrare per la prima
volta profondamente in questa materia - anche nell'interesse
dell'azienda, nell'interesse dei lavoratori, ma anche
nell'interesse della comunità valdostana, perché l'obiettivo penso
di tutti noi deve essere quello di cercare di portare con i nostri
sforzi, con il nostro impegno, anche con le responsabilità che
dobbiamo assumerci, l'azienda a poter superare definitivamente
questi momenti di difficoltà e a poter camminare con le proprie
gambe.
Presidente -
La parola al Consigliere Bianchi.
Bianchi (UV) -
Questa risoluzione, come ha già spiegato
in maniera molto esaustiva il collega Daudry, tocca tutta una serie
di punti. Come Union Valdôtaine, la legge regionale n. 7/2017 non
l'abbiamo votata, avevamo già allora sottolineato alcune
perplessità sul piano, però in ogni caso risottolineiamo che la
Casa da gioco è un'importante società all'interno del tessuto
valdostano. Detto questo - la discussione è già stata fatta, si
sono toccati tutti i punti già ieri durante l'audizione sia del
personale, che i sindacati, che i
manager
del Casinò, dove
abbiamo avuto modo di sentire le loro idee e cosa pensavano di come
sta andando la Casa da gioco -, al di là del discorso generale,
quello che chiediamo è cosa voglia fare il Governo con la scadenza
al 31 luglio visto che è la legge che prevede che ci sia quella
scadenza. Come è stato evidenziato durante le audizioni di ieri,
c'è un accordo: da una parte, c'è la società; dall'altra, ci sono i
dipendenti che chiaramente mensilmente fanno la loro parte; c'è la
proprietà che deve agire e questa mozione chiede cosa vogliate fare
alla scadenza del 31 luglio. È questo quindi che chiediamo: andiamo
avanti, non andiamo avanti? Aspettiamo risposte.
Presidente -
La parola al Consigliere Chatrian.
Chatrian (ALPE) -
Ieri abbiamo avuto modo
in
streaming
di analizzare lo stato dell'arte dell'azienda
pubblica Casino de la Vallée, azienda pubblica che in questo ultimo
anno è stata obbligata a prendere e a seguire una strada
alternativa. Ho apprezzato particolarmente i toni dei colleghi
nell'intervenire. Nel maggio 2017 i toni in quest'aula non erano
questi, la tensione era alle stelle, c'era una procedura di
licenziamento collettivo per più di 250 persone aperta, quindi 250
famiglie che rischiavano di perdere il lavoro, c'era una tensione
politica in quest'aula molto alta, ma c'era un
dossier
,
un'azienda, delle persone che aspettavano la risposta dal socio,
dall'Amministrazione regionale, dall'allora Consiglio nella passata
legislatura. Vi ruberò pochi minuti, ma siamo obbligati come
maggioranza a fare il punto della situazione. Si decise un percorso
alternativo all'epoca: a febbraio si approvò una legge (la n.
2/2017) in cui si obbligò il Consiglio regionale a predisporre un
piano di ristrutturazione aziendale finalizzato alla valorizzazione
degli investimenti, ma soprattutto alla riduzione dei costi, perché
erano troppo alti - i costi non erano più sostenibili - e in due
mesi si approvò un piano industriale e una legge che sosteneva il
piano industriale. Lo dico tranquillamente, non fu semplice perché
per la prima volta prima si approvò un piano industriale e poi si
approvò una legge a sostegno del piano industriale e, approvando
quella legge, si decise anche un sostegno a tappe, misurando se gli
obiettivi erano stati raggiunti e, per la prima volta dopo decenni,
in legge si mise anche un obbligo che fu quello che, con
periodicità almeno trimestrale, la Casino de la Vallée trasmette al
Consiglio regionale una relazione riguardante lo stato di
attuazione del piano, quindi ogni tre mesi tutto il Consiglio
regionale è a conoscenza dell'avanzamento e soprattutto dello stato
dell'arte di questa importante azienda.
Grazie ai sindacati, che ieri hanno messo in evidenza le loro
criticità. Apro solo una parentesi per chi ci ascolta ancora a
quest'ora: non licenziamo nessuno, il 25 maggio 2017 neanche una
persona è stata licenziata dalla Casa da gioco, ma dall'altra parte
avevamo a monte due leggi che ci obbligavano a ridurre i costi
perché non erano più sostenibili.
Des deux l'une
, se da una
parte si è deciso di non licenziare, quindi doveva dall'altra
esserci una riduzione robusta anche del costo del personale. Tutto
questo per dire che, per consentire il raggiungimento
dell'equilibrio economico-finanziario e il recupero della
redditività, si decise questo percorso molto stretto, difficile,
che per una parte larga e importante dei dipendenti della Casa da
gioco non fu presa con tanta soddisfazione, ma noi all'epoca
pensammo (chi ha sostenuto la legge e il piano) che c'era una
priorità: quella di intraprendere un percorso per raggiungere un
obiettivo troppo importante: quello di far camminare quest'azienda
con le sue gambe, a fronte di un sostegno minimale del pubblico.
Magari per chi è nuovo sembra una cosa banale all'interno di
quest'aula, ma vi assicuro che di banale questo
dossier
non
ha nulla.
Dopo un anno, ieri abbiamo fatto un po' la sintesi, la
fotografia davanti a chi ha accompagnato, a chi ha avuto un altro
ruolo (la
governance
dell'azienda) e ieri io penso la
comunità valdostana abbia avuto la possibilità di conoscere nel
dettaglio cosa ha funzionato, cosa ha funzionato bene, quali sono
state le eventuali criticità interne o esterne, endogene o esogene,
magari anche fatte ogni tanto in maniera non tanto spontanea,
quanto spintanea cercando di portare fuori rotta l'obiettivo da
raggiungere (difficile), ma penso che sia stato chiaro cos'è stato
fatto e cosa si deve ancora fare. Quello è il passato. La riduzione
dei costi c'è stata, un risultato troppo importante dal punto di
vista gestionale è stato raggiunto, un valore positivo: dopo più di
cinque anni, nel 2017, il margine operativo lordo, che è un
indicatore importante, ha segnato un segno positivo: più 2 milioni
di euro. I ricavi pertanto sono stati superiori ai costi,
tralasciando gli ammortamenti, che è il peso a seguito degli
interventi che sono stati fatti negli anni 2011, 2012 e 2013 che la
Fornero ha messo in campo per il 2017... questo per dire che il
segno positivo gestionale è stato raggiunto.
La seconda parte troppo importante... questi dati erano a
conoscenza di questo Consiglio a fine gennaio-primi di febbraio a
livello di ordini di grandezza, ma sono degli ordini di grandezza
troppo importanti per il socio, per il Consiglio, ma soprattutto
per la comunità tutta. Questo è il passato e avremo modo penso in
aula, anche perché il tecnicismo obbligherà quest'aula a
riaffrontarlo, non è da votare in Consiglio regionale ma c'è
l'obbligo di discutere del bilancio approvato... e probabilmente
affronteremo questo punto il 26 settembre 2018.
L'altro passaggio fondamentale è l'andamento 2018 con mille
difficoltà, mille criticità; non abbiamo ancora raggiunto
l'equilibrio economico-finanziario, ma si tende a... Per quanto
riguarda la parte gestionale, la proiezione 2018, dopo quasi sette
mesi di gestione, tende ad un MOL che si assesterà, si attesterà
intorno ai 4,5 milioni-4,7 milioni per il 2018. Vuol dire che la
gestione si sta spostando nella direzione giusta dove la differenza
di redditività proprio del margine operativo lordo aumenta e va
nella direzione auspicata dal socio, ma ci sono delle criticità, la
principale delle quali è stata quella del ceto bancario: criticità
perché a febbraio/marzo 2017 quasi 20 milioni erano gli affidi, i
fidi aperti con sei istituti bancari, in modo che l'azienda poteva
utilizzare circa 20 milioni di euro di esposizione, ad oggi (luglio
2018) questa possibilità è limitata a 11,5 milioni. Dall'altra
parte il piano creava delle condizioni con il ceto bancario per
un'ulteriore esposizione di 15 milioni, che ad oggi è una delle
criticità anche a seguito di cosa è successo in questo anno e
mezzo, quindi criticità che c'è, che esiste e che probabilmente
nella manutenzione del piano che si dovrà fare nelle prossime
settimane dovrà essere affrontata.
All'interno di questo perimetro, all'interno della legge
approvata a maggio 2017, all'interno del percorso deciso un anno fa
noi, come maggioranza, immaginiamo di dare continuità al percorso
che è stato avviato: percorso di ristrutturazione, percorso che ha
voluto dare dei segnali in una certa direzione.
A nome della maggioranza, se non ci sono altri interventi nella
discussione generale, comunque se ci sono, al termine, prima di
chiudere la discussione generale, chiederei una sospensione perché,
per quanto ci riguarda, gradiremmo proporre ai colleghi che hanno
proposto tale iniziativa, tale risoluzione, a seguito anche del
dibattito avvenuto ieri in tutta trasparenza non solo dei 35, ma
della comunità tutta, di modificare la proposta che ci avete fatto,
con un unico obiettivo: assumersi la responsabilità come
maggioranza nei tempi - lo dissi già ieri pomeriggio in sede di
audizione - e nei modi, ma nei modi di dare continuità all'azione
messa in campo in questo anno abbondante e dandoci anche una
scadenza. Questo vuol dire che la proposta che, come maggioranza,
facciamo è quella di assumersi un impegno e impegnare il Governo
regionale ad adoperarsi entro la prossima seduta del Consiglio
regionale, quindi entro la fine di settembre 2018, a predisporre e
ad assumere ogni atto necessario e utile a dare continuità
all'azione di ristrutturazione della Casa da gioco intrapresa il 25
maggio 2017 con l'approvazione del piano di ristrutturazione
aziendale e della legge n. 7/2017.
A questo punto io chiederei, a nome della maggioranza, una
sospensione per vedere se c'è la possibilità, insieme ai colleghi
che hanno presentato la risoluzione, di trovare una sintesi con un
unico obiettivo: quello, nella totale trasparenza, come abbiamo
detto prima, nel totale studio e la volontà di trovare la soluzione
migliore per l'azienda, per il socio, ma soprattutto per i
valdostani, in continuità all'azione che è stata intrapresa un anno
fa.
Presidente -
Sospensione concessa.
La seduta è sospesa dalle ore 1:19 alle ore 1:31
.
Fosson (Presidente) -
Riprendiamo i lavori. La parola al
Consigliere Chatrian.
Chatrian (ALPE) -
Scusate per la sospensione, ma ne è
valsa la pena. Leggerei la risoluzione nella sua interezza,
comprensiva degli emendamenti: "
Ricordato come il Consiglio
regionale ha approvato la legge regionale n. 7 del 25 maggio 2017,
anche con il voto di eletti oggi parte della nuova maggioranza e
del nuovo Governo, con l'obiettivo del raggiungimento degli
equilibri economico-finanziari e il recupero della redditività
della Casa da gioco di Saint-Vincent per il tramite dell'erogazione
di tre tranche e, ove occorra, la concessione di una garanzia nel
limite di 7,2 milioni di euro; rilevato che la terza e ultima
tranche, pari a 6 milioni di euro è in scadenza il 31 luglio;
tenuto conto di quanto emerso nel corso delle audizioni
dell'Amministratore unico Avvocato Giulio Di Matteo e delle
organizzazioni sindacali;
richiamato il programma di governo
che dichiarava la "prosecuzione dell'attuazione di politiche di
ristrutturazione organizzativa e finanziaria tese a valorizzare le
risorse interne, nonché a potenziarne il carattere internazionale e
le possibili sinergie con gli altri operatori turistici locali";
impegna il Governo regionale ad adoperarsi entro la prossima seduta
del Consiglio regionale a predisporre e ad assumere ogni atto
necessario e utile a dare continuità all'azione di ristrutturazione
della Casa da gioco, intrapresa il 25 maggio 2017 con
l'approvazione del piano di ristrutturazione aziendale e della
legge regionale n. 7/2017
".
Hanno firmato questa nuova risoluzione: Lega Nord, Emily Rini,
Stella Alpina-PNV, ALPE, UVP e Union Valdôtaine.
Presidente -
Non ci sono altri interventi, pongo pertanto
in votazione la risoluzione. La votazione è aperta. La votazione è
chiusa.
Presenti: 33
Votanti           
: 29
Favorevoli: 29
Astenuti: 4 (Mossa, Nasso, Russo, Vesan)
Il Consiglio approva.
Con questa votazione il Consiglio termina i suoi lavori.
Ringrazio tutti i partecipanti. La seduta è chiusa.
---
L'adunanza termina alle ore 1:37.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK