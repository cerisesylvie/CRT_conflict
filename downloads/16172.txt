Consiglio Regionale della Valle d'Aosta - Oggetto del Consiglio n. 2522 del 16 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2522 del 16 aprile 1997 - Resoconto
SEDUTA POMERIDIANA DEL 16 APRILE 1997
OGGETTO N. 2522/X Subconcessione per la durata di anni trenta
alla ditta Chanoux Piera di Champorcher, di derivazione d'acqua dal
torrente Ayasse, in Comune di Pontboset, ad uso idroelettrico.
Deliberazione Il Consiglio
Premesso che con domanda in data 28 maggio 1996 corredata da
progetto a firma geom. Paolo Chanoux e relazione a firma Ing. Enzo
Tocco, la ditta Chanoux Piera ha chiesto all'Amministrazione
regionale la subconcessione di derivare dal torrente Ayasse, in
comune di Pontboset, moduli costanti e continui 1,00 di acqua per
produrre, sul salto di mt. 7,90, la potenza nominale media di Kw.
7,74 da destinare ad uso domestico e per la riattivazione di un
vecchio mulino.
Tenuto presente che:
- il Magistrato per il Po di Parma, con nota prot. n. 10361 in
data 24 giugno 1996, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
5180 in data 25 settembre 1996, ha dichiarato di non avere
osservazioni o rilievi da esprimere in merito;
- l'ENEL - Compartimento di Torino, con nota n. 1592 in data 29
agosto 1996, ai sensi dell'articolo 18 del DPR 342/1965, ha fatto
presente che sull'asta idraulica interessata esistono le opere di
presa dell'impianto di Hône II, per cui ritiene opportuno, a
salvaguardia della predetta centrale, subordinare l'esercizio
dell'impianto della ditta Chanoux Piera a quello dell'esercizio
dell'impianto di Hône II;
- l'avviso di presentazione della domanda 28 maggio 1996 della
ditta Chanoux Piera è stato pubblicato sul Foglio Annunzi Legali
della Valle d'Aosta n. 22 in data 7 agosto 1996 e riprodotto nel n.
213 della Gazzetta Ufficiale della Repubblica Italiana (foglio
inserzioni) in data 11 settembre 1996 senza dar luogo alla
presentazione di domande incompatibili e concorrenti;
- con ordinanza n. 208 in data 14 ottobre 1996 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 22 ottobre 1996 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Pontboset e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP.; alla
Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura, Forestazione e Risorse Naturali, Servizio
S.I.D.S.; all'Assessorato dell'Agricoltura, Forestazione e Risorse
Naturali, Servizio Forestazione; all'Assessorato dell'Ambiente,
Servizio Tutela dell'Ambiente; alla Prima Direzione del Genio
Militare di Torino; all'E.N.E.L. - Compartimento di Torino;
all'Assessorato del Turismo, Sport e Beni Culturali Ufficio
Sovraintendenza; all'Autorità di Bacino del fiume Po di Parma;
all'Assessorato dell'Industria e Commercio, Servizio Energia ed
alla ditta Chanoux Piera;
- la pubblicazione presso il Comune di Pontboset, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte delle associazioni irrigue
Est-Sesia di Novara ed Ovest-Sesia di Vercelli di due esposti con i
quali, a salvaguardia delle dotazioni idriche del Naviglio d'Ivrea,
del Canale Depretis e del Canale Farini, chiedono che nel
disciplinare di subconcessione vengano inserite le seguenti
prescrizioni:
a) nell'impianto di cui trattasi non si potranno realizzare
bacini d'invaso;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblica.
Rilevato che il canale di derivazione, come stabilito nel
disciplinare di subconcessione dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione ed inoltre,
poiché l'impianto è del tipo ad acqua fluente, in quanto la vasca
di carico serve esclusivamente alla regolazione della portata ed è
di dimensioni modeste, non sono da temere turbamenti al regime
idraulico del corso d'acqua. Comunque, a maggior tutela delle
dotazioni idriche preesistenti, poste a valle della derivazione, le
precisazioni di cui ai punti b) e c) degli esposti sopra citati,
sono state inserite nel disciplinare di subconcessione.
Visto altresì che la visita locale d'istruttoria è regolarmente
avvenuta il 18 novembre 1996 ed alla medesima, oltre ai funzionari
dell'Ufficio Concessioni Acque dell'Assessorato dei Lavori
Pubblici, sono intervenuti i signori: Meynet Siro, in
rappresentanza dell'ENEL, il sig. Gontier Mauro, in rappresentanza
della ditta Chanoux Piera, il geom. Milani Sergio del Servizio
Tutela dell'Ambiente ed il sig. Chanoux Mauro, vicepresidente del
C.M.F. Pontboset, i quali hanno effettuato il sopralluogo alle
località interessate dalla derivazione ed hanno accertato che le
opere ed i manufatti corrispondono, di massima, alle
rappresentazioni grafiche di progetto. Il sig. Meynet dell'ENEL, ha
chiesto che nel disciplinare di subconcessione vengano inserite le
precisazioni di cui ai punti 2) e 3) della nota dell'ENEL prot.
1592 in data 29 agosto 1996. Il sig. Chanoux Mauro ha fatto
presente che l'utilizzo delle opere comuni tra il consorzio e la
ditta Chanoux verrà regolamentato da apposita convenzione. Il geom.
Milani ha chiesto che venga rispettato il MDV ed ha precisato che
non è necessaria la realizzazione della scala di risalita per
l'ittiofauna in quanto l'opera di presa interessa solo parzialmente
l'alveo del torrente.
Tenuto inoltre presente che:
- l'acqua viene derivata in sponda sinistra orografica del
torrente Ayasse a circa quota 982 m.s.m., tramite l'opera di presa
del canale irriguo del CMF Pontboset e convogliata, mediante il
suddetto canale in cemento della sezione di cm. 50x50 (in parte a
cielo aperto ed in parte coperto con lastre in cls. e
successivamente con un tratto di tubazione interrata sotto il piano
stradale) in una vasca di carico delle dimensioni di mt. 3,20 x
1,40 x 1,40;
- dalla vasca si diparte la condotta forzata costituita da una
tubazione in acciaio del diametro di 300 mm. che collega
all'edificio di produzione;
- dopo l'utilizzazione, l'acqua viene restituita al torrente
Ayasse, a quota 970,10 m.s.m.;
- il dislivello fra il pelo morto dell'acqua nella vasca di
carico e quello del canale di restituzione, a valle dei meccanismi
motore, è di mt. 7,90. In conseguenza la potenza nominale media
annua dell'impianto, per la portata di moduli costanti e continui
1,00, risulta di: 100 x 7,90: 102 = Kw. 7,74.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura costante e
continua di moduli 1,00, si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22 febbraio 1995 ed ammonta a 113,195
litri/secondo;
6) la derivazione corrisponde alla razionale utilizzazione del
torrente Ayasse ed è compatibile con il buon regime idraulico,
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
22231 del 28 dicembre 1996 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, per la durata di anni trenta, decorrenti
dalla data del decreto di subconcessione, alla ditta Chanoux Piera,
giusta la domanda presentata in data 28 maggio 1996, di derivare
dal torrente Ayasse, in comune di Pontboset, a quota 982 m.s.m.,
moduli costanti e continui 1,00 di acqua per produrre, sul salto di
metri 7,90, la potenza nominale media annua di Kw. 7,74, da
utilizzarsi a scopo domestico e per la riattivazione di un vecchio
mulino;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del titolare della richiesta di
subconcessione;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 79.250 (settantanovemiladuecentocinquanta) pari a mezza
annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione; somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 158.500
(centocinquantottomilacinquecento) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (Canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Président On peut passer à la votation, les conseillers sont
invités à voter:
Presenti: 26
Votanti e favorevoli: 25
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK