Consiglio Regionale della Valle d'Aosta - Oggetto del Consiglio n. 3454 del 21 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3454 del 21 maggio 1992 - Resoconto
OGGETTO N. 3454/IX Disegno di legge: "Proroga della durata
delle utenze di piccole derivazioni di acqua pubblica".
Presidente
Ha chiesto la parola il relatore
Milanesio.
Milanesio (PSI)
Anche questa relazione sarà molto
sintetica, tenuto conto che la Commissione ha potuto approfondire e
sviscerare questo argomento sotto tutti gli aspetti.
In che cosa consiste questo disegno di legge? Ebbene
l'Amministrazione regionale ha già reiteratamente prorogato la
durata delle utenze di piccole derivazioni di acqua pubblica
concessa con la legge regionale 8 novembre 1956; poiché l'ultima
proroga, che ha portato ad un periodo complessivo di 45 anni la
durata delle utenze, sta per scadere, si propone un'ulteriore
proroga di altri 15 anni in conformità ai decreti di concessione e
di riconoscimento a suo tempo rilasciati dallo Stato. Quindi la
proposta di legge contiene esclusivamente questo tipo di proposta e
naturalmente invito il Consiglio ad approvarla.
Presidente
C'è il parere unanime della Commissione.
Passiamo all'esame dell'articolo 1.
Articolo 1 1. La durata delle utenze di acqua pubblica,
aventi per oggetto piccole derivazioni, che hanno usufruito delle
proroghe quindicennali concesse con le leggi regionali 8 novembre
1956, n. 5, 30 gennaio 1962, n. 4 e 20 dicembre 1976, n. 67, è
ulteriormente prorogata di quindici anni.
Esito della votazione:
Presenti, votanti e favorevoli: 31
Il Consiglio approva.
Passiamo all'esame dell'articolo n. 2
Articolo 2 1. Rimangono ferme ed applicabili alla proroga di
cui alla presente legge le modalità, condizioni e prescrizioni
regolanti le proroghe concesse con le precedenti leggi regionali 8
novembre 1956, n. 5, 30 gennaio 1962, n. 4 e 20 dicembre 1976, n.
67.
Esito della votazione:
Presenti, votanti e favorevoli: 32
Il Consiglio approva.
Presidente
Possiamo votare la legge nel suo
complesso.
Esito della votazione:
Presenti, votanti e favorevoli: 32
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK