Consiglio Regionale della Valle d'Aosta - Oggetto del Consiglio n. 3196 del 13 marzo 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3196 del 13 marzo 1992 - Resoconto
OGGETTO N. 3196/IX Contributo per la costruzione di un
rifugio di tappa in località Alpe di Nana in Comune di Ayas.
(Interrogazione)
Presidente
Avant de passer au numéro treize à l'ordre du
jour, on revient au numéro huit à l'ordre du jour. Je donne lecture
de la question du Conseiller Riccarand:
Interrogazione Ricordato che, con deliberazione n. 6745 del
19 luglio 1991, la Giunta regionale ha approvato un contributo di
lire 623.000.000 a favore della signora Chanoux Anna di Ayas, per
la costruzione di un rifugio di tappa in località Alpe di
Nana;
Rilevato che tale deliberazione è illegittima, così come tutte
le altre deliberazioni che hanno approvato contributi regionali per
i rifugi di tappa in contrasto con quanto previsto dalla legge
regionale del 22 aprile 1986 n. 16;
Al fine di conoscere gli estremi dei provvedimenti di
autorizzazione del citato rifugio e lo stato dei lavori;
il sottoscritto Consigliere regionale del gruppo Verde
Alternativo
interroga
l'Assessore al Turismo, Sport e Beni Culturali per
conoscere:
1) in che data è stata rilasciata la concessione edilizia del
Comune di Ayas per il rifugio di tappa in località Alpe di
Nana;
2) in che data è stata presentata domanda per l'autorizzazione
della Sovrintendenza regionale ai Beni culturali ed ambientali ed
in che data tale autorizzazione è stata rilasciata;
3) se i lavori di costruzione del citato rifugio sono iniziati,
a che punto sono e quali acconti sono già stati liquidati sul
contributo previsto.
Presidente
La parola all'Assessore del Turismo, Sport e
beni culturali Pascale, ne ha facoltà.
Pascale (PSI)
La domanda per la costruzione di questo
rifugio era stata presentata il 21 marzo 1990 con un progetto molto
di massima, come si è soliti fare in queste occasioni, solo per
avere l'assicurazione del finanziamento regionale. Con
deliberazione n. 6745 del 19 luglio 1991, era stato approvato un
primo contributo di lire centoquindicimilioni per la realizzazione
di questo rifugio.
Nel frattempo, però, non è stata ancora presentata la domanda
per l'autorizzazione della Sovrintendenza dei Beni Culturali che
non è stata rilasciata, come non è stata ancora rilasciata la
concessione edilizia che presuppone il parere della
Sovrintendenza.
Di conseguenza,per rispondere alle altre domande, non sono
ancora iniziati i lavori del rifugio e nessun acconto è stato
liquidato, perché questi lo sono sullo stato di avanzamento
lavori.
Presidente
Parola al Consigliere Riccarand, ne ha
facoltà.
Riccarand (VA)
Anche in questo caso, ci troviamo di
fronte ad un ennesimo episodio relativo a questi rifugi di tappa,
come già altre volte abbiamo discusso in Consiglio regionale che
presentano sicuramente delle grosse anomalie. Noi riteniamo
illegittima anche questa deliberazione del 19 luglio 1991 perché è
un contributo che è stato concesso in assenza della approvazione da
parte della Giunta regionale della tipologia che devono avere
questi rifugi di tappa, tipologia che è esplicitamente prevista
dalla legge regionale n. 16 del 1986.
C'è, però, un altro dato che vorrei far presente all'Assessore.
Questa domanda, presentata in data 21 marzo 1990, pur non essendo
l'unica giacente; e, però, stata una delle poche ad essere accolta,
anche in assenza di un progetto vero e proprio, di una
autorizzazione della Sovrintendenza, di una concessione edilizia,
tant'è vero che a ormai, quasi a un anno dalla deliberazione che ha
approvato il contributo, i lavori non sono iniziati e, quindi, non
mi sembra che ci fosse una particolare urgenza per deliberare
questo contributo, con degli effetti che però non sono del tutto
ininfluenti, perché è in discussione e lo era da tempo, ma ormai
arriverà in Consiglio, un testo che modifica l'attuale legge
regionale n. 16 del 1986, testo già approvato in commissione
quindi, tra poco, lo approveremo in Consiglio e che non prevederà
più contributi di questo tipo per iniziative di tipo
individuale.
Nello stesso tempo, però, in quella legge, si prevede una sorta
di sanatoria per gli interventi che già sono stati deliberati in
questo caso, noi ci troveremmo a continuare per mantenere una
deliberazione, diciamo così, un contributo al 70 per cento a fondo
perduto per questo intervento, soltanto perché è stato passato
prima di altri,pur in assenza di tutta una serie di documentazioni
fondamentali, come l'autorizzazione della Sovrintendenza, la
concessione edilizia, un progetto vero e proprio, con
probabilmente, una lievitazione dei costi che si verificherà man
mano che andremo avanti. Ecco, quindi, noi chiediamo all'Assessore
di revocare la deliberazione 6745 del 19 luglio 1991, quanto meno
per quanto riguarda specificatamente questo intervento, perché non
ho presente adesso se nella deliberazione ce n'erano altri, intanto
perché illegittimo, non si poteva deliberare questo contributo; in
secondo luogo, perché queste opere non sono iniziate, non sono
autorizzate; in terzo luogo, perché l'intervento, rispetto a questo
rifugio, è giusto che ricada, come avverrà per tutti quanti gli
altri, nella nuova normativa che il Consiglio regionale sta per
approvare.
Si dà atto che dalle ore 11,04 presiede il Presidente
Cout.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK