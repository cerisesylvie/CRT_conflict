Consiglio Regionale della Valle d'Aosta - Oggetto del Consiglio n. 1678 del 5 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1678 del 5 dicembre 1985 - Resoconto
OGGETTO N. 1678/VIII - EFFETTUAZIONE DI UNA MANIFESTAZIONE
PRESSO L'HOTEL BILLIA DI SAINT-VINCENT, RISERVATA AD UN PUBBLICO DI
SOLI INVITATI. (Interrogazione).
PRESIDENTE:
Do lettura dell'interrogazione in oggetto
presentata dal Consigliere Viberti:
INTERROGAZIONE
APPRESO da fonti giornalistiche dello svolgimento di un
concerto del cantante di colore Ray Charles presso il salone Gran
Paradiso dell'Hôtel Billia di Saint-Vincent in data 7 dicembre
1985;
APPRESO ALTRESI' che a tale manifestazione
organizzata
dalla S. I. T. A. V.
è
consentito l'ingresso ad un pubblico
di soli invitati che si suppongono non paganti;
CONSIDERATO
che l'Amministrazione regio vale concorre
alle spese di manifestazioni di questo genere nella percentuale del
50%,
il sottoscritto Consigliere regionale di Nuova
Sinistra
INTERROGA
l'Assessore regionale al Turismo, Urbanistica e Beni
Culturali per sapere se sia corretta una spesa da parte della
Regione che favorisce di fatto un ristretto numero di persone
privilegiate a danno di molti valdostani che pur disposti al
pagamento di regolare biglietto d'ingresso non hanno potuto
accedere ad una manifestazione di così importante livello culturale
e artistico.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Il Consigliere Viberti chiede se sia
corretto da parte della Regione spendere del denaro pubblico che di
fatto favorisce solo un ristretto numero di persone privilegiate.
Ricordo che la manifestazione, nella quale è anche inserito il
concerto del cantante Ray Charles, fa parte del galà del 7
dicembre, che è del tutto particolare perché si tratta del ponte
invernale legato alla festività di S. Ambrogio che, come la
tradizione insegna, apporta incassi molto elevati alla Casa da
Gioco, Ne consegue che anche il concerto, in questo caso di Ray
Charles, debba essere più prestigioso del solito.
Gli invitati sono quelli previsti nell'elenco che è sempre
concordato tra la Società SITAV ed il Commissario del Casinò;
normalmente sono circa 700, spesso sono anche assidui giocatori ma
non sempre vengono invitati tutti, ed a questi si aggiungono anche
gli inviti per determinate autorità.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Io non sono assolutamente soddisfatto
della risposta anche se capisco la logica che sta dietro a questo
tipo di scelta.
Non posso accettare che un avvenimento artistico di questa
portata, organizzato con fondi pubblici, anche se all'interno di un
accordo particolare tra l'Amministrazione regionale e la SITAV,
possa essere negato a cittadini della Valle d'Aosta o ad altre
persone che, pagando, sono disposte ad usufruire di un'occasione
unica per la nostra Regione. A nostro avviso è poco serio, in casi
come questo, non consentire anche ad altri (e non solo ai pochi
privilegiati che, tra l'altro, vi assistono gratuitamente) di
partecipare ad un simile spettacolo, organizzando ad esempio un
secondo concerto.
A
nostro avviso la cultura ha poco a che fare con il
gioco d'azzardo e sarebbe più opportuno che chi è effettivamente
interessato a certe manifestazioni culturali avesse la possibilità,
magari anche pagando, di parteciparvi; mentre chi è solo
interessato al gioco si accontenta di manifestazioni come quella
della Belle Epoque e non ha certamente bisogno di Ray Charles per
andare a buttare i suoi soldi dietro ad una pallina che corre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK