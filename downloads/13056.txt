Consiglio Regionale della Valle d'Aosta - Oggetto del Consiglio n. 4012 del 9 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4012 del 9 dicembre 1992 - Resoconto
OGGETTO N. 4012/IX Incarichi di reggenza attribuiti al
personale regionale relativamente a posti di qualifica dirigenziale
e vicedirigenziale.
(Interrogazione)
Interrogazione Ricordato che la legge regionale 16 settembre
1986, n. 54 disciplina in modo preciso, all'articolo 4, i tempi e
le modalità degli incarichi di reggenza;
Evidenziato, in particolare, che la legge prevede un periodo
massimo, per la reggenza, non superiore ai 12 mesi e impone la
contestualità fra l'affidamento della reggenza e l'approvazione del
bando di concorso per ricoprire il posto vacante;
Rilevato che in questi anni si sono determinate numerose
situazioni in contrasto con la norma di legge;
il sottoscritto Consigliere regionale del Gruppo Verde
Alternativo
interroga
il Presidente della Giunta regionale per conoscere:
1) l'elenco completo degli incarichi di reggenza attualmente
attribuiti relativamente a posti di dirigenti e vicedirigenti;
2) la data in cui è stato attribuito ognuno degli incarichi di
cui al punto 1) e la data di approvazione del relativo bando di
concorso.
F.to: Riccarand.
Presidente
Ha chiesto di parlare il Presidente della
Giunta, Lanivi.
Lanivi (GM)
Con riferimento all'interrogazione
presentata dal Consigliere Riccarand, ho qui a disposizione
l'elenco completo degli incarichi di reggenza attualmente
attribuiti, sono in numero molto limitato, potrò comunque darne
copia al Consigliere interrogante. Sono presenti anche le date in
cui sono stati attribuiti gli incarichi, le date di approvazione
dei bandi di concorso e quando già adottati i relativi
provvedimenti.
Per quanto concerne gli incarichi di reggenza nei posti di
qualifica vicedirigenziale si fa presente che non è stato possibile
bandire i concorsi in quanto la disciplina prevede la seguente
casistica:
a) concorso speciale per esami 40 percento dei posti
b) corso-concorso 40 percento dei posti
c) concorso pubblico 20 percento dei posti
In attesa di determinare al 31 dicembre 1992 le modalità di
svolgimento dei concorsi, secondo la ripartizione sopra descritta
l'Amministrazione ha provveduto, per garantire il regolare
funzionamento dei servizi, a conferire gli incarichi
vicedirigenziali di cui darò copia, prospetto, i cui provvedimenti
sono stati regolarmente vistati dall'organo di controllo, proprio
per assicurare il regolare svolgimento dell'attività
dell'Amministrazione.
Si tratta, come si può rilevare dall'elenco e anche
dall'esiguità del numero degli incarichi, se rapportati all'intero
organico regionale, di situazioni straordinarie in attesa di poter
bandire i relativi concorsi.
A tale proposito si fa presente che al fine di poter dare luogo
ai concorsi di cui al precedente punto b), cioè ai corsi-concorsi
del 40 percento, l'Amministrazione regionale ha già costituito una
apposita Commissione con l'incarico di predisporre un piano per
l'organizzazione dei corsi di formazione da tenere nel prossimo
anno 1993.
Questa decisione è stata assunta con deliberazione della Giunta
regionale in data 4 settembre 1992, al numero 8078, con
costituzione di un gruppo di lavoro per la predisposizione delle
iniziative urgenti di formazione professionale per il personale
regionale.
Infine, nell'incontro con le organizzazioni sindacali del 3
dicembre u.s. si è concordato con i rappresentanti sindacali di
mettere a punto un protocollo d'intesa per l'attribuzione degli
incarichi al personale regionale.
Rimetto quindi copia dell'attuale situazione degli incarichi
dirigenti.
Presidente Ha chiesto di parlare il Consigliere Riccarand.
Riccarand (VA)
Io esaminerò la documentazione che il
Presidente della Giunta ha preannunciato. Mi limito soltanto a fare
una raccomandazione che avevo già espresso anche in una precedente
occasione, notando la non contestualità fra l'affidamento di
incarichi, soprattutto per quanto riguarda i dirigenti, in cui non
ci sono i problemi che ha indicato il Presidente della Giunta, e
l'approvazione dei bandi di concorso.
Ci sono degli episodi che non sono sicuramente positivi: lunghe
attese e non mi riferisco soltanto a questi ultimi mesi e
all'operato di questa Giunta, ma mi riferisco più in generale, alla
norma dell'articolo 4 della legge del 1986, n. 54 che prevede
questa contestualità, al fatto che ci si trova sistematicamente ad
arrivare alla fine dell'incarico di reggenza, senza aver espletato
il concorso, con situazioni complicate e sicuramente non positive,
con persone che, se fosse stato fatto il concorso nel momento in
cui doveva essere bandito non avrebbero potuto partecipare, mentre
invece poi possono partecipare. Questi comportamenti sono
pericolosi da un punto di vista dei diritti e di legittimità.
Mi raccomando per questo di nuovo, affinché quando si affidano
incarichi di reggenza, si rispetti la legge, cioè che
contestualmente si avvii la procedura per espletare il concorso,
portando un atto deliberativo all'attenzione del Consiglio per
bandire il concorso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK