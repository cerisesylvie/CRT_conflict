Consiglio Regionale della Valle d'Aosta - Oggetto del Consiglio n. 766 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 766 del 7 ottobre 2009 - Resoconto
OGGETTO N. 766/XIII - Interpellanza: "Snellimento delle
procedure per l'erogazione delle provvidenze previste dalla legge
regionale n. 19 del 1994, recante: "Norme in materia di assistenza
economica"".
Président
- Je vous annonce qui ont été déposés les
amendements de la part du collègue Zucchi sur les points n° 26, n°
27 et n° 28 à l'ordre du jour, un amendement de la part du groupe
Vallée d'Aoste Vive-Renouveau et PD pour le point n° 31.1 et un
amendement de la part du groupe Vallée d'Aoste Vive-Renouveau et PD
sur le point n° 31.2. Ont été aussi déposés les rapports du
Conseiller Crétaz sur le projet de loi n° 54, du Conseiller
Agostino sur le projet de loi n° 56 et du Conseiller Bieler sur le
projet de loi n° 57 et la résolution signée par les collègues
Fontana, Empereur, Giuseppe Cerise, Salzone, La Torre et Lattanzi
sur le point n° 29.
Interpellanza
Preso atto che i tempi di erogazione delle provvidenze
previste dalla legge regionale 19 del 1994, relativa ai contributi
integrativi al minimo vitale, si avvicinano spesso ai sei mesi,
comportando ulteriori difficoltà ai beneficiari, che sono soggetti
già economicamente e socialmente deboli;
Tenuto conto che i beneficiari sono in larga maggioranza gli
stessi di anno in anno e che quindi si potrebbero notevolmente
semplificare le procedure burocratiche legate all'erogazione di
questa provvidenza;
Evidenziato che queste lunghe attese sono particolarmente
penose in un periodo di crisi come l'attuale e che quindi sarebbe
utile e moralmente doveroso trovare forme di verifica delle domande
e di elaborazione del procedimento sufficientemente snelle da
consentire, ai vecchi come ai nuovi casi, l'accredito dei minimi
minimo vitale in un tempo massimo di 30 giorni;
i sottoscritti Consiglieri regionali
Interpellano
la Giunta regionale per conoscere se intenda:
1) prevedere procedure più snelle per i beneficiari della
legge regionale 19 del 1994 che abbiano già ottenuto tali
provvidenze negli anni precedenti;
2) definire un iter burocratico comunque più rapido, basato
eventualmente anche su autocertificazioni, anche per gli altri
casi.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente. Con questa
interpellanza vogliamo evidenziare che in un periodo di forte
crisi, come quella attuale, c'è una categoria di cittadini che
rischia di soffrire più di tutti le conseguenze della congiuntura
economica negativa: sono gli indigenti che dipendono dalle
sovvenzioni pubbliche. Infatti, se gli aiuti regionali non arrivano
tempestivamente, per queste persone c'è la concreta realtà di dover
fare i conti con la fame, con ulteriori rinunce alimentari e non
rispetto ad uno standard di vita già ridotto all'osso. Teniamo
conto poi che la stragrande maggioranza di questi nostri
concittadini sono persone anziane e sole e possiamo ben renderci
conto del quadro, un quadro che deve essere gestito con grande
attenzione e grande delicatezza umana. I sei mesi di tempo che
intercorrono fra la presentazione di una domanda di assegno per la
garanzia del minimo vitale ai sensi della legge n. 19/1994 e la sua
erogazione sono spesso un tempo troppo lungo affinché questo
piccolo contributo consenta davvero una quasi dignitosa esistenza
di chi ne fa domanda. Non vi racconto qui in aula i salti mortali
che si devono inventare queste persone per riuscire a mangiare e
pagare le bollette in attesa di ricevere questo contributo
regionale. Ora, poiché molti di questi richiedenti sono persone
anziane, sono pensionati, sono anche molti coloro che ripetono la
domanda anno dopo anno, poiché è difficile che a 65 o 70 anni si
possa migliorare la propria posizione economica... è mai possibile
che queste persone, conosciute a memoria dagli uffici, debbano
rifare la stessa trafila di chi chiede il minimo vitale per la
prima volta? La Giunta regionale intende o no trovare delle
procedure burocratiche articolate e più snelle per coloro che sono
già conosciuti dai servizi sociali dell'Amministrazione regionale?
Inoltre non è possibile prevedere anche per le prime domande
l'autocertificazione in sede di attestazione dei requisiti, in modo
da essere più celeri nell'elaborazione della domanda e
nell'erogazione del contributo, effettuando il controllo in un
tempo successivo? Sono domande importanti, Signor Assessore, perché
le vostre risposte avranno un effetto molto concreto sulla vita di
questi... ma sì la possiamo anche dire la parola che ci vuole:
poveri... ma sulla loro dignità. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Per quanto riguarda il
primo punto - il fatto di prevedere delle procedure più snelle per
i beneficiari della legge n. 19 che è stata citata -, al momento
attuale rispetto alla normativa vigente, i contributi integrativi
al minimo vitale vengono erogati in base ad un progetto complessivo
che i servizi sociali competenti per territorio condividono con gli
utenti. In particolare, richiamo la delibera che la collega Fontana
conosce, la n. 25/2005, la quale al comma 2 specifica che deve
esserci un progetto individualizzato, dal quale si evinca
chiaramente il piano di interventi programmati, concordati fra
servizio sociale e interessati, finalizzati al superamento dello
stato di indigenza economica laddove è possibile. Rispetto alle
situazioni in cui raramente si possono verificare modificazioni
sostanziali, come pazienti psichiatrici, portatori di handicap,
patologie psichiche, organiche, croniche invalidanti, l'intervento
può essere ripetuto nel corso dell'anno o si possono prevedere
interventi economici per periodi medio-lunghi. La suddetta
impostazione permette di equilibrare le risposte nei confronti di
casi in cui la situazione economica è stazionaria come anziani e
diversamente abili rispetto a quella in cui si interviene in
un'ottica di autonomizzazione, quindi rivolte a nuclei familiari
con potenzialità da attivare per uscite da una situazione di
disagio economico. In relazione alla normativa vigente, pertanto,
non risulta possibile prevedere delle procedure automatiche, quindi
più snelle per i beneficiari della n. 19, tenendo conto del fatto
che, per poter procedere alla determinazione del minimo vitale, è
necessario che gli uffici competenti, momento della valutazione,
siano in possesso della documentazione economica aggiornata del
nucleo familiare del richiedente il beneficio, per procedere alla
definizione dell'importo al contributo.
Per quanto riguarda
"un iter burocratico comunque più rapido,
basato eventualmente anche su autocertificazioni..."
, su questo
punto, noi, dove possiamo, cerchiamo di attuare - ma questa è
un'indicazione che stiamo portando avanti a livello di tutta
l'amministrazione -, lo snellimento delle procedure, rispetto a
tale quesito, è utile sottolineare che il modulo di domanda
attualmente previsto per accedere ai benefici della n. 19 contiene
già nel suo interno numerosi parti di autocertificazione,
addirittura alcune relative agli emolumenti di tipo economico.
L'unico documento da allegare è rappresentato dal DSU, che
costituisce l'elemento fondamentale per la determinazione
dell'importo mensile da integrare per garantire ai nuclei il minimo
vitale. In relazione alla riduzione dei tempi di erogazione dei
contributi, si sottolinea il fatto che negli ultimi anni, proprio
in relazione al crescere di situazioni di grave disagio economico,
l'Assessorato ha messo in atto strategie finalizzate a garantire
risposte celeri, in particolare nelle situazioni di emergenza. A
confronto di tali affermazioni si rileva che nel 2006 sono state
valutate 84 domande urgenti, nel 2007 146 e nel 2008 le domande
urgenti si sono attestate a 251, con una crescita del 300 percento
rispetto all'anno 2006. Siamo quindi coscienti e condividiamo il
fatto che sia una situazione sempre più importante. In aggiunta, si
rileva che nel 2008, per accelerare i tempi di erogazione dei
contributi urgenti, si è adottata una modalità di liquidazione
effettuata direttamente dagli uffici del Servizio famiglie e
politiche giovanili, che consente di ridurre il più possibile i
tempi di attesa; in effetti, per quanto riguarda le pratiche di
contributi urgenti da parte dei cittadini, la tempistica per
l'erogazione si aggira intorno ad una settimana.
Rispetto al futuro cosa stiamo facendo? Per promuovere
soprattutto l'autonomizzazione delle famiglie abbiamo due
importanti iniziative: per la prima l'iter è già iniziato: è la
legge sul credito sociale, microcredito; per l'altra, la legge
quadro sull'assistenza economica, stiamo verificando i punti più
critici anche rispetto alle procedure. Ci sono queste due
iniziative, che siamo sicuri andranno a migliorare l'erogazione e
soprattutto le risposte a queste fasce di cittadini, che - ne siamo
coscienti - sono sempre più in difficoltà.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per la risposta che
mi ha fornito e per tutto l'impegno, devo dare merito che
un'attenzione c'è e si è fatto tanto, non sto né contestando
questo, né voglio far vedere che le cose non funzionano. Mi rivolgo
a quella categoria di persone, che naturalmente lei ha evidenziato
come sono aumentate: da 80 a 146, siamo arrivati a 251... e queste
persone non riescono a capire le fasi burocratiche, che abbiamo dei
problemi. Il mio era un suggerimento: con l'autocertificazione lì
dove abbiamo quelle persone la cui situazione comunque non varia e
che sono già conosciute... fare all'inizio dell'anno quando si
fanno le domande un'autocertificazione, in questa lettera dare la
responsabilità al cittadino di portare dopo il DSU... e i controlli
si fanno naturalmente, perché non è che dobbiamo dare le cose a chi
non ne ha diritto, ma con questo davamo un'impronta di una velocità
non indifferente e non mettevamo in difficoltà questi anziani, era
solo questo. Voglio dire comunque all'Assessore che gli dia una
maggiore attenzione, perché i casi sono tanti e cerchiamo di
andargli incontro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK