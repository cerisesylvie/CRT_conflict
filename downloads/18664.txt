Consiglio Regionale della Valle d'Aosta - Oggetto del Consiglio n. 1771 del 10 gennaio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1771 del 10 gennaio 2001 - Resoconto
OGGETTO N. 1771/XI Ripristino della ferrovia Aosta/Chivasso
ed effettuazione dei lavori in applicazione
dell’accordo Regione-Ferrovie dello Stato del 1998.
(Interrogazione)
Interrogazione Al fine di avere informazioni dettagliate
sulle modalità e sui tempi del ripristino della ferrovia
Aosta-Chivasso, nonché sull’effettuazione dei lavori
già definiti nell’accordo del gennaio 1998 fra
Regione Valle d’Aosta e Ferrovie dello Stato ed in
gran parte ancora da realizzare;
Visti gli impegni assunti a più riprese sia dalla Regione sia da
Infrastrutture S.p.A.;
la sottoscritta Consigliera regionale
Interroga
l’Assessore regionale ai Trasporti per
conoscere:
1) In applicazione all’accordo del gennaio
1998:
a) in che data e a chi sono stati affidati i lavori di
realizzazione dei sottopassi ferroviari nelle stazioni di
Châtillon, Verrès e Pont-Saint-Martin;
b) quali interventi di prolungamento dei binari di incrocio sono
stati decisi nella tratta ferroviaria valdostana e quando saranno
ultimate tali opere.
2) Per il ripristino conseguente ai danni provocati
dall’alluvione:
a) se sono stati affidati i lavori per il ripristino del ponte
sul torrente Chiusella ed in che data essi saranno conclusi;
b) in quanti e quali lotti sono state divise le opere di
ripristino della ferrovia nella tratta fra Nus e Strambino; quanti
e quali sono stati finora affidati; quali sono i tempi di
conclusione dei lavori di ognuno di tali lotti.
F.to: Squarzino Secondina
Presidente
La parola all’Assessore al
turismo, sport, commercio e trasporti, Lavoyer.
Lavoyer (SA)
Chiedo ancora scusa alla Consigliera
Squarzino per il posticipo di questa interrogazione, ma visto che
la stessa non entrava su valutazioni di tipo politico, ma erano
dati tecnici specifici, mi mancavano ancora alcuni riferimenti che
mi sono stati prodotti, quindi cercherò di rispondere puntualmente
alle domande che mi sono state poste.
La prima parte dell'interrogazione fa riferimento
all’accordo del gennaio 1998 sottoscritto fra la
Regione e Ferrovie dello Stato, con l’impegno di
queste ultime a realizzare una serie di interventi.
Il primo quesito chiede:
"in che data e a chi sono stati
affidati i lavori di realizzazione dei sottopassi ferroviari nelle
stazioni di Châtillon, Verrès e Pont-Saint-Martin"
; questi
interventi sono stati affidati in data 7 dicembre 2000 alla S.p.A.
Impregevo di Nus e sono stati consegnati alla stessa impresa il 22
dicembre 2000. La riattivazione, quindi
l’ultimazione di questi interventi è prevista per
dicembre 2001 con la riapertura della tratta Nus-Borgofranco.
Per quanto riguarda il secondo punto:
"quali interventi di
prolungamento dei binari di incrocio sono stati decisi nella tratta
ferroviaria valdostana e quando saranno ultimate tali opere"
,
si è previsto la modifica degli impianti di armamento e tecnologici
per l’ingresso contemporaneo di treni incrocianti
nelle stazioni di Châtillon, Verrès e Pont-Saint-Martin.
L’ultimazione di questi interventi è prevista per il
dicembre 2001, anche questo in concomitanza con la riapertura della
tratta Nus-Borgofranco.
Per la seconda parte dell'interrogazione, più riferita agli
interventi di ripristino a seguito dei danni alluvionali, al primo
quesito:
"se sono stati affidati i lavori per il ripristino del
ponte sul torrente Chiusella"
, la risposta è sì. I lavori del
ponte sul torrente Chiusella a Strambino sono stati affidati in
data 21 novembre 2000, alla ditta S.r.l. Eurogol di S. Mauro,
Torino, e consegnati il 4 dicembre 2000; la riattivazione della
tratta a seguito del ripristino di questo intervento è prevista per
il luglio 2001. Contemporaneamente sarà rimessa in esercizio la
tratta Strambino-Borgofranco.
Altro quesito:
"in quanti e quali lotti sono state divise le
opere di ripristino della ferrovia nella tratta fra Nus e
Strambino; quanti e quali sono stati finora affidati; quali sono i
tempi di conclusione dei lavori di ognuno di tali lotti".
Allora, la tratta Nus-Strambino è stata suddivisa in 4 lotti, il
primo lotto interessa la tratta Nus-Châtillon, i lavori sono stati
affidati alla ditta Isaf di Issogne, l’ultimazione
dei lavori è prevista per il maggio 2001; il secondo lotto
interessa la tratta Châtillon-Verrès, i lavori sono stati affidati
alla ditta Edilia di Caselle, Torino, la loro ultimazione è
prevista per l’aprile 2001; il terzo lotto riguarda
la tratta Verrès-Donnas, i lavori sono stati affidati alla ditta
Bianchino di Ceva, Cuneo, la cui ultimazione è prevista per
l’aprile 2001; infine per l’ultimo
lotto, che riguarda la tratta Donnas-Ivrea-Strambino, i lavori sono
stati affidati alla ditta Sama di Paesana, Cuneo, la cui
ultimazione è prevista per il maggio 2001.
Per quanto riguarda il ponte sul fiume Dora Baltea, questo è un
intervento specifico che non riguarda la suddivisione di lotti, i
lavori sono stati affidati alla ditta Impregevo di Nus, data di
ultimazione lavori luglio 2001.
Si sono poi avviati in più ulteriori appalti relativi
all’armamento e agli impianti tecnologici, che
permetteranno di riattivare l’intera tratta entro il
dicembre 2001. Però questi sono in fase di esecuzione di procedure,
non c’è ancora l’assegnazione,
eventualmente appena saranno definiti la consegna e i tempi, mi
farò carico di produrre la documentazione
all’interrogante.
Presidente
La parola alla Consigliera Squarzino
Secondina.
Squarzino (PVA-cU)
Ringrazio
l’Assessore.
Nel pourparler che abbiamo avuto all’inizio del
Consiglio avevo già detto che a me interessava avere i dati più
completi possibili. Ho pertanto accettato la sua proposta di
rinviare la discussione dell'interrogazione, per avere i dati
completi.
La ringrazio delle informazioni datemi e le chiedo di avere il
testo scritto così ho anche la dicitura esatta delle diverse
imprese.
Dai dati forniti sembra che sia rispettata la tempistica che
Infrastrutture aveva dato. Dico "sembra", nel senso che i lavori
sono stati assegnati, i tempi previsti sono maggio-aprile per la
parte Nus-Strambino, mentre i punti più critici riguardano ancora
il Chiusella e il ponte sulla Dora. Vedo però che in entrambi i
casi si parla di luglio 2001, non più di dicembre 2001, quindi mi
sembra che i tempi si stiano ulteriormente contraendo e questo ci
fa piacere, visto il disagio denunciato dai pendolari e la loro
richiesta continua di accelerare i lavori. E non parlo solo dei
pendolari; sicuramente avrà avuto occasione di parlare con turisti
o anche con residenti che devono spostarsi per motivi di lavoro: la
mancanza di questa tratta ferroviaria funzionante è veramente un
grosso handicap.
Spero che questi tempi siano rispettati; la ringrazio dei dati
forniti e di quelli che mi fornirà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK