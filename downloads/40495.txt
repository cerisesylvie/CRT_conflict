Consiglio Regionale della Valle d'Aosta - Oggetto del Consiglio n. 3284 del 7 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3284 del 7 marzo 2018 - Resoconto
OGGETTO N. 3284/XIV - Interrogazione: "Notizie in merito
all'attivazione di nuovi voli presso l'Aeroporto
regionale".
Grosjean (Président) -
Point n° 14 à l'ordre du jour. La
parole à l'Assesseur Marguerettaz pour la réponse.
Marguerettaz (UV) -
Su questo tema ho già avuto modo di
rispondere. Queste notizie sono state diffuse, ma non coinvolgono
l'Amministrazione regionale che, come lei ben sa, collega Ferrero,
ha proceduto ad una risoluzione della convenzione, è stata
impugnata al TAR e il TAR ha detto che la revoca era legittima,
quindi siamo in attesa della sentenza che è stata appellata al
Consiglio di Stato.
Per quel che riguarda gli studi di mercato, l'Amministrazione
regionale ha avviato un percorso di revisione del
master
plan
su tutte le previsioni e tutta la programmazione che era
stata alla base degli investimenti. Ricordo che il master plan è
stato approvato dal Ministero e dall'ENAC, ma essendo un protocollo
che ha qualche anno, proprio d'intesa con le indicazioni del
Consiglio regionale, si è deciso di avviare tale percorso. Gli
uffici si stanno confrontando anche con ENAC, quindi questa è la
strada maestra.
Per quel che è dei Vigili del fuoco, l'ultimo provvedimento che
li riguarda è la delibera n. 877 del 29 giugno 2017, in cui è stata
prevista l'assunzione di due capireparto di categoria C2, un
assistente amministrativo e contabile in categoria C2; risulta
prevista unicamente una nuova procedura concorsuale per
l'assunzione di un collaboratore tecnico antincendio di categoria
C2. Qualora vi fossero altre necessità, ovviamente verranno
valutate.
Président -
La parole au collègue Ferrero pour la
réplique.
Ferrero (GM) -
Mi parevano un po' strane le dichiarazioni
comparse in maniera disinvolta, perché sui problemi all'Aeroporto,
con il proseguire del tempo e anche per quanto riguarda la
sostenibilità dei ruoli, chi è che poi alla fine tira fuori i
soldi? Sappiamo bene che i voli che si paventavano verso Roma
stanno in piedi se c'è da parte della Regione un contributo. Non
siamo un super aeroporto che possa dare prospettive di un traffico
eccezionale. Se si guardano gli studi fatti con il vecchio
master plan
diciamo che tra essi qualcuno era un po'
approssimativo perché prevedeva migliaia di passeggeri e abbiamo
riscontrato che era cosa impossibile. Tra l'altro le voci hanno
alimentato giustamente tra gli aspiranti Vigili del fuoco, che sono
ancora nelle graduatorie, tutta una serie di aspettative, perché
ovviamente chi è senza lavoro e lo aspetta da tanti anni dice:
"riaprono l'Aeroporto, magari si apre anche qualche prospettiva per
noi".
L'interrogazione era stata predisposta solo per chiarire un po'
la situazione, altrimenti la gente non riesce a capire, qualcuno
magari si fa delle idee non giuste. Quindi, se non ho compreso
male, siamo ancora in una fase di studio e di analisi per poi
verificare se ci vorranno altri provvedimenti per far ripartire i
voli, se sarà magari necessario fare altre revisioni per ripensare
a tutto quanto e magari tornare all'Aeroporto come era
originariamente: dedicato al volo sportivo. La ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK