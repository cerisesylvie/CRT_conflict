Consiglio Regionale della Valle d'Aosta - Oggetto del Consiglio n. 2253 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2253 del 14 luglio 2016 - Resoconto
OGGETTO N. 2253/XIV - Ordine dei lavori.
Rosset (Presidente) -
Porto a conoscenza dell'aula in
merito a quanto, al termine della seduta di questa mattina, era
stato formulato e richiesto dal collega Chatrian. Ho sollecitato
nuovamente per la documentazione richiesta: è pervenuta, credo che
l'abbia avuta anche il Consigliere, non so se corrisponda a quanto
richiesto.
Ha chiesto la parola il Consigliere Chatrian, ne ha facoltà.
Chatrian (ALPE) -
Grazie Presidente per la sollecitazione
che ha messo in campo tra ieri sera e stamattina, peccato che il
signor Scordato abbia pensato bene di tagliare una parte della
relazione che martedì pomeriggio ci ha illustrato, ma cercheremo,
come si dice nelle migliori famiglie, di tacconare un po' le
informazioni che ci ha dato all'interno della Commissione, tanto è
vero che nell'inviarci il documento, ha tagliato la parte più
importante.
Eravamo già a conoscenza del bilancio 2015, che abbiamo cercato
di studiare, ma il signor Scordato ha pensato bene di stralciarci
la parte più importante, quella dedicata all'andamento del primo
semestre 2016 ovvero, in termine tecnico al "bilancino", così
definito per qualsiasi società, dove si fa il punto della
situazione dei primi sei mesi.
La motivazione che ci dà la segreteria del signor Scordato è
questa: "Essendo le stesse formulate su dati e importi stimati e
non ancora completamente consuntivati, saranno oggetto di
rielaborazione". Non capiamo questo termine, il signor Scordato ci
dice che i dati definitivi, non appena disponibili, dovranno essere
rielaborati.
Questo per dire che ci dispiace un po', la nota che ci fa
pervenire l'avevamo già, l'unica nota che ci interessava, era
quella sui primi sei mesi sull'andamento della casa da gioco.
Comunque, ringraziamo per la sua tempestiva attivazione.
Presidente -
Mi limito ad attivare gli aspetti formali,
io nel merito della risposta non posso intervenire.
Possiamo proseguire con l'ordine del giorno, riprendendo dal
punto n. 22 sospeso questa mattina per un'urgenza del Consigliere
Gerandin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK