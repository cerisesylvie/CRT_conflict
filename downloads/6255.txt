Consiglio Regionale della Valle d'Aosta - Oggetto del Consiglio n. 718 del 13 luglio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 718 del 13 luglio 1984 - Resoconto
OGGETTO N. 718/VIII - ISTITUZIONE DEL CONCORSO PER
L'ASSEGNAZIONE DI PREMI DI FEDELTA' AL LAVORO E DEL PROGRESSO
ECONOMICO - ANNO 1984 - DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
- ravvisata l'opportunità di procedere alla seguente
ripartizione dei premi:
n. 120 a favore di lavoratori che abbiano prestato ininterrotta
attività lavorativa alle dipendenze di impresa industriale,
commerciale, agricola od artigiana. Di questi n. 70 sono riservati
a lavoratori con almeno 35 anni di anzianità di attività lavorativa
collocati a riposo a seguito di invalidità dovuta a malattia
professionale o a incidenti sul lavoro;
n. 2 a favore di dirigenti di azienda con almeno 35 anni di
ininterrotta attività lavorativa presso la stessa azienda;
n. 250 a favore di coltivatori diretti con almeno 35 anni di
propria ininterrotta conduzione dello stesso fondo;
n. 5 a favore di titolari di impresa artigiana con almeno 35
anni di ininterrotta attività, se gestita dal fondatore, oppure con
almeno 60 anni se la gestione e proseguita dagli eredi;
n. 5 a favore di titolari di impresa con almeno 35 anni di
ininterrotta attività industriale o commerciale, se gestita dal
fondatore, oppure con almeno 60 anni di ininterrotta attività se la
gestione e proseguita con gli eredi;
n. 10 a favore di lavoratori che abbiano prestato per almeno 35
anni ininterrotta attività lavorativa presso uno studio
professionale, presso un ente o istituzione pubblica o privata;
n. 3 a favore di liberi professionisti con almeno 35 anni di
attività;
n. 5 a favore di lavoratori con almeno 25 anni di ininterrotta
attività presso alpeggi.
DELIBERA
di istituire anche per il 1984 il concorso per l'assegnazione di
premi di fedeltà al lavoro e del progresso economico, consistenti
in medaglie d'oro e attestati di riconoscimento, nei limiti
indicati in premessa;
di approvare ed impegnare la spesa di £ 180.000.000
(centoottantamilioni) finanziandola con imputazione al cap. 35900
del bilancio preventivo della Regione per l'anno 1984 ("Spese per
iniziative e manifestazioni economiche") che presenta la necessaria
disponibilità;
di approvare il sottoriportato bando di concorso per
l'assegnazione dei premi di cui trattasi;
di delegare alla Giunta regionale l'adozione dei
provvedimenti necessari all'espletamento del concorso, compresa
l'eventuale riduzione del numero dei premi in relazione alle
domande pervenute e l'approvazione e l'impegno di maggiori spese
derivanti da variazioni del prezzo del mercato dell'oro.
(... omissis ...)
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
Seguendo quello che era stato
l'indirizzo che aveva dato il Consiglio la volta scorsa, abbiamo
consegnato a tutti i Consiglieri la proposta per la premiazione
fedeltà al lavoro ed al progresso economico in base a quelli che
erano anche i dati di domande non coperte nella scorsa edizione. In
aggiunta c'è il premio per il progresso economico, riservato a
piccole e medie industrie, per aver portato all'azienda notevoli
perfezionamenti nei sistemi di produzione e distribuzione con
speciale riferimento all'organizzazione del lavoro e
all'allineamento tecnologico.
In sostanza, c'è l'aggiunta dopo a parola "assegnati", delle
parole "a persone". La relazione è chiara, non c'è bisogno di
ulteriori chiarimenti.
Si dà atto che dalle ore 18,43 presiede il Vice Presidente
Franco De Grandis.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Il Gruppo socialista su questo
provvedimento si astiene.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Il nostro Gruppo vota a favore in
quanto sostanzialmente sono accolte le nostre proposte,
sollecitando l'Assessore che per il prossimo anno si tenga conto
delle proposte che avevamo fatto l'altra volta, cioè di limitare il
numero dei premi ma di lasciarlo indeterminato.
PRESIDENTE
: Metto in approvazione la delibera in oggetto,
facendo presente al Consiglio che al rigo 14°, dopo la parola
"assegnati", vanno aggiunte le parole "a persone".
ESITO DELLA VOTAZIONE
Presenti: 26
Votanti: 23
Favorevoli: 23
Astenuti: 3 (Baldassarre, Pascale, Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK