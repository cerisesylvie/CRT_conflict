Consiglio Regionale della Valle d'Aosta - Oggetto del Consiglio n. 1761 del 10 gennaio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1761 del 10 gennaio 2001 - Resoconto
OBJET N° 1761/XI Communications du Président du Gouvernement
régional.
Président
La parole au Président du Gouvernement, Viérin
Dino.
Viérin D. (UV)
Le Conseil d’Etat, par sa
décision du 19 décembre 2000, a accueilli le recours de
l’Administration régionale contre le jugement du TAR
de la Vallée d’Aoste du 18 mars 1999, qui avait fait
droit en première instance au recours présenté par Finoper, en vue
d’annuler la délibération du Conseil régional du 15
avril 1998.
Par cette délibération le Conseil régional - con voti favorevoli
24, presenti 32, votanti 24, astenuti 8 (Aloisi, Collé, Chiarello,
Dujany, Lanièce, Lanivi, Marguerettaz, Tibaldi) - avait
délibéré:
"- di prendere atto che per i motivi in premessa indicati non
esistono allo stato attuale i requisiti di trasparenza ed
affidabilità dell’azionariato della società Finoper
S.p.A.;
- di non poter pertanto autorizzare il Presidente della Giunta
regionale a sottoscrivere la convenzione con la società Finoper
S.p.A., di dichiarare pertanto chiusa infruttuosamente la
trattativa privata per l’affidamento della gestione
della Casa da gioco di Saint-Vincent;
- di demandare al prossimo Consiglio regionale ogni decisione in
merito alle future modalità di gestione della Casa da gioco di
Saint-Vincent".
Le Conseil avait donc légitimement jugé infructueux le marché
négocié pour l’attribution de la gestion de la
Maison de jeu de Saint-Vincent.
Cette décision marque la fin du long et complexe différend avec
Finoper et surtout réaffirme le bien-fondé et la légalité des
décisions du Gouvernement et du Conseil de la Vallée, dans le cadre
de la procédure lancée en vue de l’attribution de la
gestion du casino.
Je veux citer quelques passages de cet arrêt, tout
d’abord par rapport à la délibération du Conseil
régional - je cite -:
"che è stata adottata dopo che la Giunta
regionale, sulla scorta dell’approfondita
istruttoria svolta aveva concluso di non poter esprimere un
giudizio sulla presenza dei requisiti di trasparenza ed
affidabilità dell’azionariato Finoper a causa del
mancato invio dei documenti richiesti",
ou encore,
"che le
considerazioni del TAR non possono essere condivise",
ou
encore,
"che è sulla base di tale situazione conosciuta dalla
Regione nel corso del procedimento, che va valutato il
comportamento dell'Amministrazione e la decisione definitiva con la
quale essa ha ritenuto di chiudere la fase della trattativa, sul
presupposto che non aveva avuto la possibilità di verificare la
sussistenza del requisito dell'affidabilità e della trasparenza
dell’azionariato Finoper",
ou enfin,
"che non
si può difatti sottacere che l’accertamento rigoroso
del requisito di trasparenza ed affidabilità
dell’azionariato Finoper fosse un preciso dovere
dell’Amministrazione, specie in considerazione del
ripetuto contenzioso che si era sviluppato al riguardo, con
l’ovvia conseguenza che le conclusioni alle quali la
Regione è pervenuta non di mancanza del requisito, bensì di
impossibilità di accertamento del medesimo, appaiono, dal punto di
vista di un giudizio necessariamente prognostico, del tutto
corrette".
Il s’agit sans doute de l’un des
événements les plus saillants et marquants de
l’activité du Gouvernement et de sa majorité, et à
cet égard nous ne pouvons qu’exprimer notre
satisfaction pour la reconnaissance du bien-fondé de notre
comportement.
Or, la décision du Conseil d’Etat nous vaut
aujourd’hui de sortir du contentieux
administratif.
Nous sommes donc à même de procéder sans limites ni contraintes,
de mettre fin à la phase transitoire de gestion de la maison de
jeu, phase caractérisée par l’institution en 1993 de
la Gestion Extraordinaire, une gestion dont la nature et la durée
étaient par ailleurs déjà indiquées à l’article
1
er
de la loi en portant institution, et qui a rempli et
remplit encore efficacement les missions qui lui ont été
confiées.
Mais aussi cette décision nous vaut d’assurer
dans le plus bref délai une gestion ordinaire de la maison de jeu
selon les principes de droit privé, sans faire abstraction des
expériences positives et négatives acquises ces dernières années,
et compte tenu de la nécessité de ce qu’une gestion
efficace, transparente et économiquement rentable soit assurée.
Mais aussi, de sauvegarder et promouvoir la compétitivité de la
maison de jeu, en faisant face aux changements qui se produisent ou
se produiront dans le secteur des jeux, pour garantir au casino un
essor, un avenir prometteur, susceptible de confirmer le bon
résultat de cette dernière année par un plan de développement
prévoyant les investissements nécessaires à sa relance, par la
construction d’une nouvelle maison de jeu et, si
possible, l’achat des propriétés environnantes.
Président
La parole au Conseiller Tibaldi.
Tibaldi (FI) Il gruppo di Forza Italia, riservandosi di leggere
il contenuto di questa sentenza, in particolare le motivazioni
della medesima, in quanto il documento ci è stato consegnato
poc’anzi dal Presidente della Giunta, vuole
esprimere alcune considerazioni su quanto annunciato dallo stesso
Presidente.
La sentenza del Consiglio di Stato chiude una parentesi
importante e anche logorante di un contenzioso che era nato sin dal
1991 fra una società privata, la Finoper, e la Regione Valle
d’Aosta. Contenzioso che è durato 8 anni e che si è
fondato principalmente sulla sussistenza o meno di un requisito in
capo a questa società: la trasparenza e
l’affidabilità del proprio azionariato. Prendiamo
atto con soddisfazione che questa sentenza pone un termine a questa
situazione e, di conseguenza, consente alla Regione di assumere
determinazioni - ci auguriamo precise - per quanto concerne il
futuro della casa da gioco. Gli auspici che ci sentiamo di
rivolgere oggi alla maggioranza consiliare sono i seguenti. Il
primo è che la funzione di chiusura della Gestione straordinaria,
come affermava il Presidente, di natura transitoria, come
d’altronde ricorda la legge n. 88/1993 poi
modificata, si concluda al più presto.
Il secondo è che la gestione straordinaria ceda il passo ad una
gestione privata della casa da gioco e quando diciamo "gestione
privata" intendiamo sottolineare un qualcosa di più rispetto a
quanto detto poc’anzi dal Presidente.
Egli ha infatti parlato di gestione ordinaria secondo i principi
del diritto privato, e noi sappiamo che secondo quei principi
possono essere anche governate società pubbliche o miste.
E visto che in Valle d’Aosta la confusione fra
pubblico e privato è più che mai marcata, noi invochiamo una
gestione privata della casa da gioco.
Anche perché, in vista di una futura liberalizzazione del gioco
d'azzardo in Italia, è auspicabile che la gestione della casa da
gioco si consolidi e si potenzi e sia in grado di affrontare a
testa alta la competizione di un mercato sempre più aggressivo.
Qualche anno fa il casinò era il primo casinò
d’Europa, oggi non è nemmeno più il primo casinò
d’Italia. Ci teniamo a rimarcarlo nonostante i dati
diffusi dalla Casa da gioco siano più che mai trionfalistici.
Questo è, in sintesi, un primo commento che il gruppo di Forza
Italia si sente di fare dinanzi alla comunicazione di questa
sentenza.
Président
La parole au Conseiller Cerise.
Cerise (UV) La deliberazione del Consiglio regionale n.
3136/1998 appare freddamente lapidaria e persino eccessivamente
sintetica nella parte dispositiva, con la quale il Consiglio viene
ad assumere una decisione di grande importanza e della massima
delicatezza.
Con essa si deliberavano in quattro stringati punti quanto ha
già richiamato il Presidente della Giunta. Sono punti che appaiono
ben poca cosa in rapporto ad una scelta di tale peso.
Il fatto trova forse spiegazione nella corposa e dettagliata
parte esplicativa, dove vengono evidenziati i vari passaggi
dell'intricata vicenda.
In ogni caso, va dato merito a quella maggioranza che seppe
allora assumersi queste responsabilità a fronte di una situazione
molto complessa, appesantita da velate minacce epistolari di
chiamate in causa personali dei singoli consiglieri, non ultimo per
rifondere i danni nel caso di soccombenza della Regione. Ipotesi
quest’ultima tutt’altro che remota,
considerato che con sentenza n. 45 del gennaio 1999 il TAR
dichiarava decaduta questa deliberazione e, con contestuale
ordinanza, stabiliva che nelle more del deposito della relativa
sentenza venissero sospesi i punti 3 e 4 della stessa deliberazione
dichiarata decaduta.
Allora apparve a tutti chiara la determinazione del TAR della
Valle d’Aosta, sottolineata
dall’impedire alla Regione che nel sia pur breve
periodo intercorrente fra la data della sentenza e la sua
deposizione fossero sospesi i punti 3 e 4 sopra richiamati, in
quanto così recita l’ordinanza:
"L’adozione di eventuali nuove iniziative da
parte della Regione diverse dalla trattativa privata con Finoper,
potrebbero arrecare alla stessa danni gravi e
irreparabili".
Oggi tutti possono constatare che i danni non meno gravi e sotto
certi aspetti altrettanto irreparabili sono stati subiti dalla
Regione, obbligata - io dico ingiustamente - in una condizione di
impotenza. Di fronte a questa sentenza e alla decisione del TAR
quante sono state le voci del mondo politico, ma anche quelle di
larghi strati dell'opinione pubblica, che invitavano a cambiare
decisamente strada e a rivedere la decisione che il Consiglio
assunse nell’aprile 1998?
Alla base dell’azione del Governo regionale e
della maggioranza di opporre resistenza alla sentenza del TAR e
quindi di ricorrere al Consiglio di Stato, oltre il rispetto del
principio di coerenza dell’azione amministrativa a
convinte ragioni di salvaguardia degli interessi della Regione,
alla certezza di avere sin lì agito per garantire un futuro
prospero e ricercare una gestione affidabile della casa da gioco,
c’era la volontà di muoversi lungo un percorso privo
di ombre che la sentenza del TAR di Aosta nelle sue declamate
certezze non aveva certo fugato.
Siamo ora di fronte alla fondatezza e alla giustezza di quelle
scelte, certamente dibattute, che hanno condotto attraverso
passaggi difficili e sofferti.
Ben può essere presa qui a prestito
l’affermazione che si sono perse alcune battaglie,
ma si è finito con il vincere la guerra.
L’importanza politica della sentenza è notevole.
Essa pone fine a quasi dieci anni di contenziosi che non hanno
certo giovato alla nostra casa da gioco. Fa poi cadere quella
"spada di Damocle" che pendeva sulla Regione e che di fatto
impediva a questa di intraprendere iniziative per pervenire ad una
gestione della casa da gioco diversa da quella della Gestione
straordinaria, propria a fronteggiare la situazione di emergenza
venutasi a creare. Finalmente si può affermare che la Gestione
straordinaria sia prossima alla conclusione.
Si inizia ora con una pagina bianca il capitolo tutto da
scrivere sull’affidamento della conduzione della
nostra casa da gioco, secondo quanto indicato da questa maggioranza
nel programma di legislatura. Parallelamente deve essere redatto
quello del rilancio del casinò, nel quale si inserisce la pagina
della costruzione di una nuova casa da gioco, per consentirgli di
affrontare vincente le sfide che si profilano e certamente non
prive di difficoltà. Le due questioni, è ovvio, sono fra loro
fortemente correlate.
Capitoli nuovi, ma attenzione all’interno di una
storia composta da tanti altri precedenti capitoli ora chiusi, ma
non per questo da dimenticare, anzi molto istruttivi da tenere
nella massima considerazione.
Come aveva stabilito il punto 4 della deliberazione adottata dal
Consiglio regionale nell’aprile 1998, sarà questo
Consiglio regionale che dovrà prendere ogni decisione in merito
alle future modalità di gestione della casa da gioco. Sono certo
che lo saprà fare in coerenza con la lucidità e la celerità
necessarie, avvalendosi delle esperienze trascorse, perseguendo
l’obiettivo di valorizzare tutte le potenzialità
della casa da gioco, salvaguardandone il nome attraverso una
conduzione della stessa a forte connotazione privata e affidata
secondo i principi dell'assoluta trasparenza, imparzialità e
massima attenzione per l’interesse pubblico.
Président
La parole au Conseiller Piccolo.
Piccolo (SA) In seguito alle comunicazioni del Presidente della
Giunta in merito alla sentenza del Consiglio di Stato sul problema
della casa da gioco, credo che non si possa che esprimere
compiacimento per l’esito della sentenza stessa,
attesa da anni da parte di coloro che facevano parte della
maggioranza di allora, ma anche di quella attuale, in particolare
di chi vi parla.
Una sentenza che abbiamo ricevuto oggi e che sicuramente
approfondiremo con molta attenzione in merito al suo contenuto.
Compiacimento anche per il riconoscimento che la sentenza
attribuisce al Consiglio regionale, alla deliberazione votata dalla
maggioranza di allora e in modo responsabile; responsabilità
considerata da parte delle forze politiche di opposizione
irresponsabile, interessata. Più volte è stato dichiarato da questi
banchi che l’allora maggioranza era interessata a
gestire la casa da gioco. Ovviamente queste affermazioni non si
sono limitate a questo consesso, ma secondo quella che è una
specialità di alcune forze dell'opposizione, sono state
sponsorizzate tramite mass media.
Oggi abbiamo sentito proprio da questi banchi persone, che
consideravano irresponsabile la decisione allora assunta dai
consiglieri di maggioranza, affermare che oggi:
"va tutto bene,
madama la marchesa"
.
Se non altro giustizia è stata fatta, tocca ora a noi prendere
in tempi stretti le sollecite decisioni per addivenire ad una
soluzione che porti ad una gestione privatistica. Soluzione che
crediamo necessaria per la futura gestione della casa da gioco, che
potrà essere offuscata anche dalla possibile apertura di altre case
da gioco sul territorio nazionale, e quindi dovremo essere
sollecitamente pronti ad una concorrenza spietata.
Président
La parole au Conseiller Beneforti.
Beneforti (PVA-cU) Il nostro gruppo non può non accogliere con
favore e soddisfazione la sentenza del Consiglio di Stato,
tant’è vero che abbiamo presentato anche
un'interrogazione in questa seduta
sull’argomento.
La decisione, oltre a chiudere un contenzioso legale iniziato
nel 1991 dalla "Giunta Bondaz", permette alla Regione e alla casa
da gioco di tornare alle origini, caro Presidente, di uscire
dall’incertezza. È iniziato allora, è iniziato con
la "Giunta Bondaz" l’appalto della casa da
gioco?
(interruzione del Presidente della Giunta, fuori
microfono)
? poi ci sono quelli che avete fatto voi dopo, perché di danni
ce ne sono tanti e li andremo a verificare!
Dicevo che questa sentenza, a parte le polemiche che ci possono
essere, permette alla casa da gioco di tornare alle origini, di
uscire dall'incertezza, di affrontare e superare le difficoltà e le
sfide che ha incontrato e che incontrerà nel futuro.
Il ritorno al privato nel più breve tempo possibile permette di
superare la Gestione straordinaria, che ha dimostrato - a detta
degli stessi responsabili, basta rileggere i giornali - di essere
una strada non più percorribile.
Certamente si era resa necessaria per superare le difficoltà del
momento, ma ora riteniamo che occorra tornare al privato.
Per ciò che rappresenta la casa da gioco sul piano economico,
turistico e occupazionale, credo che occorra fare presto. Per
l’interesse che abbiamo sempre dimostrato su questo
problema, ci auguriamo, checché ne dica il Consigliere Piccolo, che
sul futuro della casa da gioco si apra un confronto aperto e
credibile in commissione e in Consiglio regionale.
Siamo disponibili a confrontarci su tutte le proposte, se sono
credibili e nell’interesse della Valle
d’Aosta.
Mi permetto di avanzare solo, e lo faccio forse prematuramente,
dei forti dubbi sul fatto che i Valdostani possano divenire
azionisti come qualcuno ha annunciato, o che venga data loro la
possibilità di giocare. Infatti visto che alla Regione è affidata
la gestione del casinò, è il Consiglio che deve vedere come far
gestire il casinò, non vedo il perché si dovrebbe ricorrere ad un
azionariato più o meno diffuso.
A seguito anche dell’opposizione che si sta
conducendo come Regione verso l’apertura di nuovi
casinò, non credo opportuno che si venga a sapere che si estende il
gioco ai residenti in Valle d’Aosta, come qualcuno
ha preannunciato. Per noi la strada da seguire è quella di indire
una gara di appalto, in modo da metterci nelle condizioni di
scegliere una società affidabile, che imposti una gestione capace
di far tornare il Casinò di Saint-Vincent quello che era un tempo:
il primo d’Italia e forse anche il primo
d’Europa.
Nel prendere atto della sentenza, chiediamo che si faccia presto
a tornare al privato in modo da poter dare una gestione diversa
alla casa da gioco.
Président
La parole au Conseiller Praduroux.
Praduroux (UV) Intervengo brevemente, alla luce di tutti gli
interventi che sono stati fatti sulla sentenza del Consiglio di
Stato, rispetto alla quale peraltro come membro della IV
Commissione mi sento di dire con soddisfazione che finalmente si è
chiuso un capitolo importante. Ho sentito da parte di tutti i
colleghi parlare di una certa fretta per chiudere la Gestione
straordinaria; è vero che va chiusa, ma volevo segnalare che
comunque questa Gestione straordinaria in poco tempo è riuscita a
portare in attivo i conti del casinò. Quindi in questo momento mi
sentirei, è un'idea personale, non di affrettare di molto questa
Gestione straordinaria, ma di invitare il Consiglio regionale, la
Regione, alla luce anche dei sopralluoghi fatti come IV Commissione
al Casinò di Nova Gorica, al Casinò di Venezia, di partire con il
piede giusto. Mi sembra meno importante di avere una fretta
eccessiva per chiudere questa Gestione straordinaria, che comunque
ha dato degli effetti positivi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK