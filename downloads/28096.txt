Consiglio Regionale della Valle d'Aosta - Oggetto del Consiglio n. 185 del 31 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 185 del 31 luglio 1970 - Resoconto
OGGETTO N. 185/70 - Comune di Aosta. Carenza acqua potabile
nella frazione Arpuilles. (Approvazione di Mozione)
Manganoni
(P.C.I.)
- Io penso non ci sia niente da
illustrare, è semplicemente inconcepibile che nella capitale,
perché Arpuilles fa parte del Comune di Aosta, nella capitale della
progreditissima Regione autonoma della Valle d'Aosta, che vanta il
reddito pro-capite, si trova a un certo posto in Italia dopo la
Liguria e il Piemonte, ebbene ci si trovi in condizione che chi
vuole avere l'acqua in casa o aver l'acqua in una casa nuova che si
costruisce debba cercarsi ed acquistarsi una sorgente e costruirsi
l'acquedotto a proprie spese.
Questo è quanto è stato detto, chiedendo nel 1970 in quel
fortunato villaggio di Arpuilles, quando si potrebbe ovviare a
questo grave inconveniente, cose inconcepibili, con la costruzione
di una vasca di riserva, per cui c'è già il progetto e che, se non
vado errato, ammontava quattro cinque anni fa a circa 3 milioni mi
pare, mettiamo che oggi siano cinque con gli aumenti, per cui la
popolazione ha già ceduto gratuitamente un appezzamento di terreno
su cui costruire la vasca di riserva e con la costruzione della
vasca di riserva si risolverebbe il problema, perché l'acqua,
anziché continuare ad uscire così dalle fontane pubbliche, verrebbe
accumulata, ne uscirebbe un po' perché è sprecata da queste fontane
pubbliche, che naturalmente vanno mantenute e non abolite, e
l'acqua che viene sprecata specialmente nel periodo notturno
verrebbe accumulata e sarebbe più che sufficiente di giorno per
distribuirla a tutti gli utenti che ne fanno richiesta.
Quindi io, di fronte a questo fatto e di fronte alla spesa
minima perché non so, mi corregga l'Assessore, io parlo di 5
milioni circa si può risolvere quel gravissimo problema e io mi
chiedo perché non lo affrontiamo e non lo risolviamo
sollecitamente.
Rollandoz
(D.P.)
- Il Consigliere Manganoni m'ha
fatto la relazione che m'ha fatto il tecnico dell'assessorato che è
andato sul posto, è esatto quello che dice. Abbiamo riscontrato
nell'assessorato che con deliberazione dell'11 novembre 1964,
quando il Consigliere Manganoni era Assessore, aveva già fatto un
impegno di un milione e 600 per un contributo per la vasca di
riserva dell'acquedotto di Arpuilles. Noi non abbiamo nulla in
contrario a prevedere per l'anno prossimo, per integrare questo
contributo che dovrebbe corrispondersi con una legge regionale, a
un massimo del 70% purché l'Amministrazione comunale di Aosta si
impegni a risolvere il problema.
La risposta, quindi noi potremmo interessarci a trasmettere
anche questo interessamento del Consigliere Manganoni
all'Amministrazione comunale di Aosta, potremmo provvedere per il
bilancio programmi lavori per l'anno prossimo un contributo
integrativo, però la volontà non dipende da noi ma dipende
dall'Amministrazione comunale di Aosta.
Manganoni
(P.C.I.)
- Ma quello stanziamento del
1964 è ancora residuo?
Quindi quei fondi ci sarebbero ancora. Io penso che sarebbe
giusto, non siete voi che dovete farlo ma è il Comune. Adesso che
il Comune si sta mettendo in sesto, speriamo, fatevi portavoce di
questa richiesta.
Siggia
(P.C.I.)
- In votazione la mozione di cui
all'oggetto 29. Chi è d'accordo alzi la mano. Contrari? Astenuti?
La mozione è approvata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK