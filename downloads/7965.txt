Consiglio Regionale della Valle d'Aosta - Oggetto del Consiglio n. 2385 del 14 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2385 del 14 novembre 1986 - Resoconto
OGGETTO N. 2385/VIII - DISEGNO DI LEGGE CONCERNENTE:
"RIFINANZIAMENTO PER L'ANNO 1986 DEGLI INTERVENTI DI CUI ALL'ART. 3
DELLA LEGGE REGIONALE 30 DICEMBRE 1982, N. 101, CONCERNENTE LA
COSTITUZIONE DI FONDI DI ROTAZIONE PER L'ARTIGIANATO, IL COMMERCIO
E LA COOPERAZIONE".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Si tratta di rifinanziare la legge
regionale n. 101 per la parte che concerne le piccole e medie
imprese commerciali, onde far fronte alle numerosissime domande che
sono state presentate.
Vorrei solo aggiornare al 5 novembre 1986 alcuni dati contenuti
nella relazione e che si riferiscono al 31 agosto 1986.
Le domande pervenute, aggiornate al 5 novembre 1986, sono 227,
per un totale complessivo richiesto di 9 miliardi e 939 milioni.
Con questo ulteriore finanziamento dovremmo quindi essere in grado
di far fronte alle domande che sono pervenute.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Vorrei porre all'Assessore due
domande.
La prima riguarda i tempi medi necessari tra la richiesta degli
operatori ed il momento della riscossione del mandato.
La seconda domanda invece tende a conoscere quali sono i rientri
medi di capitale nell'arco dell'anno, perché, oltre alla dotazione
del fondo, ci dovrebbe già essere anche una certa percentuale di
rientro relativa ai finanziamenti precedenti, ed inoltre qual'è,
sempre che esista, la quantità o percentuale di insoluti o mancati
rientri.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Nel merito dei tempi posso essere
preciso solo in riferimento ai tempi complessivi.
Per quanto concerne la parte regionale dell'istruttoria, e
dell'invio della pratica alla FINAOSTA, i tempi sono rapidi anche
perché la Commissione che esamina le domande si riunisce a ritmi
molto sostenuti ed almeno una volta al mese.
Nel merito della seconda parte che riguarda la FINAOSTA, potrò
essere più preciso chiedendo i tempi che occorrono alla società
stessa.
I rientri dal primo gennaio 1986 al primo giugno 1986 hanno
raggiunto la cifra di 2 miliardi 212 milioni 496 mila e 847 lire.
Quelli previsti dal primo luglio 1986 al 31 dicembre 1986 ammontano
ad 1 miliardo e 800 milioni.
PRESIDENTE:
Passiamo ora all'esame dell'articolato.
Do lettura dell'articolo 1:
ART. 1
1. È autorizzata, per l'anno 1986, l'ulteriore spesa di £.
800.000.000 per gli interventi previsti dall'art. 3 della legge
regionale 30.12.1982, n° 101, come modificato dall'art. 3 della
legge regionale 8.8.1985, n° 67, riguardante la costituzione di
fondi di rotazione per il commercio.
PRESIDENTE:
Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo
2:
ART. 2
1.
L'onere di £.. 800.000.000 derivante
dall'applicazione della presente legge graverà sul cap. 36950
della parte spesa del bilancio di previsione della Regione per
l'esercizio 1986.
2.
Alla copertura dell'onere di cui al comma
precedente si provvede mediante riduzione di pari importo del
capitolo 50150 "Fondo globale per il finanziamento di spesa per
ulteriori programmi di sviluppo (spese di investimento - allegato
n° 8 - settore II - sviluppo economico)" del bilancio di previsione
della Regione per l'anno 1986, utilizzando l'importo di £.
800.000.000 previsto per l'aumento dell'autorizzazione di spesa
recata dalla legge regionale 30.1.1981, n° 6 e successive
modificazioni ed integrazioni concernente contributi alle
cooperative di produzione e lavoro, di trasporto, turistiche, di
servizi e miste.
PRESIDENTE:
Se nessuno chiede la parola pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 3:
ART. 3
1. Alla parte spesa del bilancio di previsione della Regione per
l'esercizio 1986 sono apportate le seguenti variazioni:
Variazione in diminuzione
cap. 50150 "Fondo globale per il finanziamento di spese per
ulteriori program mi di sviluppo (Spese di investimento)" £.
800.000.000
Variazioni in aumento
cap. 36950 Spese per finanziamenti sul fondo regionale di
rotazione per il commercio
- L.R. 30 dicembre 1982 n° 101 e successive modificazioni ed
integrazioni £. 800.000.000
PRESIDENTE:
Se nessuno chiede la parola pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 4:
ART. 4
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola pongo in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK