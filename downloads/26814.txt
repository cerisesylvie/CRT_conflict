Consiglio Regionale della Valle d'Aosta - Oggetto del Consiglio n. 142 del 15 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 142 del 15 giugno 1972 - Resoconto
OGGETTO N. 142/72 - Concessione di contributi al Comune di
Aosta nelle spese relative a servizi scolastici, ad attività
sportive ed assistenziali e alla viabilità per l'anno 1972. Delega
alla Giunta.
Chantel (P.S.I.)
- È la stessa richiesta che fa parte del
gruppo di prima, qui in modo particolare riguarda specialmente la
parte più grossa, le scuole, che naturalmente sono a carico del
Comune, ma queste scuole sono frequentate in buona parte da
popolazione che non riguarda il Comune di Aosta.
Siggia (P.C.I.)
- Interventi? Consigliere Mappelli ha
chiesto la parola?
Mappelli (D.C.)
- Io ho notato, giustamente, all'allegato
n. 15, vi erano delle spese per attrezzature e attività sportive, e
qui all'oggetto 17 vediamo che ci sono 50 milioni per attività
sportive e non sono specificate.
Desidererei chiedere se è possibile sapere come vengono intese
queste spese di questi 50 milioni, per l'esattezza 49.500.000.
Bancod (U.V.)
- Qui io considero le esigenze del Comune
di Aosta, le esigenze dei Comuni grossi, ma un po' per volta si
vedono solo più questi Comuni nei contributi! I piccoli Comuni un
po' per volta scompariscono completamente, scompariscono nel
bilancio, bisogna vedere un po', io capisco che Aosta ha delle
esigenze per le scuole, però, qui ci sono degli interventi oltre le
scuole che sono abbastanza cospicui.
Volevo dire, per esempio, insomma, ritorno sull'argomento,
l'Assessore Rollandoz mi aveva promesso che avrebbe portato per la
strada dell'Envers, insomma nel prossimo Consiglio, dopo le
elezioni, ma questi Consigli si ripetono, queste promesse sono
sempre promesse vane che non vengono concretate. Io invito ancora
la Giunta, insomma, di vedere un po' questo sistema, di cambiare un
pochettino, non so se il Sig. Presidente, quando mi dicevano che
quando era seduto in questi banchi era sempre lui ad insistere
insomma di intervenire per i piccoli Comuni, adesso invece
praticamente non si vede più niente.
Fosson (U.V.)
- Io vorrei chiedere anche qui,
nell'allegato 15, avevamo un elenco di lavori pubblici che si
riferivano alle strade e via dicendo; qui abbiamo spese per la
viabilità e abbiamo viabilità interna di 52 milioni e tanto; vorrei
sapere un po' se c'è, di che cosa si tratta di questa viabilità
interna, perché c'è un elenco di strade, lavori pubblici da farsi
nell'elenco n. 16, nell'elenco n. 15 mi sembra, nell'allegato 15, e
qui si riparla così in via del tutto generica della viabilità
interna, per avere qualche spiegazione su questo punto.
Montesano (P.S.D.I.)
- Chi chiede la parola? Nessun
altro? Allora chi risponde? Assessore Chantel.
Chantel (P.S.I.)
- Dunque all'Assessore, al Consigliere
Mappelli credo che lui, a pagina 2, "Sistemazione di impianti
sportivi" la cifra è di 5 milioni, ma qui sono attività sportive,
mi sembra che la cosa abbia una diversità, le attività sportive
sono quelle che riguardano tutte le attività sportive, riguarderà
la parte che il Comune di Aosta darà alle Associazioni, riguarderà
tutte le manifestazioni sportive fatte a carico del Comune di
Aosta, ecc.
In quanto a quello che ha chiesto Fosson, io credo... perché i
dati non li ho qui, io ritengo che qui è stato fatto un elenco di
strade e di sistemazioni da fare e credo che queste spese di
viabilità interne riguardino tutte le riparazioni continue, di
manutenzione di quelle strade interne che molte volte, nonostante
queste riparazioni, ecc., lasciano anche a desiderare, perché
vediamo dei buchi sui marciapiedi, vediamo certe sistemazioni e c'è
l'augurio che siano sistemate definitivamente.
Io ritengo che riguardi questo, altre spiegazioni non sono in
grado di darle.
Manutenzione parchi e giardini è chiaro.
Montesano (P.S.D.I.)
- Consigliere Mappelli.
Mappelli (D.C.)
- Sì quello l'avevo ben visto e capito
anch'io che una è attrezzature e l'altra è attività, ma è appunto
qui il discorso, perché le organizzazioni sportive, ad esempio il
calcio, ecc. mi risulta che l'Assessorato al Turismo intervenga sia
direttamente anche alle varie Associazioni che chiedono dei vari
contributi, avendo visto qui che per gli Ispettori scolastici, al
punto 3, vi era quel milione ed è anche l'assistenza scolastica,
vigilanza scolastica e biblioteche, era specificato, questi 50
milioni anche se non era così messo a nostra disposizione ritenevo
che almeno la Giunta ne fosse a conoscenza. Evidentemente voteremo
a favore, anche se poi questi 50 milioni non sappiamo come vengano
distribuiti.
Chabod (D.C.)
- Vorrei solo chiedere alla Giunta che non
si faccia due pesi e due misure, cioè gli altri Comuni che quando
chiedono, magari, mi pare che la Commissione dei Sindaci abbia
scritto addirittura una lettera al Presidente della Giunta su
questo fatto, non so se questo sia vero, perché al Comune di Aosta
si elargisce un po' troppo, penso, in confronto, non è che non si
debba dare, però, in confronto a tanti altri Comuni che hanno
maggior bisogno, magari, ancora del Comune di Aosta.
Fosson (U.V.)
- Anche qui noi non possiamo fare a meno
che approvare questo, però, bisognerebbe che la Giunta, chiedo
scusa su questo, ad un certo momento avesse una specifica, perché
si dirà autonomia del Comune d'accordo, noi siamo per l'autonomia
del Comune, però, non si può mettere solo delle voci generiche così
e dire: viabilità interna 52 milioni e su questo noi diamo il
contributo, e allora vengo all'altro elenco di prima, c'è per
quello che concerne la viabilità del Comune di Aosta, c'è
completamente Via Montagnayes lire 10 milioni, strade allacciamento
frazione Ploud e Grand Signayes 3 milioni; completamento Via
Chambéry 15 milioni; la revisione prezzi della collinare,
costruzione Via Adamello 30 milioni; intersezione strade
Chabloz-Arionda 20 milioni; rifacimento marciapiedi e
pavimentazioni stradali 20 milioni; allora se ci sono rifacimento e
pavimentazione marciapiedi, pavimentazioni stradali generiche già
nell'altro, cosa sono questi 52 milioni della viabilità
interna?
Quindi, ad un certo momento bisogna vedere un po', perché
interventi nelle frazioni è tutto logico, tutto va bene, però in
questi gruppi, in questa spesa che noi approviamo l'allegato 57, ci
sono diversi blocchi, c'è la questione scolastica e lì non facciamo
nessuna osservazione per le diverse ragioni che sono già state
dette, perché le scuole in Aosta servono anche per una gran parte
degli altri Comuni; ci sono le spese per le attività sportive
d'accordo, ma poi si ripetono delle spese per la viabilità che
bisognerebbe sapere, perché spese manutenzione giardini e parchi è
una cosa, invece l'altra viabilità interna proprio io non so cosa
voglia dire.
Chantel (P.S.I.)
- Il primo gruppo riguarda spese a
carattere straordinario, nel secondo gruppo sono compresi gli
sgombero neve, la viabilità, ecc.
Nel primo gruppo sono tutte opere straordinarie che sono state
citate, cioè fuori del normale; questa è per la normale
manutenzione dello sgombero neve e tutti gli altri servizi,
compreso lo sgombero neve, rappezzi, sgombero neve, sono tutte
opere straordinarie che sono state elencate.
Rollandoz (D.P.)
- Le prime opere straordinarie sono
elencate ognuna per conto suo; questa è l'ordinaria manutenzione
della viabilità interna, compreso lo sgombero neve, i rappezzi
sugli asfalti e le sistemazioni dei marciapiedi, non i nuovi
marciapiedi che sono elencati nel precedente elenco, è la ordinaria
manutenzione della viabilità interna.
Fosson (U.V.)
- Scusi, Assessore, il rifacimento non è
nuovo, il rifacimento mi sembra che lo dica la parola stessa, o noi
siamo diventati completamente scemi da un giorno all'altro, ma se
io leggo qui rifacimento penso che sia una cosa già esistente,
perché altrimenti si direbbe costruzione di marciapiedi e via
dicendo; quindi non posso accettare la giustificazione che mi dà
adesso l'Assessore Rollandoz su questo punto.
La questione dello sgombro neve qui, e allora entriamo un po' in
quella faccenda che noi abbiamo fatto una legge per tutti i Comuni
dove abbiamo detto chiaro e tondo che per la parte interna dei
singoli Comuni non diamo dei contributi, e allora qui appunto io
chiedevo un chiarimento per sapere, perché altrimenti dopo si ha
ragione di dire due pesi e due misure.
Ora noi dobbiamo dare i contributi alla Città di Aosta per
trovare... si è visto si devono fare le acrobazie in un senso o
nell'altro, ma almeno non andiamo a dare dei contributi per delle
attività o per degli scopi che agli altri Comuni noi rifiutiamo,
perché allora diamo veramente la sensazione di fare due pesi e due
misure e hanno ragione tutti gli altri Comuni di reclamare, perché
se noi nella legge abbiamo stabilito che per lo sgombro neve diamo
per tutta quella che è la viabilità, l'esterno, dei centri abitati,
e l'abbiamo specificato che per il centro abitato non lo diamo, e
allora anche qui bisogna tenere presente questa caratteristica,
altrimenti facciamo effettivamente due pesi e due misure; quindi
prima di tutto era per sapere, avere un chiarimento su questi 52
milioni come venivano fuori e poi se si devono dare lo stesso
questi 50 milioni si trovi la giustificazione esatta e non si dia
per questo.
Mappelli (D.C.)
- Non voglio dilungarmi, ma mi sembra di
intravedere per questa discussione che il bilancio del Comune di
Aosta non è più sufficiente manco per le spese ordinarie, perché se
ad un determinato momento noi vediamo che per qualunque tipo di
intervento bisogna che ci sia la Regione anche nelle cose più
piccolissime, purtroppo dobbiamo prendere atto rammaricati che per
le spese ordinarie bisogna che Aosta non fa manco più fronte e
allora evidentemente da parte nostra, in questo senso, bisogna che
esaminiamo un po' la situazione, perché giustamente ha voluto
precisare l'amico Fosson che noi abbiamo delle necessità in
determinati Comuni, non so prendiamo Bionaz o Valsavaranche o chi
volete voi, ad un determinato momento all'interno hanno le loro
necessità e purtroppo in quel senso lì abbiamo fatto delle leggi
che ci leghiamo per certi tipi di finanziamento.
Qui io non dico, come già mi ripeto un po', ma è ben giusto che
lo faccia per il bene un po' di tutti, non dico che a noi si doveva
trasmettere come sarebbero spesi questi 50 o quegli altri 50, che
tutto sommato sono cento milioni, ma almeno la Giunta, io ritenevo
che alla Giunta il Comune di Aosta avrebbe dato, secondo me,
appunto per un senso così pratico di valutazione, un elenco di come
si sarebbero spesi, perché se è vero che nell'allegato n. 15 ci
sono specificati certi tipi di interventi, è altrettanto vero che
non ho a mia disposizione tutti gli interventi che la Regione ha
fatto alle varie Associazioni sportive, ricreative, culturali della
Città di Aosta.
Montesano (P.S.D.I.)
- Nessun altro chiede la parola?
Allora il Consiglio è chiamato a votare, chi è favorevole alzi la
mano. Contrari? Astenuti? Nessun astenuto, nessun contrario. Il
Consiglio approva.
Si passa all'oggetto n. 18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK