Consiglio Regionale della Valle d'Aosta - Oggetto del Consiglio n. 2975 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2975 del 8 gennaio 1992 - Resoconto
OGGETTO N. 2975/IX Avviso di gara, indetto dalla R.A.V.
S.p.A., per la costruzione di un fabbricato di stazione e di un
fabbricato posto-neve.
(Interrogazione)
PresidenteDo lettura dell'interrogazione presentata dal
Consigliere Riccarand:
Interrogazione Constatato che, in data 13 dicembre 1991, è
apparso su alcuni quotidiani un avviso di gara indetto dalla R.A.V.
s.p.a. per la costruzione di un fabbricato di stazione di
Aosta-Ovest e di un fabbricato posto neve e di manutenzione, il
tutto per un importo a base d'asta di L. 5.153.000.000;
Al fine di conoscere le caratteristiche e l'ubicazione di tali
fabbricati e gli estremi di approvazione del progetto;
il sottoscritto Consigliere regionale del Gruppo Verde
Alternativo
interroga
l'Assessore ai Lavori Pubblici per sapere:
1) quali sono le caratteristiche e l'ubicazione dei fabbricati
di cui si parla nell'avviso di gara citato in premessa;
2) da chi è stato redatto il progetto per tali fabbricati e con
quali provvedimenti l'A.N.A.S., il Ministero dei Lavori Pubblici,
la Regione ed i comuni interessati hanno approvato il progetto;
3) se il progetto delle citate opere è stato sottoposto a
procedure di valutazione dell'impatto ambientale;
4) chi sono i proprietari dei terreni su cui verranno realizzate
le citate opere ed in che modo la R.A.V. ne ha acquisito la
disponibilità.
Presidente
Ha chiesto la parola l'Assessore dei lavori
pubblici Martin, ne ha facoltà.
Martin (ADP)
Le opere che verranno realizzate
all'interno dell'area di svincolo di Aymavilles sono le seguenti:
1) strutture per l'esazione di pedaggi e per la gestione di servizi
autostradali, comprendenti le isole di stazione, ossia le cabine,
le corsie di transito degli autoveicoli, con le relative pensiline
di copertura; 2) un posto neve di manutenzione, costituito da un
edificio di servizio, la tettoia di copertura dei silos per lo
stoccaggio dei covoni, la zona per ricovero degli automezzi. Il
progetto del fabbricato di stazione è stato redatto dalla società
Spea, che si è valsa, per il posto neve e manutenzione, dello
studio "BC Progetti" di Aosta.
Il progetto dello svincolo di Aymavilles, di cui fanno parte le
opere suddette, è stato approvato con i provvedimenti autorizzativi
del progetto esecutivo riguardante il tronco Sarre-Morgex, tra i
quali si richiama la delibera della Giunta regionale n. 7912 del 24
ottobre 1986, assunta ai sensi dell'articolo 51 del DPR 22 febbraio
1982 n. 182 e intervenuta dopo l'acquisizione dei pareri degli enti
locali interessati, ossia i comuni di Aymavilles, Sarre e
Saint-Pierre, la delibera del Consiglio regionale n. 2540/VIII del
15 gennaio 1987, il voto Anas n. 891 del 22 dicembre 1987 ed il
successivo decreto del Ministro dei lavori pubblici n. 558 del 2
marzo 1988. Inoltre, in data 23 settembre 1991, il Comune di Saint
Pierre, visto il nullaosta dell'Assessorato del Turismo,
Urbanistica e Beni Culturali e visto l'articolo 51 del DPR 102/82
ha rilasciato la relativa concessione edilizia.
Come noto, essendo stato definitivamente riconosciuto dal
Con-siglio di Stato, con la sentenza n. 721 del 16 luglio 1990, il
progetto dell'autostrada Aosta-Monte Bianco non è soggetto a
procedure di valutazione di impatto ambientale, in quanto approvato
prima del-l'emanazione del decreto del Presidente del Consiglio dei
Ministri n. 377 del 10 agosto 1988 e del decreto del 27 dicembre
1988.
Le opere realizzate costituiscono comunque pertinenze
dell'autostrada e a questo proposito c'è anche un parere,
rilasciato dalla Presidenza della Giunta regionale all'Assessorato
all'ambiente, per avvalorare questa tesi. Voglio comunque ricordare
che al di là di tutto questo l'intero tronco autostradale da Sarre
a Morgex è stato sottoposto ad uno studio di valutazione di impatto
ambientale.
La RAV. in conformità alla normativa vigente in materia, ha
attivato la procedura espropriante acquisendo sulla base dei
decreti di occupazione temporanea n. 291 e n. 215, emessi dal
Presidente della Giunta regionale rispettivamente in data 31 marzo
1988 e 8 febbraio 1991, la disponibilità dei terreni necessari per
la realizzazione delle opere.
I proprietari dei terreni interessati agli espropri sono i
seguenti: Armand Ideale, Lettry Simona, Centoz Silvio fu Giuseppe,
eredi di Gilardi Francesco, Peppelin Luisa, Peppelin Giuseppe e
Luisa, Chabod Giuseppe fu Francesco, Persod Luigi e Persod
Mario.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Ringrazio l'Assessore della risposta.
Poiché si tratta di una serie di dati, che vorrei esaminare con
attenzione, lo pregherei, se possi-bile, di farmi avere una copia
scritta della risposta, in modo da po-ter avere una maggiore
fedeltà nell'esame della documentazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK