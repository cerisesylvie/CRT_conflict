Consiglio Regionale della Valle d'Aosta - Oggetto del Consiglio n. 64 del 18 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 64 del 18 novembre 2020 - Resoconto
OGGETTO N. 64/XVI - Interrogazione a risposta immediata:
"Motivi di esclusione della città di Aosta dal beneficio previsto
per le attività commerciali nei centri storici".
Bertin (Presidente) -
Punto 4.01 dell'ordine del giorno.
Per l'illustrazione, il consigliere Sammaritani.
Sammaritani (LEGA VDA) -
Il decreto-legge 104 del 2020,
all'articolo 59, ha previsto degli aiuti, in particolare dei
contributi a fondo perduto, per chi esercita attività commerciale
all'interno dei centri storici delle città metropolitane o delle
città capoluogo di provincia.
Negli scorsi giorni è stata emanata finalmente dall'Agenzia
delle Entrate tutta la regolamentazione per poter accedere a questi
contributi e ci sono giunte delle segnalazioni attraverso le quali
abbiamo compreso che effettivamente il Comune di Aosta non era
stato compreso, città tutte a vocazione turistica, i cui
commercianti potevano accedere a questi benefici. Abbiamo quindi
formulato questa domanda a risposta immediata, perché vogliamo
interpellare il Governo regionale per sapere quali siano le ragioni
di tale esclusione, che fa sì che i nostri commercianti, una
categoria già così in sofferenza in questo periodo, non possano
accedere a questi benefici, trattandosi di indennizzi o comunque
contributi a fondo perduto molto importanti, perché di sicuro aiuto
per l'esercizio di queste attività.
Presidente -
Per il Governo regionale risponde
l'assessore Jean-Pierre Guichardaz, ne ha facoltà.
Guichardaz J. (PCP) -
Come evidenziato nella sua
interrogazione, l'articolo 59 del decreto-legge 104 del 2020
prevede la concessione di contributi statali a fondo perduto ai
soggetti esercenti attività di impresa nel settore della vendita di
beni e servizi, svolti nelle zone A dei centri storici o
equipollenti, dei comuni capoluogo di provincia e di città
metropolitane ad alta presenza di turisti stranieri. Questo, come è
stato accennato, è uno dei numerosi ristori previsti dalle varie
misure statali che si sono succeduti in questi ultimi mesi.
L'accesso ai contributi, come è noto, è limitato ai soggetti
operanti nei comuni capoluogo di provincia a condizione che, in
base all'ultima rilevazione ISTAT, abbiano registrato presenze
turistiche di cittadini residenti in paesi esteri in numero almeno
tre volte superiore a quello dei residenti negli stessi comuni; per
i comuni capoluogo di città metropolitane in numero almeno pari o
superiore a quello dei residenti.
Nel 2019 le presenze turistiche di stranieri in Aosta sono state
91.968, contro le 88.318 presenze turistiche italiane. Considerato
che i residenti in Aosta, sempre nel 2019, ammontavano a 34.052
individui, l'esclusione di Aosta dal richiamato provvedimento
dell'Agenzia delle Entrate, così come quello di tante altre città,
Trento e Udine per restare in realtà similari, è da attribuirsi
alla mancanza proprio del parametro di affluenza turistica
straniera prevista dall'articolo 59 del decreto-legge 104 del 2020,
proprio ai fini dell'accesso allo specifico contributo.
Aggiungo a margine che a usufruire di questo contributo statale
sono stati solo ventinove comuni rientranti nell'elenco
dell'Agenzia delle Entrate, di questi undici capoluoghi di città
metropolitana. Questa è la ragione per cui Aosta non è potuta
rientrare in questo specifico contributo.
Presidente -
Per la replica, il vicepresidente del
Consiglio consigliere Sammaritani.
Sammaritani (LEGA VDA) -
Ringrazio l'Assessore per la
puntuale risposta, che ha un dato anche tecnico consistente appunto
nei numeri. È evidente però che come sempre noi siamo penalizzati,
perché i nostri numeri non ci consentono molto spesso di rientrare
in questi parametri che vengono studiati a quanto pare a livello
nazionale, senza tener conto delle nostre peculiarità.
Qui parliamo sempre di autonomia, eccetera, quindi molto
importante. È per questo motivo che noi ci siamo mossi
immediatamente e siccome sappiamo che sono in discussione al Senato
adesso i decreti ristoro, abbiamo chiesto al nostro gruppo in
Senato di fare un emendamento. Con questo emendamento, che è stato
presentato in tempo utile alle 18:00 di lunedì, il tempo scadeva
proprio in quel momento, abbiamo chiesto di aggiungere un comma
all'articolo 59 dove si dica che "è in ogni caso riconosciuto ai
soggetti esercenti attività di impresa di vendita beni e servizi al
pubblico svolta nelle zone A ed equipollenti del Comune di Aosta".
Quindi una norma
ad hoc
proprio per consentire ad Aosta, che
sempre è pregiudicata in questi termini, di poter usufruire di
questi benefici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK