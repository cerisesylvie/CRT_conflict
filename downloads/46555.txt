Consiglio Regionale della Valle d'Aosta - Oggetto del Consiglio n. 2963 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2963 del 22 novembre 2023 - Resoconto
OGGETTO N. 2963/XVI - Interrogazione con risposta scritta:
"Informazioni in merito al prossimo trasferimento della Cooperativa
di tessitura della canapa 'Lou Dzeut' dalla sede di Champorcher a
Donnas".
Bertin (Presidente) -
Punto n. 23. La consigliera Minelli
ha ricevuto risposta.
Possiamo sospendere il Consiglio. È convocata una Capigruppo
nella sala adiacente. Il Consiglio è sospeso.
La seduta è sospesa dalle ore 18:01 alle ore 18:28. Alla
ripresa dei lavori assume la Presidenza il vicepresidente
Marguerettaz.
Marguerettaz (Presidente) -
Qualcuno vuol fare delle
dichiarazioni? Collega Manfrin ne ha facoltà.
Manfrin (LEGA VDA) -
Solo per motivare la sospensione non
della Capigruppo ma dei gruppi di minoranza che hanno voluto
approfondire la questione della prosecuzione del Consiglio.
Come era stato concordato nella Capigruppo che precede il
Consiglio, c'è la necessità di arrivare o per lo meno provare a
terminare l'ordine del giorno e si era stabilito nella Capigruppo
che si sarebbero convocate delle sedute notturne per provare
perlomeno a ridurre il carico che ancora permane sull'ordine del
giorno, e quindi le numerose iniziative ancora in discussione.
Durante lo svolgimento della capigruppo abbiamo preso atto, come
gruppi di opposizione, che non c'è da parte della maggioranza la
disponibilità a convocare la notturna per questa serata, chiediamo
quindi - al netto delle valutazioni che devono essere fatte, anche
a fronte dell'ordine del giorno che ancora è nutrito, nonostante si
sia spediti e nonostante il rispetto da parte di tutti, cosa che è
stata anche riconosciuta in Capigruppo delle tempistiche e della
concentrazione degli interventi - che si convochi domani la
notturna, per lo meno per cercare di evadere più punti possibili e
quindi effettivamente arrivare all'obiettivo che ci siamo proposti.
Probabilmente magari non sarà raggiungibile in una volta sola ma
sicuramente si potrà portare a termine e discutere il maggior
numero di iniziative.
Presidente -
Semplicemente ai fini del verbale, nella
Capigruppo di ieri sono stati fatti diversi ragionamenti, uno era
relativo all'inizio dei lavori, dove si diceva che i lavori
avrebbero potuto iniziare alle ore 14:30, l'altra proposta era
stata fatta cercando di dimezzare i tempi di discussione.
Questi ragionamenti ieri non sono stati deliberati perché non vi
era l'accordo, ora rispetto alla decisione di ieri, che non c'è
stata, c'era l'impegno, quello che abbiamo testé fatto, di fare il
punto della situazione verso le ore 17:00 per prendere le decisioni
del caso.
Oggi la decisione della Capigruppo ha di fatto non accolto la
notturna nella giornata di oggi. Domani prendiamo atto della
richiesta, faremo il punto alle ore 17:00 di domani per decidere se
eventualmente fare o non fare la notturna.
Collega Guichardaz.
Guichardaz E. (PCP) -
Per una precisazione rispetto a
quanto lei ha detto sulla capigruppo di ieri. Nella capigruppo di
ieri c'è stata una proposta del Presidente del Consiglio che era
quella - alla luce proprio di mantenere un'organizzazione dei
Consigli e far sì che le iniziative della minoranza fossero
discusse -che si andasse nel senso di due notturne. Stiamo andando
spediti, qualcuno ha detto che c'è dell'ottimismo nel finire
l'ordine del giorno, io sarò una pessimista di natura ma tutto
questo ottimismo non ce l'ho, quindi sinceramente anche questa
richiesta, di nuovo, di spostare a domani la discussione alle ore
17:00... secondo me già da questa sera capiremo se c'è la
possibilità o meno.
Dopodiché attendiamo ancora la convocazione della IV Commissione
chiesta questa mattina.
Presidente -
Collega Restano.
Restano (GM) -
Vorrei fare una proposta per i prossimi
Consigli: di convocare sempre la notturna e poi dopo riunire i
capigruppo e decidere a 21 di non farla, così abbiamo qualche
certezza in più.
Presidente -
Prendiamo atto delle proposte, che verranno
valutate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK