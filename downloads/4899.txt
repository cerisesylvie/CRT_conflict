Consiglio Regionale della Valle d'Aosta - Oggetto del Consiglio n. 620 del 24 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 620 del 24 novembre 1982 - Resoconto
OGGETTO N. 620/VII - ISTITUZIONE DI CONSORZI DI COMUNI PER
FACILITARE LA SOLUZIONE DEI PROBLEMI NEL SETTORE DELL'EDILIZIA
RESIDENZIALE PUBBLICA - (Interrogazione).
PRESIDENTE:
Do lettura dell'interrogazione in oggetto
presentata dal Consigliere Minuzzo.
INTERROGAZIONE
Ricordata la mozione, presentata dal P.S.D.I., approvata
all'unanimità dal Consiglio regionale nella sua seduta pomeridiana
del 14 luglio 1982;
Rilevato che tale deliberazione impegnava la Giunta regionale
a verificare la possibilità di istituire consorzi di Comuni al fine
di facilitare la soluzione dei problemi esistenti nel settore
dell'edilizia residenziale pubblica;
INTERROGA
il Presidente della Giunta regionale per conoscere in modo
dettagliato le iniziative che la Giunta regionale ha assunto in
ordine a quanto previsto nella delibera n. 444 del 14.7.1982 e
quali risultanze hanno dato tali iniziative.
PRESIDENTE:
Interrogato è il Presidente della Giunta, che
ha facoltà di rispondere.
ANDRIONE - (U.V.):
Abbiamo preso contatti, in sede di
Associazione dei Sindaci, individuando le aree che potrebbero
prestarsi maggiormente all'istituzione di questi consorzi: il
bacino di Aosta, Sarre, Saint-Christophe e anche i Comuni
dell'Enver, forse in misura minore: il conglomerato urbano che è
rappresentato da Pont-Saint-Martin, Donnas, la zona di
Châtillon-Saint-Vincent, forse fino a Chambave. Non è che abbiamo
suscitato un grande entusiasmo nei Sindaci; gli interessati si sono
riservati di dare una risposta, e per il momento, stanno studiando
il problema.
Per quanto riguarda Aosta, come avremo modo di vedere in questa
adunanza, la concentrazione degli sforzi che è intenzione della
Giunta portare sul quartiere Cogne - che speriamo di poter chiamare
presto ex-Cogne - elimina un po', per questo bacino, la necessità
che era stata sottolineata dalla mozione cui si riferisce il
Consigliere Minuzzo nella sua interrogazione.
PRESIDENTE:
Il Consigliere Minuzzo intende replicare? Ne
ha facoltà.
MINUZZO -
(
P.S.D.I.):
Solo per dichiarare la mia
soddisfazione per questa risposta, sebbene il Presidente non abbia
fornito dei dati concreti su queste sue iniziative; spero che
appena sarà in possesso degli elaborati dell'Associazione dei
Comuni, me lo comunichi.
PRESIDENTE:
Passiamo alla trattazione dell'oggetto
iscritto al n. 8 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK