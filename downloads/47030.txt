Consiglio Regionale della Valle d'Aosta - Oggetto del Consiglio n. 3361 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3361 del 7 marzo 2024 - Resoconto
OGGETTO N. 3361/XVI - Interrogazioni a risposta immediata:
"Avvio della procedura di sostituzione del componente regionale
dimissionario nella Commissione paritetica" e "Notizie in merito
alla sostituzione del membro mancante della Commissione
paritetica".
Bertin (Presidente) -
I punti n. 6.01 e n. 6.02 sono
affrontati congiuntamente. Consigliere Baccega, ha facoltà di
intervenire.
Baccega (FI) -
Questa interrogazione era nata lunedì
mattina, in occasione dell'audizioni in Seconda Commissione dei
rappresentanti sindacali del Corpo regionale del Vigili del Fuoco e
del Corpo Forestale della Valle d'Aosta, dove si andava ad
affrontare le modificazioni alla disciplina legislativa vigente, il
contratto di comparto e si ragionava sul regime pensionistico
previdenziale.
Nello stesso momento, la Giunta elaborava ed approvava una
delibera che dava il via alla procedura di sostituzione del
componente regionale dimissionario della Commissione Paritetica,
che era stato fortemente richiamato come elemento fondamentale per
poter proseguire l'
iter
rispetto alle cose che avevamo
affrontato. Allora ci siamo preoccupati di valutare con la Giunta
se si dava il via a questa procedura.
La procedura è stata avviata, il dramma è che la delibera ancora
non si è vista perché non è pubblica, quindi sono certo che poi nei
prossimi giorni potremmo vederla ma magari se ci dà qualche
anticipazione il Presidente rispetto ad una rosa di nomi o
piuttosto qualcos'altro, qualche suggestione rispetto a quella
delibera, altrimenti probabilmente l'avremmo ritirata
quest'interrogazione.
Presidente -
Consigliere Aggravi, ha facoltà di
intervenire.
Aggravi (RV) -
Anche il mio gruppo ha presentato questa
interrogazione sicuramente per quanto è emerso in sede di Seconda
Commissione, ma in realtà fa un po' il paio con altre iniziative
che sono state già presentate da quando è nota la mancanza di un
membro della Commissione Paritetica; una Commissione che è
investita di importanti impegni ed importanti azioni, direi, che
possono portare finalmente a compimento tutta una serie di
questioni, non soltanto quelle più
à la une
che abbiamo
voluto citare in premessa.
Non penso che ci saranno grandi novità, una volta che la
delibera sarà pubblicata; la novità più grande sarà poi al momento
della votazione. Su questo punto io penso che sia doveroso fare una
considerazione e comprendere quale sia la volontà di condividere,
con la maggior parte del Consiglio o con il Consiglio, l'eventuale
nome, considerato che la Commissione Paritetica, tecnicamente, non
dovrebbe avere una logica meramente di natura apartitica o di una
parte, però ovviamente non sta a chi non ha più di quattro voti in
questo momento dettare la linea a chi, almeno dal punto di vista
degli impegni che si è preso, ne ha molti di più. Però potrebbe
essere anche un'azione utile soprattutto per dare forza in questo
termine di Legislatura alla risoluzione di tutta una serie di
tematiche di cui spesso il Consiglio cerca di investire la
maggioranza.
A maggior ragione, ieri il mio gruppo è stato promotore di
un'iniziativa che, in realtà, nasce già da una discussione che
c'era stata con un membro del Governo.
Presidente -
Risponde il Presidente della Regione.
Testolin (UV) -
La risposta sta già nelle considerazioni
che sono state avanzate dai Consiglieri richiedenti. L'importanza
della ricostituzione della Paritetica nel suo complesso è
evidentemente un obiettivo ed una necessità di tutti e, proprio
come è stato sottolineato nella giornata di lunedì scorso, la
Giunta regionale ha concordato di dare avvio alla procedura di
sostituzione dell'ex consigliere Rollandin in seno alla Commissione
Paritetica, come previsto dall'articolo 48bis dello Statuto
speciale della Valle d'Aosta.
Questo permetterà di scrivere in via ordinaria all'ordine del
giorno del prossimo Consiglio il punto, che prevedrà la nomina del
nuovo rappresentante di parte regionale all'interno della
Paritetica stessa. Peraltro la delibera, come il consigliere
Baccega e il consigliere Aggravi sanno benissimo, esce dalla Giunta
senza l'indicazione di nominativi, che poi saranno oggetto di
valutazione all'interno di quest'Aula.
L'obiettivo è quello di chiudere il percorso con il prossimo
Consiglio regionale e di avviare
in toto
ed in pieno i
lavori che sono ormai sempre più urgenti.
Presidente -
Consigliere Baccega, a lei la parola.
Baccega (FI) -
Ringrazio il Presidente, prendo atto della
sua risposta, vedremo in Consiglio di valutare questa nomina che è
assolutamente necessaria.
Presidente -
Consigliere Aggravi, ha facoltà di
intervenire.
Aggravi (RV) -
Resteremo in vigile attesa rispetto al
prossimo Consiglio e vedremo quali saranno i nomi che usciranno nel
corso della trattazione del punto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK