Consiglio Regionale della Valle d'Aosta - Oggetto del Consiglio n. 3388 del 19 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3388 del 19 marzo 2008 - Resoconto
OGGETTO N. 3388/XII - Interrogazione: "Requisiti della
Società autorizzata a gestire una struttura sanitaria nel Comune di
Brusson".
Interrogazione
Appreso che la Regione, in ottemperanza a quanto stabilito
dal comma 7 dell'articolo 20 della l.r. 32/2007, ha autorizzato la
realizzazione e l'esercizio a Brusson di una struttura sanitaria
residenziale per la cura di patologie di interesse psichiatrico e
di disturbi del comportamento alimentare;
Ritenuto che l'autorizzazione sia preceduta e/o accompagnata
dalla valutazione dell'esistenza di criteri idonei a garantire la
corretta gestione della struttura e dei servizi ivi
erogati;
Verificato che la "AOSTA SERVIZI Società Cooperativa", che ha
acquistato la struttura dell'ex colonia Olivetti per 5,5 milioni di
euro (come da notizia apparsa sui mezzi di comunicazione) e che
gestirà i servizi, risulta, sulla base dell'atto costitutivo e
della visura storica della società - così come documentato dal
Registro Imprese Camera Valdostana delle Imprese e delle
Professioni - essere una cooperativa con quattro soci e con un
capitale sociale che ammonta a 2.000 euro;
la sottoscritta Consigliera regionale
Interroga
gli Assessori competenti per sapere:
1) quale soggetto ha verificato o verificherà i requisiti
della AOSTA SERVIZI, Società Cooperativa sia dal punto di vista
finanziario sia dal punto di vista della capacità gestionale,
necessari per acquistare e gestire la struttura di Brusson;
2) se da questa verifica sono emerse criticità e
quali;
3) se una società cooperativa, con i requisiti della AOSTA
SERVIZI Società Cooperativa possa gestire una struttura
residenziale convenzionata con la Regione Valle d'Aosta.
F.to: Squarzino Secondina
Presidente
- La parola all'Assessore alla sanità, salute
e politiche sociali, Fosson.
Fosson (UV)
- Questa interpellanza è la continuazione
dell'interpellanza presentata al precedente Consiglio. In effetti
la domanda che si pone qui, chi controlla l'operazione, mi sembra
corretta.
Per riferire in modo preciso, direi che il sistema di
accreditamento che è regolato dalla legge nazionale n. 502/1992 e
che è integrato dalla legge regionale n. 5/2000, prevede per
l'accreditamento in Valle delle normative molto più rigide che
nelle altre Regioni. Se si ricorda nel Piano del benessere con il
collega Frassy avevamo discusso a lungo, perché nella nostra
Regione l'accreditamento è vincolato ai bisogni, tranne che, come è
avvenuto in questo caso, per una richiesta di accreditamento
completamente svincolata dal sistema nostro sanitario, in quanto
non prevede né convenzioni, né qualsiasi altro tipo di rapporto con
il pubblico, che è stata approvata per legge finanziaria nel
dicembre 2007.
La società privata ha presentato l'11 febbraio una istanza di
autorizzazione per la realizzazione della struttura sanitaria
residenziale, per pazienti necessitanti di riabilitazione
psichiatrica. La domanda prevede un progetto imprenditoriale, di
cui abbiamo già parlato l'altra volta e che è a disposizione, su
questo il Consiglio può effettuare un controllo; nel progetto sono
descritte le patologie, la struttura organizzativa, la dotazione
organica e professionale, i sistemi di gestione. La stessa legge
per l'accreditamento prevede la indicazione del numero di
iscrizione al Registro delle imprese e il rilascio da parte del
Comune di conformità degli impianti e una dichiarazione di
compatibilità urbanistica, tutte cose che sono state
presentate.
A noi compete quindi per legge una verifica di tipo strutturale
e organizzativo. A questo aggiungo che, dal punto di vista
personale con il Sindaco e le strutture competenti, abbiamo
verificato la professionalità della Direzione sanitaria di questa
struttura, una Direzione sanitaria con un curriculum accreditato
presso l'Università di Milano, quindi con una grossa competenza
sanitaria: questo è il procedimento di autorizzazione per la
realizzazione che, in questo momento, non ha criticità come
richiesto.
Il 3° punto dell'interpellanza non ha risposta, perché non è
pervenuta alcuna domanda di accreditamento o convenzione, e se ci
fosse una domanda di questo tipo, proprio per la legge regionale,
dovrebbe riaprirsi un nuovo iter, cioè dovremmo studiare i
fabbisogni prima di accreditare, seguendo un iter che passa dalla
commissione e arriva in Consiglio, che non è il caso.
Per la verifica, invece, della sostenibilità finanziaria...
questa non dipende da noi, sarebbe fare un intervento non conforme
alla legge. Ci sono delle strutture come la Guardia di Finanza,
come la Magistratura, a cui ci si può rivolgere, ma non compete a
noi. Capisco che ideologicamente si possano avere dei problemi per
una struttura privata che viene in Valle, come ce ne sono tante in
Piemonte; noi applicheremo rigidamente i criteri di questa
autorizzazione che non sono definitivi, cioè vanno riverificati nel
tempo e l'autorizzazione deve essere ripresentata periodicamente.
Il piano è a disposizione, per tutto quello che è previsto nella
legge sarà fatto in modo molto rigido, per quello che invece non
dipende da noi, se ci sono dei dubbi bisogna rivolgersi alle
strutture competenti cioè alla Magistratura o alla Guardia di
Finanza.
Presidente
- La parola alla Consigliera Squarzino
Secondina.
Squarzino (Arc-VA)
- Continuo a non capire di cosa stiamo
parlando... questa struttura apre in Val d'Aosta e c'è una sua
autorizzazione che nulla ha a che fare con l'accreditamento...
Fosson
(fuori microfono) ... sono procedimenti
completamente diversi...
Squarzino (Arc-VA)
- ... appunto, quindi accettiamo che
in Valle ci sia una struttura che è autorizzata ad aprire, ma che
non è accreditata, per cui nessuno è in grado di dire: "questa
struttura ha tutti i requisiti richiesti dalla legge perché possa
dare un servizio agli utenti"...
Fosson
(fuori microfono) ... per la domanda di
autorizzazione c'è un progetto gestionale che, se vuole, glielo
leggo...
Squarzino (Arc-VA)
- ... ho capito, qui c'è un progetto
di cosa faranno, va bene. Voi avete dato un parere su questo
progetto, avete valutato che questo progetto vada bene? C'è
qualcuno che ha esaminato questo progetto e ha detto: "sì, è
funzionale a...", perché se non viene fatto questo, ma c'è solo un
progetto e non c'è nessuno che valuti se questo progetto è in grado
di rispondere ai bisogni degli utenti, che garanzie hanno gli
utenti che vanno in questa clinica?
Credo che rischiamo di far arrivare in Valle delle strutture
private, di cui non sappiamo nulla rispetto alla loro capacità di
rispondere in modo rispettoso ai bisogni degli utenti. Lei dice:
"andate alla Magistratura"... ma, insomma, non torniamo sempre
sullo stesso tasto: o la politica si interessa e vuole che in
qualche modo anche le strutture private nella nostra Regione siano
strutture di cui la gente si possa fidare oppure l'ente pubblico
rinuncia al suo compito! Io sono molto preoccupata che lei accolga
così le strutture private, senza preoccuparsi di verificare tutti i
requisiti fino in fondo, perché se lei diventerà...
Fosson
(fuori microfono) ... sulla domanda di
autorizzazione c'è tutto un procedimento di autorizzazione, come le
ho detto...
Squarzino (Arc-VA)
- ... ho capito che c'è una domanda di
autorizzazione, ma non c'è la sicurezza per l'utente che questa
struttura sia accreditata, cioè che abbia quei requisiti necessari
perché funzioni. È vero - come lei dice - che non tocca a lei
verificare, ma chi è che ha fatto questa domanda di un progetto
imprenditoriale? Come può una "Aosta Servizi", società cooperativa
che ha acquistato questa struttura e che vuole gestirla, riuscire a
fare un progetto gestionale con una struttura di cooperativa così
scarna? Dove prende la progettualità per fare queste cose? Lei
pensa che 4 persone con capitale sociale di 2.000 euro siano in
grado di gestire e di costruire tutto questo...
Caveri
(fuori microfono) ... ha speso milioni di euro per
poi non gestirla... sono degli scemi? Sono della "CGIL"...
Squarzino (Arc-VA)
- ... non mi importa da dove arrivano,
lei dice che è possibile accedere a questi documenti... allora
chiedo questi documenti, ma chiedo che mi siano dati subito e non
entro un mese con l'articolo 116! Altrimenti qui ci prendiamo in
giro, perché lei mi deve spiegare che tipo di società è questa, che
è in grado di gestire una struttura di questo tipo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK