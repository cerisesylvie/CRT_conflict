Consiglio Regionale della Valle d'Aosta - Oggetto del Consiglio n. 1569 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1569 del 18 novembre 2015 - Resoconto
OBJET N° 1569/XIV - Communications du Président du
Conseil.
Presidente -
Punto 1 all'ordine del giorno.
Je vous informe que, à partir du 4 novembre, les réunions
suivantes ont eu lieu:
Bureau de la Présidence: 2
Conférence des Chefs de groupe: 1
I
e
Commission: 1
II
e
Commission: 6
IV
e
Commission: 1
Nella riunione di ieri, martedì 17 novembre, la Conferenza dei
Capigruppo ha deciso di calendarizzare le adunanze consiliari per
l'anno 2016.
Suite aux attaques terroristes qui ont touché la ville de Paris
dans la soirée de vendredi 13 novembre 2015, le Conseil de la
Vallée exprime sa solidarité à la France, à son peuple et à ses
Institutions. Il s'agit d'actes abominables, que nous condamnons
fermement car ces attentats frappent au cœur les
valeurs universelles de démocratie et de liberté. Comme il a été
décidé par la Conférence des Chefs de groupe, dans la matinée une
ébauche de résolution sera soumise à l'attention des Conseillers.
Notre pensée va aujourd'hui aux victimes, aux blessés et à leurs
familles.
Je propose au Conseil d'observer une minute de silence en
souvenir des victimes des attentats.
Merci.
La parole au collègue Bertschy.
Bertschy (UVP)
- Grazie Presidente. Dispiace intervenire
dopo la sua ultima comunicazione con un fatto che è completamente
distante da quei fatti, e quindi è con un minimo di disagio che si
reinizia una discussione che, invece, è tutta politica e politica
locale. Comunque, come gruppo e come Consiglio, non possiamo che
essere vicini - come ben ha detto lei - alle vittime e ai familiari
e a tutto quanto è successo.
Dalle sue comunicazioni, però, questa mattina ci aspettavamo di
trovare la funambolica comunicazione apparsa ieri sui giornali
rispetto al taglio delle indennità dei Consiglieri regionali che i
gruppi di maggioranza - Union Valdôtaine, Stella Alpina e PD -
hanno annunciato attraverso un comunicato stampa. Ancora una volta
è superato dagli eventi, Presidente del Consiglio, ancora una volta
è superato dagli eventi! Vorremmo solo capire fino infondo a che
partita si sta giocando, oppure, per ricamare su una mozione che è
stata presentata al Consiglio comunale di Aosta, ci siete o ci
fate?
Presidente
- Un po' di silenzio, per cortesia.
... Ci eravamo lasciati con la disponibilità da parte di tutti
di arrivare a una proposta condivisa da parte dell'Ufficio di
Presidenza e ci troviamo oggi con una fuga in avanti, forse
determinata da discussioni che avvengono in altre assemblee,
soprattutto con proposte che annunciano - come se i 21 Consiglieri
di maggioranza si accorgessero oggi di abitare in Valle d'Aosta -
che viviamo la crisi, che siamo in un momento di profonda crisi e
quindi, essendocene accorti, ci riduciamo le indennità del 10
percento! Visto che la crisi la viviamo e sappiamo anche bene
alcune operazioni guidate dal Governo attuale, come l'hanno
comunque generata e l'hanno amplificata, vorremmo solo dire che
riteniamo questo fatto politicamente scorretto, perché noi stavamo
attendendo i risultati dell'Ufficio di Presidenza. Visto che siete
finalmente riusciti ad arrivare ad una proposta, non vogliamo
essere da freno, addirittura vi chiediamo di anticiparla, perché la
crisi c'è, la viviamo ormai da qualche anno e non comincerà il 1°
gennaio 2016. Riduciamoci già da subito, da questo mese, le
indennità; partiamo, partiamo tutti insieme.
Vi comunichiamo che presenteremo sicuramente un emendamento -
insieme al gruppo ALPE e immagino ai Cinque Stelle che, su questo
tema, sappiamo non tirarsi mai indietro - dove renderemo
obbligatoria la riduzione, perché questo fatto della riduzione -
forse sì, forse no - non vogliamo più che sia aleatorio, quindi nel
bilancio troverete sicuramente un emendamento che favorirà il
vostro lavoro. Non volendo frenare quest'azione di recupero di
risorse che abbiamo destinato ad altro, vi chiediamo di farlo
subito, tutti insieme; non sarà l'UVP a frenare la grande volontà
della maggioranza di ridursi le indennità del 10 percento.
Presidente, le diciamo anche che la sua riduzione del 10 percento è
ridicola rispetto ad un'indennità, ma questa è una valutazione che
farà poi lei in sua separata sede, visto che l'emendamento è
volontario.
A nome del gruppo UVP le dico che siamo pronti da subito. Visto
che non è arrivato come Ufficio di Presidenza ma è arrivato in
forma indiretta, politica, noi possiamo comunicare politicamente la
nostra decisione di questa mattina: non vogliamo frenarvi, partiamo
subito tutti insieme, affinché questo 10 percento almeno sia già
attuativo dagli ultimi mesi del 2015, così interveniamo subito
sulla crisi tutti insieme. Quello che però è anche importante - e
che noi teniamo a ribadire - è che nessuno pensi di rifarsi una
verginità attraverso questi comunicati funambolici! Per esempio, i
fatti rispetto a chi ha utilizzato i fondi dei gruppi per fini
personali rimangono evidenti, al di là delle sentenze della
Magistratura. La politica è una cosa seria, non si gioca con i
comunicati, ognuno ha la sua credibilità in politica, ognuno andrà
fino in fondo, al di là di quanto guadagna, di fronte ai propri
elettori a dire come stanno le cose. Non è a giocare scorrettamente
dietro accordi che si sono presi tutti insieme che si fa bella
figura; anche perché, se andate sui
social
, trovate scritto
di tutto: della politica, dei politici in generale, anche di
persone che possiamo essere noi stessi. Avete quindi fatto una
bella fuga in avanti per essere più bravi degli altri, avete
cercato di essere più bravi degli altri...bene! Ci avete
anticipato, ma se volevate mettere l'UVP nell'angolo non ci
riuscirete, perché vi diciamo: "facciamolo subito, se vogliamo
recuperiamo anche le somme di quest'anno"...non è un problema, eh!
Andiamo pure avanti decisi e interveniamo sulla crisi! Grazie.
Presidente
- Grazie collega Bertschy. La parola al
collega Ferrero.
Ferrero (M5S)
- Grazie Presidente.
Dobbiamo dire che quando abbiamo visto quel comunicato stampa
del 10 percento abbiamo detto: "qui sono a rubare quasi le monetine
nella cassetta delle elemosine dei valdostani". Comunque è giusto
che si sappia - al di là della figura di melma che avete fatto,
secondo me -di quanto si parla! Perché poi alla fine...10 percento,
15 percento...no, bisogna dare qualche cifra! Se come avete
diramato nel comunicato stampa si tratta del 10 percento
dell'indennità di carica, netto vuol dire - netto vuol dire quello
che uno si prende in busta, quello che va in banca a prendersi a
fine mese - che da 5.626 euro netti si va a finire a 5.373 euro
netti, con un risparmio "megagalattico" - avete fatto uno sforzo di
quelli che è bestiale - di 251 euro! Capite? ...251 euro al mese in
meno! Quindi i poveri Consiglieri regionali della maggioranza -
faremo anche una colletta, io e il collega Cognetta, con quello che
ci togliamo dallo stipendio per darvi qualcosa per poter arrivare a
fine mese... - si sono tolti 251 euro al mese in base a quello che
risulta. E allora, signori, ma voi avete la faccia tosta di fare un
comunicato stampa su una cosa del genere? Ma vi rendete conto? Fa
ridere questa cosa! Fa ridere! Soprattutto quando voi, Consiglieri
della maggioranza, e voi, componenti della Giunta regionale, siete
gli stessi che in pratica hanno detto che una persona con 900 euro
al mese netti non può prendere il
bon de chauffage
! Capite
bene che state facendo dei ragionamenti che...io non lo so,
veramente! Ma volete fare degli
assist
all'opposizione? Per
carità, ben venga! Ma vi rendete conto dell'enormità...ci sarebbe
un'altra parola che definisce bene il significato di questo
comunicato stampa...ma piantatela lì! ...250 euro...5.373 euro
netti! Più ovviamente le altre indennità, che anche quelle sono
state ridotte del 10 percento, quando sappiamo che sono le più alte
d'Italia perché risultano dai dati! Finiamola con questo teatrino,
perché se volete guadagnarvi una mezza pagina nei quotidiani o al
TG3 sul fatto che avete fatto dei sacrifici...beh, questi sono
veramente dei poveri sacrifici, i sacrifici li stanno facendo i
valdostani, che vi castigheranno al momento giusto e si
ricorderanno di queste cose!
Presidente
- Grazie collega. La parola al collega
Chatrian.
Chatrian (ALPE)
- Sì, grazie Presidente.
Noi pensiamo, come gruppo ALPE
,
che la politica è
credibile quando si presentano in aula delle modifiche di legge e
poi vi si dà gambe e corso. Nella finanziaria 2013, noi, le quattro
forze di opposizione, avevamo presentato un emendamento corposo
dove si andavano a reiscrivere gli emolumenti del Consiglio
regionale, del Governo regionale e dell'Ufficio di Presidenza,
votato e approvato da 17 Consiglieri, ma non aveva avuto purtroppo
la maggioranza e quindi non è diventato legge. Stessa cosa è stata
fatta nel dicembre 2014 e, sempre avendo i 17 voti, non ha avuto la
possibilità di incidere, quindi di modificare il nostro emolumento.
Poi, durante la discussione della finanziaria, a dicembre 2014, si
è deciso unanimemente di approvare una risoluzione e incaricare
l'Ufficio Presidenza di fare una sintesi unitaria da presentare a
questo Consiglio entro aprile. Così non è andata, l'Ufficio di
Presidenza probabilmente non ha avuto la forza, probabilmente le
sensibilità non hanno dato gambe e corso a quell'approvazione e
nulla si è fatto. Ci si ferma lì.
Il nostro gruppo, a quel punto, nel mese di luglio ha deciso di
dare gambe e corso a quanto è stato presentato in quest'aula a
dicembre 2013 e a dicembre 2014. A questo punto noi pensiamo, come
gruppo, che l'unica strada percorribile sia quella della
discussione in sede di finanziaria con l'emendamento che era già
stato votato da 17 Consiglieri. Ci sembra che in parte - o quasi
del tutto - andrà in quella direzione anche il comunicato stampa,
ma voi mi insegnate che con i comunicati stampa non si muove mai la
classifica...non si muove la classifica perché la cosa è sempre
così, non c'è certezza! E quindi ben venga un emendamento chiaro
com'è stato fatto a dicembre 2013, a dicembre 2014, e poi ognuno di
noi risponderà ai cittadini valdostani se la cosa viene fatta, come
viene fatta e su che volumi. Perché dal nostro punto di vista, come
gruppo ALPE, la differenza è sostanziale. Cerco di spiegarmi bene.
Un conto è se noi utilizziamo tutto l'emolumento e un altro conto è
se noi quelle risorse le lasciamo all'interno della cassa della
collettività, a disposizione non solo del Consiglio regionale, ma
di tutta la macchina amministrativa politica e pubblica del sistema
Valle d'Aosta.
Noi riteniamo quindi che fra una settimana e mezzo, dato che
quegli emendamenti legati ai nostri emolumenti avevano quasi avuto
l'approvazione in due finanziarie - mancava solo un voto - ci sia
modo per dar gambe e corso definitivamente per modificare la legge
e per ridurre l'emolumento e le indennità a tutti, a tutti!
Grazie.
Presidente
- Grazie collega. La parola al Vicepresidente
Rosset.
Rosset (UVP)
- Grazie Presidente. Buongiorno a tutti.
Non era mia intenzione intervenire, ma facendo parte
dell'Ufficio di Presidenza e dando corso all'impegno preso a suo
tempo - mi sembra nel 2014 - di discutere sui costi della
democrazia attraverso una legge di competenza dell'Ufficio di
Presidenza - mi sembra doveroso prendere la parola. Direi che
quest'anno abbiamo discusso diverse volte sui costi della
democrazia: ne abbiamo discusso in Ufficio di Presidenza, abbiamo
dato la documentazione anche ai Capigruppo in modo che si potesse
avere un'idea chiara di quanto emergeva a livello nazionale; un
lavoro anche certosino, dove era emerso che le indennità dei
Consiglieri regionali erano inferiori a quelle di tutti gli altri
Consiglieri nazionali, ma c'era una divergenza sulle indennità di
funzione da parte dei Consiglieri regionali nei confronti degli
altri Consiglieri nazionali ed era questa un po' la distonia che
emergeva sulle indennità.
Detto questo, si era preso in considerazione seriamente di fare
una proposta di legge, che abbiamo portato avanti per diversi mesi,
e improvvisamente - vengo al dunque perché il tempo non mi permette
di andare oltre - ieri mattina, vengo chiamato nell'Ufficio del
Presidente del Consiglio per dare un parere su un comunicato
stampa. Mi sono permesso di consigliare di portare questo
comunicato stampa in visione ai Capigruppo, visto che erano stati
coinvolti nell'azione dei costi della politica. Sono uscito con
questo accordo e, un'ora dopo, improvvisamente, questo comunicato
stampa esce come comunicato stampa dei Consiglieri di maggioranza.
Allora mi chiedo: ma lo facciamo o lo siamo? Perché la maggioranza
è libera di fare ciò che vuole e come vuole - ha i numeri, in
qualsiasi circostanza - ma se prende una posizione chiedendo il
sostegno anche da parte degli altri Consiglieri, lo mantenga fino
in fondo, lo porti in discussione nella Conferenza dei
Capigruppo!
Presidente, io mi rivolgo a lei: o lei ricopre questo ruolo con
senso di responsabilità - e se mi convoca lo mantiene - o sennò non
lo faccia! È libero di farlo! Io posso anche fare a meno di venirmi
a sedere lì sopra; non è il ruolo al quale io tengo particolarmente
per emergere, mi interessano più i rapporti e, se si prende un
accordo, che venga mantenuto! Lo dissi già in qualche intervento
passato: la cosa più importante è il rapporto, la reciproca
comprensione che c'è tra maggioranza e minoranza. Può sempre essere
invertito il ruolo: qualcuno della maggioranza potrà sempre
diventare un domani della minoranza, e viceversa. Chiedo quindi
questo rapporto corretto: di mantenere soprattutto gli accordi che
vengono fatti. Non entro nel merito del 10 percento, dell'indennità
di funzione...il problema è che ne abbiamo discusso, si potrebbe
discutere, potremmo anche valutare cose ulteriori. Come le abbiamo
detto, anche in passato eravamo d'accordo sulla riduzione, era
sempre la maggioranza che aveva rifiutato, perché noi eravamo
d'accordo anche di portare avanti un discorso collegiale. E ieri
mattina...io sono basito da questo atteggiamento! E quindi, se si
vuole ridurre, per carità - l'ha già detto il Capogruppo - noi
siamo d'accordo, partiamo da domani mattina.
Presidente
- Altri? Collega Bertschy?
Bertschy (UVP)
- Solo per chiedere se ci date una
risposta, se siete disponibili a partire da subito, visto che
l'annuncio l'avete fatto voi; c'è bisogno, c'è crisi, quindi
partiamo da subito. Il risparmio viene già da novembre, devono
ancora farci le indennità, quindi non è un problema. Fatecelo
sapere. Grazie.
Presidente
- Grazie. C'è qualcuno della maggioranza?
Quindi si discuterà all'uopo quando ci sarà la finanziaria. Punto 2
all'ordine del giorno...
(
mormorii dall'aula
)
...chiedo scusa, la parola al collega Laurent Viérin.
Viérin L. (UVP)
-Presidente, ci pareva di aver capito che
lei è stato intanto sollecitato a dare alcune risposte...
Al di là del merito della questione, secondo noi siamo di nuovo
di fronte ad una questione di gestione di
dossier
senza
garanzia dell'aula, e soprattutto delle sensibilità presenti in
quest'aula. Si può parlare di costi della politica o di altri
argomenti, non è l'argomento in sé. La questione è, Presidente
Viérin, che se c'è una risoluzione approvata da questo Consiglio
che fissa entro aprile del 2015 il termine entro il quale l'Ufficio
di Presidenza - inteso come organo dove diverse sensibilità
politiche sono rappresentate - deve presentare delle proposte e
questo non viene fatto, intanto la responsabilità è sua,
Presidente, perché lei dovrebbe rappresentare l'intero Consiglio!
Questo non è stato fatto e ce lo aveva spiegato, c'era stato un
dibattito e la questione aveva avuto dei risvolti, per carità, ma
oggi lei è stato chiamato a dare delle risposte sul perché un
comunicato stampa di una maggioranza su un tema che invece era
oggetto di condivisione...tra l'altro, un minuto dopo la
discussione del bilancio, ieri in commissione c'era un clima
diverso, anche sul bilancio. Ci sono stati interventi articolati,
atteggiamenti al di là dell'espressione di voto molto propositivi,
e un minuto dopo, su una questione anche contabile riguardante il
bilancio, la maggioranza deve smarcarsi per cercare di fare bella
figura, ottenendo con l'effetto
boomerang
- lo abbiamo visto
sui
social
- proprio una credibilità ancora minore rispetto
a quella che aveva prima! Noi lo mettiamo semplicemente in termini
di correttezza: si continua a venire in aula, si dice che su certi
argomenti trasversali, istituzionali, bisogna avere la condivisione
e poi...ognuno è libero di fare il comunicato stampa, non è quella
la questione, è piuttosto di rapporti su certi temi, almeno su
certi temi cercare di coinvolgere un po' tutti i gruppi, dire:
"cosa ne pensate" e poi ognuno è libero di farlo. Addirittura si
chiama qualcuno un minuto prima dicendo che c'è un comunicato
stampa, si chiede cosa si pensa, viene consigliato di andare dal
Capogruppo e di vederlo in modo condiviso - poi ognuno era libero
di fare il comunicato stampa lo stesso - e lei, Presidente, non ha
saputo gestire neanche questo passaggio! È normale che faccia parte
di una maggioranza, però lei, in certi momenti in cui dovrebbe
essere arbitro, il suo ruolo lo deve esercitare in modo diverso,
secondo noi.
Introduco l'argomento per il quale volevo intervenire, che è la
questione del "116", perché noi vogliamo delle risposte anche su
questo, adesso! Perché come sui costi della politica qualcuno qui
ha dibattuto in modo trasversale un certo tema e adesso viene
portato all'attenzione di una discussione che purtroppo non è stata
condivisa...ma anche la questione del 116 va risolta e non solo in
Conferenza dei Capigruppo! Visto che si bypassa la Conferenza dei
Capigruppo su certi temi, visti i costi della politica
in
primis
e che decidete di portare tutto in aula, ma discutiamone
pure in aula! A noi piace molto di più l'aula rispetto a quelle
stanze dove si discute in modo magari più libero ma un po' più
rigido dal punto di vista degli schemi...qui forse riusciamo anche
a dire le cose ottenendo dei risultati. Presidente Marco Viérin,
sulla questione del 116 lei ci deve dire qualcosa, perché i
colleghi continuano a ricevere dei dinieghi, adesso addirittura in
base a una sentenza, perché c'è stata una sentenza. Al di là della
sentenza, noi vorremmo però capire che azioni sta intraprendendo
lei, come Presidente del Consiglio, è stato oggetto di discussione
in Conferenza di Capigruppo, i colleghi hanno scritto delle
lettere. È una questione che noi vorremmo capire, onde evitare che
si faccia poi la fine dei costi della politica in cui si cerca di
millantare una condivisione in commissione e poi assumete
decisioni...soprattutto lei, Presidente, che è tirato per la giacca
dalla sua stessa maggioranza, non faccia l'arbitro su certi
argomenti, ma faccia il giocatore in un certo campo. Allora, quando
si discutono e si votano questioni politiche di merito, è chiaro
che lei fa parte di una maggioranza, ma su certi temi lei non fa
parte di nessuna maggioranza o, meglio, lei dovrebbe essere il
rappresentante di tutti noi!
Vorremmo quindi sapere sui due argomenti intanto che cosa ne
pensa, com'è stata gestita la questione di ieri e sul 116 lei che
azioni...perché a questo punto ha esautorato l'Ufficio di
Presidenza, a cosa serve l'Ufficio di Presidenza? A cosa serve?
Risparmiamo, togliamo l'Ufficio di Presidenza se lei gestisce in
modo solitario le questioni! Ci aspettiamo quindi da lei, come
dalla maggioranza, le risposte che sono state sollecitate. Almeno
qui, in quest'aula, accettate il dibattito, visto che già volete
fare la comunicazione con i comunicati stampa! Vorremmo sentire
dalla vostra voce che cosa ne pensate su questi due argomenti.
Grazie.
Presidente
- Altri? Collega Chatrian per...? Prego.
Chatrian (ALPE)
- Sì, grazie Presidente. Sempre sul tema,
perché gradiremmo come gruppo ALPE...
Presidente
- Cerchiamo di essere sintetici, perché siamo
ancora sulle comunicazioni. Grazie.
...penso che ogni Consigliere abbia diritto a 5 minuti, mi
sembra da Regolamento, poi...
Presidente
- Lei ha già preso la parola,
comunque...prego.
...Cerco di formulare un ragionamento di senso compiuto se
possibile, Presidente Viérin.
Per completezza, il gruppo ALPE ha deciso di autoridursi
l'emolumento a seguito indubbiamente delle non risposte di natura
politica della maggioranza. Diverse volte il sottoscritto ha posto
la questione in Conferenza dei Capigruppo, nelle sedi opportune,
non nei bar, nelle sedi opportune e noi non abbiamo avuto delle
risposte dal punto di vista politico. Quindi non potendo modificare
la legge se all'interno dell'aula non si raggiungevano i 18
Consiglieri, abbiamo dato gambe e corso alle modifiche che avevamo
presentate e che avevano avuto 17 voti favorevoli nel dicembre 2014
e nel dicembre 2013.
Entro solo nello specifico anche per chi ci ascolta, perché poi
la politica dal nostro punto di vista è credibile nel momento in
cui poi si dà veramente seguito alle proposte che si scrivono nero
su bianco. All'interno di quell'emendamento condiviso con i
colleghi del Cinque Stelle, dell'UVP e del PD non c'era solo una
semplice riduzione tanto per presentarla, ma c'era una
riorganizzazione di tutte le indennità di carica e di tutte le
indennità di funzione. Mi spiego meglio: la Regione autonoma Valle
d'Aosta è la regione in cui l'emolumento dell'indennità di funzione
è il più alto d'Italia, tant'è vero che il ragionamento fatto dai
17 Consiglieri era la riduzione dell'indennità di carica del
Consigliere, e poi di un'altra importante riduzione dell'indennità
di funzione, come quella che si è data la collega Certan che,
essendo Segretaria del Consiglio regionale, se l'è ridotta del 50
percento, come da emendamento. All'interno di quell'emendamento c'è
una riduzione importante proprio per le indennità di funzione,
perché dal nostro punto di vista il lavoro...termino,
Presidente...il ruolo dell'Assessore innanzitutto è un ruolo di
Consigliere, il ruolo di indennità di funzione è un qualcosa di
più, visto e considerato che quello era stato il ragionamento fatto
in quest'aula nel dicembre 2013 e nel 2014. Chiederei al Presidente
Viérin, ma soprattutto alla maggioranza, quali sono le intenzioni
su questo, perché oltretutto - e me lo ricordo molto bene - solo
per un piccolo voto in più quell'emendamento sarebbe già stato
legge nel dicembre 2013 o nel dicembre 2014. A seguito delle non
risposte della maggioranza, noi abbiamo dato semplicemente corso e
gambe all'emendamento che è stato presentato. Grazie.
Presidente
- Grazie collega. Collega Ferrero, sia
veramente sintetico perché lei ha già avuto i suoi 5 minuti di
parola. Grazie.
Ferrero (M5S)
- Sarò molto sintetico. Sulla questione
delle richieste di accesso agli atti ai sensi dell'articolo 116,
volevo far presente che, se dal punto di vista...diciamo del
castrare la possibilità ai Consiglieri di opposizione di ottenere i
documenti, il Governo regionale si è fatto subito avanti
addirittura con una nota del Presidente della Regione, con una
dell'Assessore alle finanze e con altre note degli amministratori
delle partecipate facendo riferimento alle sentenze che avevano
detto: "no, non potete avere le fatture", per quanto riguarda
invece la sentenza che prevedeva la possibilità di avere i verbali
del Consiglio di amministrazione del Forte di Bard...è da circa un
mese e mezzo ormai che sto aspettando, e non ho avuto ancora nulla!
Faccio presente che il Presidente dell'Associazione Forte di Bard è
il Presidente della Regione, faccio presente che l'avvocato
dell'Associazione Forte di Bard ha avuto la notifica del ricorso, e
io sto ancora aspettando...quindi due pese e due misure! Quando si
tratta di non dare siete pronti e rapidi, quando si tratta invece
di dare e di eseguire le sentenze del TAR vi dimenticate! Allora o
cambiate avvocati - e sarebbe anche una cosa utile - oppure vi date
una sveglia!
Presidente
- Grazie collega. La parola al collega
Cognetta.
Cognetta (M5S)
- Grazie Presidente.
Volevo dire anch'io due cose rispetto alle sentenze del TAR e al
taglio dei costi della politica. Per quanto riguarda la sentenza
del TAR, devo dire che ce ne sono state anche altre di sentenze del
TAR in questi giorni, e piuttosto importanti. Allora cosa fate?
Darete seguito anche a quelle? Mi riferisco a quella sui rifiuti,
per intenderci. Visto che siete così celeri su certe sentenze
dovreste esserlo su tutte...primo ragionamento che vi inviterei a
fare.
Il secondo ragionamento, invece, riguarda il taglio delle vostre
indennità. Ha ragione il collega Chatrian e ovviamente anche il
collega Bertschy: durante le finanziarie precedenti abbiamo fatto
una serie di proposte che sono state disattese. Io credo che vi
troviate in questa situazione perché, grazie al "nostro" modo di
operare, è apparso evidente quanta pochezza c'è nel "vostro" modo
di operare. Non mi sembra un grossissimo risultato da parte vostra
avere agito in questo modo, anzi, voi avete semplicemente cercato
di inseguirci, inseguire noi del movimento Cinque Stelle; questo ci
fa piacere, ma siete ancora lontani, siete ancora distanti rispetto
a quello che stiamo facendo noi. Spero ci raggiungerete, e magari
ci supererete anche! Grazie.
Presidente
- Grazie. Collega Chatrian, lei è già al terzo
intervento, non posso darle la parola perché il Regolamento prevede
brevi interventi di 5 minuti e ne ha già fatti due...per mozione
d'ordine, ma su cosa? Prego.
Chatrian (ALPE)
- Grazie Presidente. A nome dei gruppi
ALPE, UVP e Cinque Stelle chiederemmo una Conferenza dei Capigruppo
a seguito delle non risposte della maggioranza.
Presidente
- Non lo so...su cosa non ha risposto?
Chatrian, siamo nelle comunicazioni! Nelle comunicazioni si è fatta
prassi, in questa legislatura, di fare qualche intervento sulle
non-comunicazioni, ma adesso che si esageri in questo senso non mi
sembra rispettoso dell'aula, parliamoci chiaro! Lei mi richiama
sempre al rispetto dell'aula e io ho cercato di dare flessibilità
su un ragionamento che è importante, che è attuale, però non
possiamo neanche creare dei momenti che vadano totalmente fuori
dalle norme del Regolamento! Non so se la maggioranza risponderà o
non risponderà, se lo farà adesso o se lo farà in un altro momento,
questo non spetta a me; visto che avete richiamato il fatto che
faccio parte della maggioranza, è meglio che non parli a nome della
maggioranza ma parli a nome del Consiglio. Le dico solo che lei ha
già fatto due interventi, quando per prassi - e non per Regolamento
- è previsto un intervento breve sotto i 5 minuti.
Lei chiede una sospensione per una Conferenza dei
Capigruppo...va bene, se è questa la sua richiesta, si concede la
sospensione. Il Consiglio è sospeso per 5 minuti per una riunione
della Conferenza dei Capigruppo.
Si dà atto che la seduta è sospesa dalle ore 9,39 alle ore
10,31.
Viérin M. (Presidente) -
Riprendiamo i lavori, colleghi.
A seguito della sospensione per una Conferenza dei Capigruppo, sono
stato incaricato da tutti di sintetizzare in questa maniera: in
Conferenza di Capigruppo la maggioranza ha chiarito la sua
posizione di mantenere una linea di utilizzo della facoltà di
autoriduzione prevista dalla legge sulle indennità a far data
dall'1/1/2016, mentre sul ragionamento dell'emendamento già
depositato dall'Ufficio di Presidenza in merito ai vitalizi si è
proposto di discutere questo emendamento - com'era iscritto per
norma - durante il dibattito della finanziaria, eventualmente anche
con tutto il discorso delle indennità dei Consiglieri. Grazie.
La parola al collega Bertschy.
Bertschy (UVP) -
Grazie Presidente.
Per completare le sue informazioni, la risposta è avvenuta in
sede dei Capigruppo. Ringraziamo i gruppi di maggioranza che
confermano quanto detto nel comunicato stampa di ieri, e cioè che
l'autoriduzione partirà dal 1° gennaio 2016. Per quello che ci
riguarda, ha rotto il "patto" messo in atto con la risoluzione da
parte dei gruppi di maggioranza (ricordiamo che non hanno trovato
una sintesi tra di loro, ma non con i gruppi di opposizione che da
tre anni dicono che all'autoriduzione del 10 percento ci si può
arrivare. È chiaro che noi, come gruppo UVP, a questo punto ci
sentiamo liberi di farla, e di farla anche da subito. C'è stata
anche l'occasione per chiarirsi sull'articolo 43, quello delle
comunicazioni, Presidente. Non volendo portare la
deregulation
in aula, ma volendo mantenere la nostra
possibilità di comunicare in quest'assemblea pubblica, riteniamo
restrittiva l'interpretazione che dà solo al Presidente del
Consiglio e al Presidente della Giunta la possibilità di portare
comunicazioni all'aula in questo momento iniziale al Consiglio,
anche perché fatti di attualità e di interesse per i vari gruppi
rischiano di vedersi trasformati o in iniziative del Consiglio che
pervengono 20 giorni dopo o in risoluzioni che potrebbero anche
rischiare di non essere accettate.
Nel chiederle di continuare a mantenere questa interpretazione
elastica avuta fino ad oggi, comunichiamo anche che probabilmente
provvederemo in Commissione Regolamento ad apportare qualche idea
attraverso le nostre proposte, perché non vogliamo che il momento
della comunicazione diventi di 24 ore in Consiglio, ma nello stesso
tempo non vogliamo neanche essere messi nella condizione di
comunicare solo quello che decidete voi di dirci in aula. Rispetto
a questo saremo più precisi nel lavoro in Commissione Regolamento.
C'era un altro argomento, quello dei "116", ma non intervengo più,
visto che oggi ho avuto la possibilità di intervenire su tutto il
resto. Grazie.
Presidente -
Grazie collega Bertschy. Come sanno i
Capigruppo - ne abbiamo parlato anche l'altro giorno - è stato
chiesto, ma non da parte mia, di formulare eventuali proposte per
poter discutere di tali questioni relative al Regolamento; oltre
quelle già depositate, ce n'è una anche del collega Bertin. La
parola al collega Laurent Viérin.
Viérin L. (UVP) -
Sì, sulle sue comunicazioni,
Presidente.
Su questa questione del Regolamento abbiamo già fatto dei
rilievi nello scorso Consiglio e in quello precedente, e anche a
seguito di questa sospensione e di un atteggiamento che ha fatto
iniziare il Consiglio in un modo sbagliato dico che questo non è lo
spirito di collaborazione che tanti - quasi tutti - hanno evocato
in questo periodo. Ora l'invito per lei, Presidente Marco Viérin, è
alla prudenza e alla gestione con equilibrio, perché - e le altre
legislature sono qui, per chi c'era, per insegnarlo - se andiamo
alla guerra sul Regolamento, questo Regolamento del Consiglio dà la
possibilità di intervenire veramente con ostruzionismo, ma non è la
volontà delle opposizioni. È chiaro, però, che le opposizioni hanno
proprio il Regolamento che voi oggi invocate come strumento di
difesa della volontà e della libertà di parola in quest'aula, con
la logica del "a mali estremi, estremi rimedi".
È vero, noi siamo intervenuti su temi che probabilmente non sono
stati enunciati in termini di comunicazione, ma nel momento in cui
lei, Presidente, dice che la Conferenza dei Capigruppo si è
riunita, noi già possiamo parlare dei temi della Conferenza dei
Capigruppo! La I Commissione si è riunita? Allora noi possiamo
parlare dei temi della I Commissione! Questo è per dire: non andate
a fare le pulci sugli articoli del Regolamento cercando di
interpretarlo in base alla situazione a favore vostro perché avete
qualche numero in più in maggioranza, perché se ci cercate, ci
trovate! Ve lo abbiamo dimostrato in questi ultimi Consigli, sempre
con la collaborazione, ma vi ricordiamo che la possibilità in
quest'aula di esprimere le nostre idee, questa libertà, è
suffragata e tutelata soprattutto da questo Regolamento. Quindi ben
venga, lo stiamo facendo!
Presidente, è un anno che state facendo...anzi, non so poi
perché usa il plurale, perché alla fine lei, quando si siede e
comunica certe cose, dovrebbe addirittura concordarle con l'Ufficio
di Presidenza, poiché lei non rappresenta sé stesso! Lei
rappresenta l'Ufficio di Presidenza che, codificato, significa le
sensibilità, ma neanche tutte, perché ci sono gruppi anche non
rappresentati. Ora, se voi volete mettere sulle comunicazioni del
Presidente...benissimo, facciamo delle riunioni dove decidiamo cosa
comunica il Presidente, ma se lei - com'è avvenuto - si dimentica
di comunicare certe cose, è chiaro che poi noi dobbiamo intervenire
sulle non-comunicazioni! Questo per dire e per ricordare - come lo
facciamo spesso - che certi ruoli sono politici, di indirizzo
governativo, mentre altri sono istituzionali e sono a tutela
dell'intera aula.
Concludo dicendo che la questione del Regolamento si inserisce
anche sulla questione delle risoluzioni, quindi speriamo che questo
avvenga a breve, Presidente Viérin, perché lo stiamo vedendo: è
proprio la conseguenza di quello che non avete fatto sui costi
della politica...e poi vi svegliate un giorno e fate un comunicato!
Non avete fatto niente per mesi e poi fate un comunicato, tanto per
fare lo
spot
, per cercare di fare bella figura! Quindi anche
sulle modifiche al Regolamento, prudenza, cercate di condividere
con tutti! Sui "116", prudenza, vie di mezzo! Noi l'abbiamo sempre
detto: capiamo benissimo che in certe società partecipate c'è una
delicatezza del mercato e di altre vicende, sicuramente il nostro
ruolo non è quello di prendere i documenti e di portarli in altri
posti, però troviamo una formula, perché altrimenti saremo sempre
qui, in quest'aula, a dire: benissimo, allora cosa è cambiato? Non
ci viene dato niente, zero! Dallo zero che viene oggi applicato,
cioè nel non dare nessun tipo di documentazione, codifichiamo
assieme delle regole, mettiamo una volta per iscritto quali sono i
limiti, e se ci sono questi limiti, benissimo, mettiamoli! Qualcuno
è stato querelato, per altri vi sono state delle minacce di querele
perché un giorno avevano detto qualcosa sul Casinò...allora, il
ruolo di Consigliere regionale deve perlomeno vedere la possibilità
di acquisire certi atti, fissiamoli tutti assieme, però!
Presidente, lei dovrebbe essere l'elemento catalizzatore delle
diverse sensibilità, delle diverse istanze da portare negli organi:
una volta alla Conferenza dei Capigruppo, una volta alla
Commissione del Regolamento, una volta all'Ufficio di
Presidenza...questi sono i suoi organi, i "suoi" inteso come figura
di Presidente! Eserciti questa sua funzione nel modo che lei
giudica migliore, ma soprattutto lo faccia con equilibrio e a
tutela di tutti.
Presidente -
Grazie collega Laurent Viérin. La parola al
collega Bertin.
Bertin (ALPE) -
Grazie Presidente.
La questione di riammodernare il Consiglio regionale deve essere
affrontata, e direi che dovrebbe essere fatta di continuo, di
legislatura in legislatura. Certo che, al di là dell'ammodernamento
del Regolamento (che deve essere adattato), ci va anche poi un buon
senso nell'applicazione delle regole che deve venire da parte di
tutti. Per quel che riguarda ad esempio i "116" di accesso agli
atti, spesso vediamo delle perdite di tempo, delle risposte che
arrivano sempre in ritardo, si utilizzano anche strumenti ormai
obsoleti; siamo ormai nella società del digitale e dobbiamo ancora
aspettare le lettere che arrivano, si perde quasi una settimana
soltanto con il passaggio tra un Assessorato e gli uffici! Pertanto
questa questione va certamente affrontata per definire i limiti e
per modernizzare questo sistema, nonché per rendere anche più
rapido e facile il lavoro dei Consiglieri regionali, e va
affrontata con la Commissione del Regolamento in tempi brevi,
definendo quello che si può fare e quello che non si può fare per
quel che riguarda gli accessi, anche relativamente ai tempi e al
resto, occorre riammodernare questo aspetto. Certo, al di là di
questo, ci va un po' di buon senso sia nella gestione dell'aula che
nell'applicazione delle regole, perché un'applicazione troppo
rigida o troppo lasca alla fine produce un sacco di problemi.
Affrontare comunque la questione nella Commissione del Regolamento,
a breve, è certamente una priorità a questo punto. Grazie.
Presidente -
Grazie collega Bertin. La parola al collega
Fabbri.
Fabbri (UVP)
- Grazie Presidente.
Vorrei intervenire anch'io brevemente sulla questione delle
informazioni che vengono date ai Consiglieri. Presidente, la
inviterei a esercitare non solo l'autorità della sua carica, ma
anche l'autorevolezza. Esercitando e facendo valere questa
autorevolezza - e non solo l'autorità - lei potrebbe veramente
incidere su quelle che sono le informazioni che i Consiglieri
devono avere, perché questo sistema di mettere un po' il bavaglio
all'informazione nascondendosi dietro a risoluzioni di tipo legale
è una cosa che può dare adito a parecchi dubbi. Ripeto: lei faccia
rispettare le giuste richieste dei Consiglieri e le faccia
rispettare esercitando la sua autorevolezza, oltre che la sua
autorità, naturalmente imponendola a coloro che ci devono dare le
informazioni e, nel contempo, garantendo la nostra segretezza
nell'acquisizione di dette informazioni.
Presidente -
Grazie collega Fabbri. La parola al collega
Nogara.
Nogara (UVP)
- Merci Président.
Personalmente, ma anche come gruppo UVP, volevo portare il mio
contributo per quanto concerne i "116". Soprattutto con la
partecipata CVA, per qualsiasi 116 che faccio o che facciamo noi
come gruppo UVP, ormai ci rispondono immediatamente che in primo
luogo si fa presente che la sentenza emessa dal Tribunale
Amministrativo della Regione Valle d'Aosta in data 13 ottobre 2015
ha stabilito che CVA S.p.A. non è tenuta a dare riscontro alle
richieste formulate ai sensi dell'articolo 116 (pertanto la CVA ha
deciso che qualsiasi informazione non viene data). Vi porto un
esempio pratico. A me piace guardare
Il Sole 24 Ore
e qui,
il mese scorso, ho visto diverse pubblicità sulla CVA (addirittura
una pagina piena ho dovuto farla in tre, perché è enorme); ho
chiesto come mai sono uscite 13 volte le pagine di CVA su
Il
Sole 24 Ore
...vi do solo delle date: dal 20 ottobre al 16
novembre. Io non so se vi rendiate conto di cosa vuol dire anche in
termini...io ho chiesto qual è la spesa e qual è l'obiettivo, non è
che ho chiesto - perché ormai non abbiamo più speranza - quali sono
le rese delle centrali per capire se le scelte fatte sono buone o
no, posso capire che CVA non ci voglia dare queste informazioni e
perché, ma - come sa benissimo anche il Presidente Rollandin -
anche per quella precedente di cui lei proprio in aula ci aveva
detto che si poteva vedere tutta la documentazione su quanto erano
le accise, del perché e che cosa era successo, ci è stato risposto
negativamente. Lei - lo devo riconoscere - ha cercato di aiutarci
per avere l'accesso a questi atti, ma non è una cosa normale!
Presidente, non è una cosa normale che adesso io mi senta
rispondere che in base a questa sentenza CVA non mi deve più dire
niente sulle pagine di pubblicità de
Il Sole 24 Ore
! Le ho
chiesto quanto si è speso, il perché di 13 uscite in un mese e
mezzo su
Il Sole 24 Ore
...penso che non sia una cosa
indifferente! E le ho chiesto qual era l'obiettivo, perché io ho
guardato su queste pagine pensando di dire: "Entrate in CVA perché
ci sono dei prezzi, qualcosa"...no! Si fa un discorso che dice:
"L'appassionante sfida tra uomo e natura, energia pulita", va
bene...la foto del Cervino perché son 150 anni, mi sta bene anche
quello! E poi sul 116, colleghi, mi rispondono anche: "Noi non
dobbiamo rispondere, tuttavia vi diciamo che abbiamo fatto un
pacchetto, è stato conveniente", non mi mettono la cifra, non mi
mettono quanto spendono, e dicono: "Facciamo energia pulita".
Queste sono cose incredibili, secondo me, e ce ne sono tantissime,
ma soprattutto con questa società partecipata!
Adesso mi viene da dire: se vi va bene così, se volete che
queste società partecipate facciano il bello e il cattivo tempo,
che non ci sia un minimo di controllo, che non si capisca dove
vogliono andare, che questa dirigenza si permetta, si "permetta" di
dare queste risposte, secondo me...non so se a questa dirigenza
bisogna ancora dare della fiducia! Grazie.
Presidente -
Grazie. Passiamo al punto 2 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK