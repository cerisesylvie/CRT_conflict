Consiglio Regionale della Valle d'Aosta - Oggetto del Consiglio n. 2437 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2437 del 10 maggio 2023 - Resoconto
OGGETTO N. 2437/XVI - Interrogazione: "Notizie in merito
all'acquisizione dell'area dell'ex tiro a volo da parte del Comune
di Saint-Vincent".
Bertin (Presidente) -
Punto n. 20 all'ordine del giorno.
Risponde il Presidente della Regione a cui passo la parola.
Testolin (UV) -
L'interrogazione dei colleghi Marquis e
Baccega per conoscere se l'acquisizione dell'area da parte del
Comune di Saint-Vincent è ancora esercitabile.
Nel febbraio 2022 l'Amministrazione regionale aveva proposto al
Sindaco del Comune di Saint-Vincent di valutare l'acquisizione
dell'ex tiro a volo di Saint-Vincent, ai sensi della legge
regionale 68/1994, "Alienazione a favore dei Comuni".
Ad oggi non è ancora pervenuta nessuna richiesta in merito
all'immobile da parte del Comune di cui la Regione possa valutare i
presupposti di legge, sempre che non decida di provvedere
direttamente all'utilizzo e alla valorizzazione.
Presidente -
Replica il consigliere Marquis.
Marquis (FI) -
Grazie Presidente, ma è stata una non
risposta la sua, perché se ho capito bene mi ha detto: "non è
pervenuta una richiesta" e dall'altra parte ha detto: "può sempre
fare domanda, salvo che l'Amministrazione nel frattempo non decida
di fare un uso diretto del bene", pertanto cosa significa questo?
Che non ha detto né sì, né no.
Detto questo, l'interrogazione nasce dal fatto che, a seguito di
un accesso agli atti da parte di un Consigliere del Comune di
Saint-Vincent, si è manifestata una proposta che è pervenuta al
protocollo per la realizzazione di un parco fotovoltaico di potenza
pari a 2 MegaWatt che riconoscerebbe alla Pubblica Amministrazione
una
royalty
pari a 100 mila euro l'anno, da qui discende
quindi l'esigenza di capire se il Comune di Saint-Vincent ha la
possibilità di esercitare l'offerta che l'Amministrazione regionale
ha fatto.
Mi spiace che dalla sua risposta non sia chiaro se c'è questa
possibilità o meno oppure se l'Amministrazione voglia usare
direttamente l'area. Questo denota comunque che su un argomento
importante c'è una navigazione a vista.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK