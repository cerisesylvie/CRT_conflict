Consiglio Regionale della Valle d'Aosta - Oggetto del Consiglio n. 3119 del 26 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3119 del 26 febbraio 1992 - Resoconto
OGGETTO N. 3119/IX Comunicazioni del Presidente della
Giunta.
Presidente Ha chiesto di parlare il Presidente della Giunta. Ne
ha la facoltà.
Bondaz (DC)
Si sono concluse nei giorni scorsi le
trattative per il rinnovo del contratto di lavoro dei dipendenti
dell'Amministrazione regionale. Il contratto è ripartito in due
tranche
: la prima, di carattere economico, consistente nel
recupero del potere d'acquisto delle retribuzioni opportunamente
scaglionato nei tre anni di vigenza contrattuale; la seconda, di
carattere normativo, che individua a chi sono rivolte le
disposizioni contrattuali e la loro durata nel tempo.
Fra gli istituti previsti dal nuovo contratto compare per la
prima volta quello del patrocinio legale posto a tutela dei
dipendenti eventualmente coinvolti per motivi d'ufficio in
procedimenti di responsabilità civile o penale.
Inoltre è stata introdotta una norma che ritengo molto
importante sotto il profilo sociale, che prevede il diritto dei
dipendenti che svolgono attività di volontariato riconosciuto dalla
legge ad usufruire di particolari forme di flessibilità dell'orario
di lavoro.
Oltre alla legge di accoglimento del contratto si sono raggiunti
degli accordi complementari da realizzarsi mediante contrattazione
decentrata su diversi argomenti: informazione sindacale, orario
flessibile, assicurazioni, permessi ed aspettative per dipendenti
chiamati a ricoprire cariche elettive, decentramento dei servizi,
profili professionali, fondo per il miglioramento dell'efficienza
dei servizi, tutela delle lavoratrici madri e trasferimenti.
Ritengo che si tratti di un contratto che sostanzialmente trova
il consenso delle due parti, cioè la Giunta regionale ed i
sindacati e che anticipa, a livello nazionale, la definizione degli
altri contratti del settore.
La legge in questione è già stata predisposta ed è stata inviata
ai Sindacati perché ce ne diano la conferma e quindi sottoscrivano
il verbale di accordo, dopodiché la legge farà il suo iter
normale.
Nei giorni scorsi si sono svolte importanti riunioni con
l'amministratore delegato della Mercedes Benz Italia, Pranghe, e
con il direttore centrale per i centri di formazione professionale
della casa madre tedesca, nelle quali sono state affrontate
problematiche relative alla creazione di un centro designer e di un
centro internazionale di formazione professionale aperto alla
partecipazione di personale valdostano.
Si prevede che il costituendo centro di formazione professionale
possa fornire complessivamente, a regime, secondo stime attuali,
circa 100 posti di lavoro diretto o indiretto, senza naturalmente
considerare l'occupazione incrementale che verrà generata dalla
qualificazione e riqualificazione del personale interessato al
processo formativo.
I dirigenti della Mercedes, nel corso della loro presenza in
valle, hanno poi visitato alcuni castelli, uno dei quali potrebbe
essere idoneo per i corsi di
top management
.
Si prevede che entro la fine del mese di marzo potrà essere
individuata una prima concreta proposta di lavoro.
In ordine all'incontro che si è tenuto nei giorni scorsi fra i
rappresentanti della Giunta ed i dirigenti dell'ILVA-Cogne, ho
delegato l'Assessore competente a relazionare al Consiglio.
Presidente
I consiglieri intendono intervenire?
L'Assessore dell'industria, commercio e artigianato
Mafrica.
Mafrica (PCI-PDS)
Il 20 febbraio una delegazione
dell'ILVA-Cogne, guidata dal Direttore generale dell'ILVA, dott.
Zappa, e dal Presidente della Cogne, dott. Morandi, ha incontrato
la Giunta regionale in merito ai problemi della Cogne.
I rappresentanti dell'ILVA hanno delineato una proposta di
massima per il rilancio produttivo della Cogne, che prevede: il
coinvolgimento di privati, il mantenimento di un ruolo
significativo dell'ILVA e il sostegno da parte della Regione. La
proposta consiste nell'ipotesi di realizzazione di una nuova
fabbrica, che potrebbe essere insediata su parte dell'area oggi
occupata dalla Cogne, permettendo così una razionalizzazione dei
processi produttivi, una maggiore efficienza e quindi prospettive
di validità economica dell'azienda e di stabilità dell'occupazione
che lì si avrà. La Giunta regionale ha richiesto - e l'ILVA si è
impegnata a produrre entro il mese di marzo - la documentazione
necessaria a precisare un progetto industriale complessivo che
contenga le indicazioni relative alle produzioni, ai tempi di
realizzazione ed ai costi degli interventi, in modo da permettere
una valutazione più approfondita della validità della proposta di
massima presentata.
Io credo che, in aggiunta a questo che ufficialmente era stato
già reso noto, si debba fare qualche altra precisazione, poiché in
questi giorni si sono avute notizie che credo debbano essere
smentite.
Si ha l'impressione che qualcuno, non so per quali motivi, tenda
a giocare allo sfascio sulla questione Cogne. Ora, è vero che la
questione Cogne è difficile e grave, è vero che un'azienda che ha i
suoi conti in rosso deve trovare soluzioni, non è però - credo -
legittimo far passare tra i lavoratori l'idea che la Cogne chiuda.
Non è vero che la Cogne sta per chiudere, non è vero che la Cogne
licenzierà; i numeri che sono stati dati sono, al momento,
illazioni.
Cosa vuol dire? Mille posti di lavoro in meno, come si è scritto
da qualche parte, è una quantificazione che oggi non è possibile
fare, si tratta di verificare questo progetto industriale - che
ancora deve essere presentato - su quali produzioni si baserà, su
quali processi produttivi, su quali fasce di mercato disponibili.
E' anche possibile che il numero finale sia per quella soluzione di
mille persone, però oggi fare delle illazioni in un determinato
modo è, credo, complicare la soluzione dei problemi.
Si è detto che ci saranno questi privati, ci saranno questi
altri; anche queste cose sono tutte da verificare, il progetto deve
essere ancora presentato, può darsi che i nomi che circolano siano
quelli giusti, però credo non sia utile per la soluzione dei
problemi dare per scontate delle cose che si devono ancora
verificare.
La Giunta regionale ha chiesto esplicitamente che questo
progetto venga meglio definito e, in merito all'occupazione, ha
avuto assicurazioni che verranno presentate ai sindacati, nella
riunione del 2 marzo, le proposte generali che riguardano il
settore ILVA, che si tratta di proposte che non prevedono
licenziamenti, che si tratta di proposte che dovranno essere
confrontate con le organizzazioni sindacali, che faranno uso degli
ammortizzatori sociali oggi previsti dalle nostre leggi.
Io ho convocato, d'accordo con la Giunta, il Comitato
siderurgico per venerdì alle 14,30. Credo che si debba ragionare su
questo fatto: abbiamo una proposta che, se è una proposta seria, se
verrà valutata in questo modo anche con l'aiuto di consulenti il
più possibile esperti ed affidabili, la proposta della nuova
fabbrica può consentire una validità economica dell'azienda e
quindi una sua continuità utile per la nostra regione, con livelli
di occupazione da media impresa che, per l'occupazione valdostana,
sono importanti. Una soluzione di questo tipo potrebbe anche
permettere, per la città, per nuove attività produttive, per nuove
attività d'interesse regionale, il riutilizzo di una parte
importante.
Questa è, su richiesta del Presidente della Giunta,
l'illustrazione della riunione avvenuta il 20 di questo mese.
Presidente
I Consiglieri intendono intervenire? ...No, è
un'integrazione delle comunicazioni del Presidente. Mi risulta che
sia prassi normale che sulle comunicazioni del Presidente si possa
intervenire, o possa eventualmente essere integrata la
comunicazione da parte di un assessore. I Consiglieri possono
intervenire nei termini che sono previsti.
La parola al Consigliere Andrione.
Andrione (UV)
Io vorrei porre all'Assessore Mafrica
alcune domande per capire.
Rimaniamo nell'ambito della siderurgia? Cosa vuol dire nuova
fabbrica? Nuova fabbrica potrebbe voler dire che ci mettiamo a fare
delle automobili o delle motociclette.
Sono comunicazioni un po' vaghe, ma parlare di sostegno
regionale vuol dire che costruiamo noi la fabbrica? Sono di nuovo
alcune centinaia di miliardi che escono dalle casse regionali per
delle visioni piuttosto fumose?
Deuxième question au Président de la Junte. Récemment nous avons
eu un débat dans ce Conseil en matière d'accord avec Mercedes et le
Président de la Junte avait affirmé, à une question que je lui
avais posé, que Mercedes était dans le coup, c'est à dire dans
l'accord, que les embauchements auraient commencé en 1992, puis
continué en 1993 et 1994. Le 10 février dernier, un communiqué de
presse de la Présidence de la Junte parle d'une façon tout à fait
différente. A ce qui paraît, Mercedes connaît l'accord mais n'y est
pas dedans, n'y est même pour rien. Et on invente, chose qu'on
n'avait jamais entendu jusqu'à maintenant, des cours de formation.
Nous voudrions avoir quelques informations de plus en matière parce
que dans ce Conseil on n'a jamais parlé de cours de formation et de
questions de ce genre.
Presidente
Altri Consiglieri intendono intervenire? Il
Consigliere Rollandin.
Rollandin (UV)
Je crois que le problème, au delà de la
présentation au moment de la communication du Président du
Gouvernement sur des thèmes comme la Cogne, et présenté d'une
certaine façon comme relateur, méritait un point à part. Autrement
on risque ou, comme on venait de dire, d'ouvrir un débat, ou
autrement de ne pas pouvoir comprendre ce qui s'est passé. Pourquoi
relire, comme a fait Mafrica, le communiqué qui avait déjà été
présenté, un communiqué qui ne dit absolument rien, et reprocher,
si j'ai bien compris, quelqu'un "di giocare allo sfascio",
seulement pour la raison qu'il reprend des points qui ont été
présentés de la part des responsables de l'ILVA même, et reprocher
le fait qu'il y aie un certain intérêt pour l'établissement ILVA
Cogne sur lequel depuis des mois on présente régulièrement des
interpellations pour connaître quel est son futur.
Jusqu'à présent on attendait les réponses d'Andreotti, on
attendait les réponses de l'administrateur délégué, on attendait de
connaître le plan. Ici, dans cette salle, Monsieur Mafrica, à la
fin d'un débat duré une journée sur la Cogne, a dit: attention,
nous devons connaître ce plan pour en discuter. Deux mois se sont
écoulés sans que rien ne soit dit dans cette salle. Et on reproche
le fait que quelqu'un puisse, justement, reprendre des thèmes qui
sont présentés de la part des responsables de ILVA même.
Je crois que l'aspect important serait finalement de connaître
quels sont les buts de ILVA Cogne, quelle est l'intention de ILVA
Cogne. Aujourd'hui on nous dit, on vous présentera un projet avant
la fin de mars. Qu'est ce que cela signifie? Je crois qu'il
suffirait de faire une relecture des communiqués qu'on a vu dans
les journaux au niveau national, pour comprendre ce qui est en
train de se passer en Italie et en Europe, là où ILVA Cogne est
strictement intéressée et là où on connaît très bien quel est le
désintérêt par rapport à ce thème et surtout par rapport au centre
Cogne.
Je crois que ce serait beaucoup mieux, et s'il n'y aura pas
d'autres possibilités on le fera, de demander une reprise des
débats pour mieux connaître quelles sont les possibilités de survie
pour ILVA Cogne. La réduction est dans le faits. D'un côté on nous
présente la réduction et de l'autre les cours de formation pour les
personnes qui n'y seront plus. On nous présente des projets qui
n'ont rien à voir l'un avec l'autre et après toutes ces difficultés
pour comprendre, on reproche qu'il y ait quelqu'un qui justement
dit: "Mais je crois que le futur de la Cogne soit noir."
Je crois qu'au delà des communications qui sont strictement
liées à une intervention réduite, on demandera sans doute de
pouvoir y revenir, pour mieux saisir ce thème qui, nous le
répètons, est sans doute très grave, comme les journaux ont
dit.
Presidente
La parola al Consigliere Viérin.
Viérin (UV)
Je veux également souligner le manque
d'information à cet égard et surtout les contradictions entre les
affirmations faites aujourd'hui au Conseil et les déclarations de
l'Assesseur, du Président du Gouvernement à ce propos. Je viens de
lire le numéro de janvier de la revue Test, que je crois tous les
conseillers ont aussi reçu. Je cite:"la questione ILVA segue un suo
sviluppo che sulla base delle assicurazioni che abbiamo avuto a
Roma, noi giudichiamo positivo.
Ce sont les affirmations du Président du Gouvernement, ce ne
sont pas les nôtres. Je voudrais alors avoir quelques précisions.
Tout d'abord, l'Assesseur nous dit: "Ce n'est pas vrai que j'ai
parlé de fermeture de la Cogne, ce n'est pas vrai que j'ai parlé de
réduction d'emplois. Mais nous avons tous lu son interview, samedi
dernier, dans un hebdomadaire local. Ce sont ses affirmations, ses
déclarations, en contraste avec les affirmations faites aujourd'hui
qui parlent de relance.
De ce point de vue, est-ce qu'il est au courant du plan? Sur
quoi fonde-t-il ces affirmations? Il parle de relance, il parle de
propositions, il parle de continuité, mais on oublie ici une des
données fondamentales, c'est à dire avec quels effectifs, chose qui
n'a pas été dite et qui par ailleurs est en contraste avec les
engagements pris ici.
Pour ce qui est de la consultation nécessaire et préventive de
l'administration régionale sur le plan ILVA, en vertu des
compétences statutaires rien n'a été dit. De ce point de vue nous
trouvons qu'on ne peut venir, par la suite, pleurnicher. Ce sont
des propos de l'Assesseur même, du Gouvernement, alimantant aussi
ce manque de clarté et d'information.
Depuis le débat de l'automne dernier, c'est à la suite des
requêtes de l'opposition, et aujourd'hui dans les communications du
Président, qu'on nous informe mais, quand les choses, à notre sens,
ont déjà été décidées. Comment peut-on par la suite demander ou
solliciter la solidarité et la participation, quand tout a déjà été
décidé et quand tout a déjà été fait sans en avoir été au moins
informés et surtout sans que les prérogatives et les compétences de
l'administration régionale aient été respectées?
Presidente
La parola al Vicepresidente Bich.
Bich (Ind)
Sempre su questo argomento che ci sta molto
a cuore, sull'attività e le prospettive della Cogne, devo
sottolineare anch'io l'assoluta carenza e mancanza d'informazioni.
Nel dibattito che avevamo avuto nell'autunno scorso, qui in
Consiglio regionale, tra l'altro erano emerse delle richieste
reiterate e precise relative ai dati aziendali e al collocamento di
questi dati nella strategia del nuovo piano ILVA e ci sono state
date assicurazioni.
Lo schema è sempre lo stesso, andiamo a Roma e sentiamo,
incontriamo i dirigenti dell'ILVA e sentiamo, poi al ritorno da
questi incontri che sembrano sempre decisivi, abbiamo notato una
posizione abbastanza ottimistica e forse ingiustificata.
I dati ufficiosi li conosciamo, purtroppo, dello stabilimento di
Aosta ed anche i dati generali sulla produzione di acciaio, ma qui
manca completamente tutto il quadro economico dello stabilimento;
ci vengano date almeno queste notizie e queste informazioni. Tra
l'altro sono valutazioni non soggettive, risultano da bilanci, da
resocontazioni e soprattutto da dichiarazioni fatte
dall'Ammini-stratore delegato dell'ILVA, quindi noi siamo
all'oscuro completa-mente dell'evoluzione del comparto acciaio, sia
in ambito valdo-stano, sia in ambito italiano, sia in ambito
europeo. Sarebbe gradito che la Commissione sviluppo economico
discutesse di questi argomenti.
Fino adesso si è discusso solo di aspetti assolutamente
marginali della vita economica della nostra regione, degli
interventi da fare; sarebbe il caso che si prendesse a cuore anche
una valutazione precisa, almeno dello stato di fatto, per quanto
riguarda gli stabilimenti di Aosta dell'ILVA Cogne.
Quindi io solleciterei l'Assessore ed il Presidente della Quarta
Commissione a coinvolgere gli organi consiliari in questo
dibattito, il problema non è solo sentire la commissione acciaio,
la commissione siderurgica; la commissione siderurgica sappiamo
benissimo che è formata da parte e controparte dell'azienda, noi
vorremmo discutere sulle iniziative e sugli aspetti conoscitivi
relativi proprio a tutto il comparto acciaio.
Seriamente solleciterei l'Assessore ed il Presidente a convocare
la commissione consiliare competente e ad offrirci un dossier
completo ed esauriente sullo stato attuale dell'attività della
Cogne di Aosta, sul suo inserimento nell'ILVA, su quali sono i
piani e, non dico le prospettive, ma quanto meno la fotografia a
carte ferme, altrimenti non riusciamo a capire assolutamente
niente.
Presidente
Il Consigliere Riccarand.
Riccarand (VA)
Io condivido le osservazioni fatte da
altri Consiglieri dei gruppi di minoranza rispetto alla forma,
sicuramente non convincente, con cui è stata presentata ed
illustrata al Consiglio la situazione dello stabilimento Cogne.
Credo che la situazione, per la sua importanza e per la sua
delicatezza, richiederebbe all'interno di questo Consiglio una
trattazione specifica, con una relazione che non sia solo una
comunicazione burocratica di incontri avvenuti, ma un'esposizione
dettagliata di quelli che sono i termini attuali del
problema.
Sono convinto che l'Assessore all'industria, il Presidente della
Giunta, la Giunta, hanno avuto sicuramente in questi incontri dei
riferimenti molto più precisi di quelli che sono stati esposti.
Questi riferimenti dovrebbero essere portati a conoscenza di tutto
il Consiglio, in modo che ci possa essere una valutazione su quelle
che sono le prospettive della Cogne.
Il nostro gruppo ha già espresso in passato una linea che non è
un arroccamento rispetto ad una difesa, così com'è, di uno
stabilimento che probabilmente è indifendibile; bisogna sicuramente
guardare in avanti. Bisogna guardare al futuro, però è fondamentale
che il Consiglio regionale ed i suoi organi siano posti nelle
condizioni di conoscere tutti i dati, tutti gli elementi della
situazione. Purtroppo, da mesi, si sta verificando che chiediamo di
avere questo quadro complessivo, ma non avviene.
Non credo sia questa, delle comunicazioni del Presidente della
Giunta, la sede opportuna in cui fare questa discussione, sarebbe
opportuno invece che all'interno di queste tre giornate di lavoro
del Consiglio ci fosse un punto specifico, con una relazione ampia
e dettagliata dell'assessore competente sulla situazione dell'ILVA
Cogne.
Presidente
Altri Consiglieri intendono intervenire? Ha
chiesto la parola il Consigliere Voyat.
Voyat (UV)
Innanzitutto vorrei chiedere all'Assessore
se mi farà avere al più presto una copia delle sue dichiarazioni,
perché credo di aver capito male, forse, l'impostazione di quanto
ha detto questa mattina e non vorrei interpretarlo male.
Sinceramente sono un po' stupito dal taglio che si dà alla cosa,
si viene a dire "non bisogna drammatizzare, non bisogna esagerare,
non saranno forse mille posti, ma non sono sicuri, ci sarà però una
fabbrica nuova"; questo è un discorso che sinceramente non mi piace
per niente. Forse l'Assessore non lo sa, o non ha il coraggio di
dircelo, i posti in meno non saranno mille, saranno di più e la
fabbrica al di là del Buthier non sarà di mille, sarà forse di
settecento; e questo non è che possano avercelo detto chiaro, ma è
comprensibile. Il problema viene rimandato di volta in volta, una
volta il taglio è di trecento, poi quando si arriva al concreto è
di cinquecento, si parla di altri cinquecento, però poi si va a
verificare che sono quasi mille e avanti di questo passo.
La Giunta si fa prendere in giro, noi li avevamo preavvisati al
momento del versamento dei ventotto miliardi, della destinazione
che dovevano avere questi miliardi, del rispetto di quella che era
la convenzione fatta nel 1987; si è voluto passare quello che era
la convenzione del 1987, quindi dire che su questi ventotto
miliardi la Società doveva dare certe garanzie su come li
impiegava, che i duemila posti di lavoro dovevano essere garantiti.
Si sono dati ugualmente, si è accettato il taglio dei trecento, poi
dei cinquecento, adesso arriverà quello dei mille. Il brutto è che
si vuol dire "si farà una fabbrica nuova", senza dirci la fabbrica
chi la fa, quanti operai saranno occupati, chi pagherà questa
fabbrica, che produzione sarà.
Io avrei voluto vedere, caro Mafrica, una situazione di questo
genere, due, tre, o quattro anni fa; avrei voluto vedere il
comportamento di certi ex operai Cogne, di certi ex sindacalisti e
di quelli che si definivano allora i difensori degli operai. Quelli
avrei voluto vedere in una situazione di questo genere!
Così come avrei voluto vedere in un'altra situazione i
sindacati, perché, oggi come oggi, dopo quattro o cinque giorni -
io forse non ho letto bene i giornali in questi ultimi giorni - non
mi risulta che ci siano grandi prese di posizione da parte dei
sindacati. Aspettiamo anche quelli, vediamo un po' se la tendenza
per la difesa degli operai in Valle d'Aosta è cambiata da quando è
cambiata questa maggioranza.
Io dico comunque che ci vuole una bella faccia tosta a venirci
quasi a presentare in positivo la situazione dell'attuale
Cogne.
Presidente
Altri consiglieri intendono intervenire? Il
Consigliere Bajocco.
Bajocco (PCI-PDS)
Forse si sarebbe tutti contenti se
l'Assessore fosse venuto qui e ci avesse detto "il problema della
Cogne è risolto e 2.800 unità rimarranno nel proprio posto di
lavoro"; è logico, è quello che vogliamo tutti, lo vuole la
maggioranza, lo vuole l'opposizione, lo vogliono i lavoratori della
Cogne, lo vuole la cittadinanza, questo è scontato.
E' vero, il problema è grave, ma non drammatizziamo, non abbiamo
interesse a drammatizzare un problema così grave, è un problema che
deve trovare la massima unità, come c'è stata nel passato; gli
operai, quegli operai ai quali qualcuno ha accennato, hanno sempre
difeso, insieme ad altre forze politiche, in questo Consiglio, in
altri e nei posti di lavoro, il mantenimento dell'occupazione. Non
siamo qui per andare allo sfacelo, dobbiamo cercare di salvare il
salvabile e per salvare il salvabile ci deve essere la massima
unità di questo consesso; se qui vogliamo giocare solo per degli
interessi di maggioranza e di opposizione, chi ci rimetterà saranno
i lavoratori, quelli che ci sono oggi e quelli che non avranno il
posto domani.
Io posso anche concordare che il problema deve essere affrontato
dalla commissione competente, discusso, affrontato a fondo, perché
è bene che noi sappiamo dove ci vogliono portare.
Abbiamo sentito che nel mese di marzo, da parte dell'ILVA,
saranno presentati dei progetti; come andrà a finire lo vedremo
assieme, discuteremo assieme, ma non drammatizziamo e cerchiamo di
mantenere la massima unità in un problema del genere. Abbiamo già
visto tante fabbriche chiuse nella nostra regione, con la
maggioranza passata, con l'altra e anche con questa, ma non è un
problema di oggi, è un problema mondiale; chi legge i giornali vede
cosa succede nel mondo in questo campo.
Su questo dobbiamo avere la massima unità.
Presidente
Altri consiglieri? Se nessun consigliere
intende intervenire, darei la parola per una breve replica
all'Assessore dell'industria, commercio e artigianato
Mafrica.
Mafrica (PCI-PDS)
La comunicazione aveva proprio la
natura di comunicazione e una serie di osservazioni fatte in
aggiunta al comunicato non erano in risposta ai consiglieri di
questo Consiglio, erano in risposta a notizie diffusesi, non si sa
come e non si sa per quali fini, che potevano creare un allarme
superiore a quello grave che deve esserci per la situazione
esistente.
La crisi siderurgica mondiale è ben presente a questo Consiglio,
è presente la crisi della siderurgia europea e la crisi della
siderurgia nazionale, sono presenti le difficoltà dell'ILVA ed è
noto che ci sarà un incontro il 2 marzo in cui l'ILVA, con i
sindacati nazionali e poi con quelli regionali, vedrà di
prospettare delle ipotesi di contenimento dei costi e delle
perdite.
Io credo che si debba dire, in risposta a osservazioni che sono
venute, che la Giunta regionale segue con attenzione quasi
quotidiana questi problemi e che la situazione è complessa e si
trascina, credo, ormai da una dozzina di anni. Nel 1980 c'erano
4600 occupati alla Cogne, fino ad oggi si è giunti a circa 1800
iscritti a matricola e 1628 attivi.
La proposta che è stata fatta è una proposta generale,
Consigliere Andrione, è una proposta di concentrare le produzioni
che attualmente sono disperse su un milione di metri quadrati, su
un'area più ridotta di 350.000 metri quadrati; le produzioni sono
ovviamente quelle che la Cogne fa, di tipo siderurgico. La proposta
è stata fatta - e secondo me non può essere trascurato questo fatto
- per la prima volta e rappresenta un passo in avanti rispetto alle
schematiche indicazioni contenute nel piano 1992-94 di cui si è
discusso nel mese di novembre.
Nel piano 1992-94 si diceva in tre righe, distinguendo tra
acciai lunghi comuni - vale a dire quelli prodotti a Piombino - ed
acciai lunghi speciali - quelli prodotti ad Aosta - si diceva che
le dismissioni per Aosta avverranno con l'integrazione di
partner
privati e con l'accordo regionale.
Sostanzialmente questo è il concetto contenuto in quel
piano.
Oggi è stata fatta una proposta, attraverso questa
comunicazione, che si chiede di valutare per quello che è: è una
proposta di massima, è la proposta di una nuova fabbrica
siderurgica che verrebbe accorpata sostanzialmente con il grosso
delle produzioni attuali e dovrebbe avere efficienza e validità
economica. Ovviamente potrà avere un numero più ridotto di
dipendenti, però dovrebbero a quel punto essere posti sicuri per il
futuro.
La prima preoccupazione che ha questo Assessore, come aveva nel
passato, è sempre quella delle famiglie dei lavoratori, non credo
ci possano essere altre preoccupazioni.
Si tratta di vedere se le soluzioni proposte garantiranno un
numero di posti di lavoro significativo, come sembra dalle
indicazioni molto generali finora fornite, e se la soluzione di
liberare una parte importante dell'area della città di Aosta
permetterà l'insediamento di attività produttive diverse,
attraverso un piano, che comunque sarà sempre sotto il controllo
degli enti pubblici - del Comune e della Regione - che favoriscano
l'insediamento, l'occupazione, delle persone che eventualmente,
attraverso i processi previsti di cassa integrazione o di
pre-pensionamento, dovessero risultare eccedenti rispetto ai numeri
attuali.
Non appena la Giunta avrà questo progetto più definito, vale a
dire la dislocazione degli stabilimenti, le produzioni, l'assetto
societario, gli investimenti richiesti alla Regione, convocherò la
Quarta Commissione e porterò in commissione questi elementi.
Lo scopo della comunicazione era semplicemente quello di dire
"la situazione è difficile, però c'è una prospettiva che
desideriamo esplorare molto attentamente e crediamo che di questa
prospettiva vadano visti anche gli elementi che possono risultare
utili per l'occupazione futura nella siderurgia in Valle d'Aosta ed
in altre attività". Credo che una serie di notizie diffuse
meritassero anche questa precisazione.
Presidente
Ha chiesto la parola il Presidente della
Giunta.
Bondaz (DC)
Se ricordo bene il Consigliere Andrione ha
detto che in quest'aula non si sarebbe mai parlato di centro di
formazione professionale; io credo di averne parlato - basterebbe
sentire i verbali delle precedenti sedute - e comunque il centro di
formazione professionale, il centro designer, che dovrà essere
oggetto di discussione da parte di questo Consiglio, è stato
oggetto di svariati comunicati stampa sia nostri, sia da parte
della Mercedes Benz, perché era questo uno dei punti che noi
riteniamo assolutamente qualificanti per l'immagine della nostra
regione.
Quello che si è discusso nell'ultimo Consiglio era viceversa il
rapporto con la società di servizi, che è una cosa ben diversa
rispetto a quelle che saranno le convenzioni che nel corso del mese
prossimo ci verranno consegnate come bozza di proposta da parte
della Mercedes e riguardano, in questa prima fase, un centro di
formazione professionale internazionale e un centro designer.
Il discorso del castello è una cosa che già avevo detto a suo
tempo, riguarda la localizzazione in questo castello valdostano; si
sta esaminando quale potrà essere utilizzato, sicuramente non il
Castello di Aymaville. Era nata un po' di polemica anche a questo
riguardo, ma non c'è assolutamente volontà da parte nostra di far
sì che questo castello venga consegnato a Mercedes - anche se forse
questa sarebbe stata la volta buona per ristrutturarlo - perché
desidererebbero inserire la loro sede sociale in un castello. In
questo castello si sta studiando la possibilità di inserire
eventualmente dei piccoli fabbricati per fare dei corsi di
management di altissimo livello e non quelli normali.
Tra l'altro questi corsi di management normali sono allo studio
anche degli uffici della Regione, per individuare le tematiche a
cui sono interessati quelli della Mercedes, ma in questo hanno dato
la disponibilità ad inserire in un piano di carattere generale,
nell'eventuale successiva convenzione, anche ipotesi di lavoro che
ritenesse la Regione di dover avanzare.Inoltre vi è la possibilità,
così come ci è stato detto, che nell'attesa di trovare queste
definizioni, per un certo numero di valdostani - che è indicato in
circa mezza dozzina - giovani o anziani, non ha nessuna importanza,
ma che comunque abbiano un minimo di conoscenza della lingua
tedesca, di essere portati a Stoccarda per un corso di
aggiornamento. Successivamente verrebbero assunti da questo Centro
di formazione professionale e diventerebbero i conduttori di quelli
che saranno i corsi a favore dei valdostani che potessero essere
interessati a questo tipo di attività, che va dal
marketing
ad altre cose di questo genere.
Non ricordo se il Consigliere Andrione ha chiesto qualche altra
cosa, ma spero di aver risposto.
Permettetemi di dire una cosa, l'ho già smentito ieri in
televisione, altrimenti devo dar ragione a Mafrica, ma io non
desidero far polemica. Se si viene a dire - e qui lo smentisco in
Consiglio regionale - che la Mercedes non sia più interessata a
venire in Valle d'Aosta, questa è una fandonia grossa come una casa
e da parte di qualcuno questo è stato detto. Io non faccio
polemiche, ma lo smentisco categoricamente in sede di Consiglio
regionale e mi assumo tutta la responsabilità politica e personale
di quello che sto dicendo, perché è falso che la Mercedes non
voglia venire in Valle d'Aosta. Falso, dal momento stesso che, come
sicuramente alcuni di voi avranno visto in televisione, sono
arrivati in Valle d'Aosta i dirigenti della casa di Stoccarda, al
di là di quelli che sono il presidente e l'amministratore delegato
della Mercedes-Benz Italia. Per cui pregherei la stampa, i
consiglieri regionali, o chiunque altro, di non dire cose
inesatte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK