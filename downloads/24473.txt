Consiglio Regionale della Valle d'Aosta - Oggetto del Consiglio n. 3389 del 19 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3389 del 19 marzo 2008 - Resoconto
OGGETTO N. 3389/XII - Interrogazione: "Incarichi di
consulenza a supporto della Direzione rapporti con
l'Europa".
Interrogazione
Vista la DGR n. 2449 del 6 settembre 2007, con la quale si
affida incarico di consulenza alla società "Intermarket Business
Consulting s.r.l." di Bologna "finalizzato ad assicurare supporto
alla Direzione rapporti con l'Europa per le politiche di
concorrenza e per le aree montane del Dipartimento Politiche
strutturali e affari europei";
Appreso che con analoga deliberazione, n. 2760 del 22
settembre 2006, era già stato affidato alla medesima società un
simile incarico di supporto alle stesse strutture
regionali;
Richiamata l'attenzione sul fatto che l'approvazione del
Piano di Sviluppo Rurale 2007-2013 da parte della Commissione
europea ha avuto esito dopo un faticoso percorso di correzioni e di
modifiche;
Atteso che il disegno legge n. 207 concernente "Disposizioni
urgenti in materia di agricoltura e di sviluppo rurale", presentato
in Consiglio regionale nella precedente sessione trattava
indubbiamente normative riguardanti le problematiche di cui
sopra;
il sottoscritto Consigliere regionale
Interroga
L'Assessore competente per conoscere:
1) quali obiettivi o risultati si sono raggiunti attraverso
la collaborazione con la società nominata in premessa, segnatamente
per quanto riguarda la programmazione 2007-2013;
2) se vi sono stati specifici motivi per i quali si è
ritenuto di dover rinnovare l'incarico: in particolare, se tali
decisioni siano legate a problemi attuali emergenti o invece ad una
esigenza di sostegno continuo nel tempo delle strutture
regionali;
3) se infine sussistono difficoltà e carenze all'interno
delle strutture regionali che debbono agire nel rispetto delle
norme europee e, in caso affermativo, quali politiche di formazione
si sono eventualmente stabilite, al fine di evitare il continuo
ricorso a costose consulenze esterne.
F.to: Bortot
Presidente
- La parola al Presidente della Regione,
Caveri.
Caveri (UV)
- La società "Intermarket" dal settembre 2007
svolge queste prestazioni: assistenza alla valutazione e ai
progetti di aiuto, a cominciare dalla fase di prima elaborazione
dei documenti da parte dei Dipartimenti competenti nelle singole
materie, fino alla notifica e alla negoziazione con particolare
riferimento ai rapporti con la Commissione europea; assistenza
nell'espletamento delle attività volte a garantire l'adeguamento
dei regimi regionali esistenti all'evoluzione della normativa
comunitaria e del contesto macroeconomico locale attraverso
l'individuazione di strategie per la programmazione e l'attuazione
di politiche economiche, anche mirate al sostegno delle realtà
montane, compatibili con il quadro normativo europeo e statale,
monitoraggio e valutazione delle modifiche in atto nella disciplina
europea applicabile agli aiuti di Stato.
L'interrogazione fa riferimento - errato! - al programma di
sviluppo rurale: infatti non c'è stata nessuna collaborazione fra
l'Assessorato competente e la società "Intermarket Business
Consulting". Recentemente lo stesso Assessorato ha solo chiesto un
parere alla "Intermarket" in merito all'applicazione di "de
minimis" nel caso di consorzi, di cooperative e di associazioni;
quindi non si capisce cosa c'entrino, visto che voi criticate le
nostre risposte, io critico lo scritto, nel senso che "Intermarket"
non ha mai collaborato al Piano di sviluppo rurale. L'esigenza di
ricorrere ad una consulenza di elevata professionalità è
finalizzata alla risoluzione delle problematiche di maggiore
complessità e delicatezza, legate alla compatibilità delle
politiche regionali con la normativa comunitaria in materia di
concorrenza. È una materia molto specialistica e per tale motivo
c'è questa consulenza. Per quanto attiene però le politiche
formative, si è tenuto un corso vertente sulle politiche di
concorrenza agli aiuti di Stato nel diritto comunitario e lo
rifaremo anche nel 2008.
Presidente
- La parola al Consigliere Bortot.
Bortot (Arc-VA)
- Credo che la risposta del Presidente
possa andare nella padella dell'aria fritta come è stata
emanata...
Caveri
(fuori microfono) ... non ha mai lavorato al Piano
di sviluppo...
Bortot (Arc-VA)
- ... ma io ho chiesto anche altre cose.
La convenzione, all'articolo 2, dice:
"l'oggetto della presente
convenzione è costituito dallo studio e dalla risoluzione delle
problematiche di maggiore complessità in materia di aiuti di Stato:
a) assistenza alla valutazione dei progetti di aiuti a cominciare
dalla fase di prima elaborazione..."
(assomiglia molto alla
prima);
"b) affiancamento per i rapporti con l'Europa per le
politiche di concorrenza per le aree montane..."
(assomiglia
alla prima e alla seconda);
"c) assistenza alla direzione per i
rapporti..."
cioè...
Caveri
(fuori microfono)... cosa c'entra il Piano di
sviluppo rurale?
Bortot (Arc-VA)
- ... non c'entra niente, mi sono
sbagliato a motivarla, però l'interrogazione verteva su questo tipo
di consulenza, che non sono riuscito a capire, perché è stata data,
visto che si chiedono dei risultati elaborati da questa consulenza,
perché ci arrivano leggi, deliberazioni di recepimento di Direttive
europee...
Caveri
(fuori microfono) ... non c'entrano niente le
Direttive europee...
Bortot (Arc-VA)
- ... va bene, se lei mi spiegasse per
quale motivo e a quali risultati ha portato questa consulenza,
potrei dire che sono soddisfatto o sono parzialmente soddisfatto.
Non ho capito, non sono lo scemo del villaggio qua dentro, al pari
di tanti altri, le ripeto che non ho capito per quale motivo è
stata data questa consulenza; soprattutto vorrei capire o mi faccia
avere i risultati che ha portato questo tipo di consulenza in
rapporto Regione e Stato e Comunità europea. Non l'ho capito...
chieda a un ufficio che metta giù due righe in modo che possa
istruirmi un po'.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK