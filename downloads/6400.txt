Consiglio Regionale della Valle d'Aosta - Oggetto del Consiglio n. 883 del 14 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 883 del 14 novembre 1984 - Resoconto
OGGETTO N. 883/VIII - COMUNICAZIONE DEL PRESIDENTE DEL
CONSIGLIO.
PRESIDENTE:
Prima di passare alla discussione del
prossimo punto iscritto all'ordine del giorno, vorrei darvi lettura
della lettera che ho scritto al Direttore responsabile dell'"Alto
Adige":
Egregio Signor Direttore,
sono venuto a conoscenza, in data odierna, dell'articolo "Due
autonomie a confronto - Bolzano mette Aosta K.O." apparso sul
quotidiano da lei diretto, dell'8 novembre 1984, contenente il
resoconto della mia visita compiuta al Consiglio provinciale della
Provincia Autonoma di Bolzano nei giorni 5 e 6 novembre u.s..
L'articolo in questione, che riporta i contenuti di una
conversazione avuta con il giornalista Dietlinde Gruber contiene
troppe inesattezze per non intervenire.
La prego, pertanto, Egregio Direttore, di voler pubblicare, ai
sensi delle vigenti leggi sulla stampa, la seguente rettifica al
fine di ristabilire la verità.
Nel contesto dell'articolo si riporta, tra virgolette, la
seguente dichiarazione attribuitami e che io non ho mai
rilasciato.
Si legge infatti: "Se posso esprimermi un po' duramente, direi
che a noi sono mancate le bombe ai tralicci...".
Questo non corrisponde al vero, in quanto ho sì espresso
apprezzamento per le iniziative assunte dalla minoranza etnica
alto-atesina per rivendicare il diritto ad una autonomia più
completa, ma non ho assolutamente fatto riferimento all'utilità o
meno di azioni terroristiche che la comunità, alto-atesina nella
sua grande maggioranza e tutti i democratici e autonomisti convinti
respingono.
Questo per ristabilire la verità dei fatti che così com'è
stata travisata non contribuisce certamente a rafforzare la fiducia
nelle istituzioni autonomistiche che vanno difese con la massima
energia ma nel pieno rispetto della legalità.
Nel ringraziarla per l'ospitalità porgo distinti
saluti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK