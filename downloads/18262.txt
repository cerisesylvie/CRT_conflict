Consiglio Regionale della Valle d'Aosta - Oggetto del Consiglio n. 1355 del 7 giugno 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 1355 del 7 giugno 2000 - Resoconto
OGGETTO N. 1355/XI Intendimenti in merito all'ampliamento o
alla costruzione di una nuova casa da gioco a Saint-Vincent.
(Interpellanza)
Interpellanza Appresi, tramite gli Organi
d’Informazione, i contenuti della Conferenza Stampa
del Presidente del Comitato di Gestione del Casinò di
Saint-Vincent;
Preso atto, della perdita di esercizio registratasi nel semestre
luglio-dicembre 1999 e dell’annunciata ripresa
avvenuta nei primi quattro mesi del 2000;
A conoscenza di quanto previsto dal disciplinare entrato in
vigore il 1° luglio 1999;
Vista la richiesta di investimenti e il parere favorevole del
Comitato di Gestione alla costituzione di un nuovo Casinò;
i sottoscritti Consiglieri regionali
Interpellano
La Giunta regionale per conoscere:
1) quali sono gli intendimenti della Giunta rispetto agli
interrogativi posti dal Presidente del Comitato di Gestione in
merito alla costituzione di un nuovo Casinò o
all’ampliamento dell’esistente.
F.to: Beneforti - Curtaz - Squarzino Secondina
Président
La parole au Conseiller Beneforti.
Beneforti (PVA-cU)
Questa interpellanza è scaturita a
seguito della conferenza stampa tenuta dal Presidente del Comitato
di gestione del casinò, Arrigoni, nei primi giorni dello scorso
mese. Da quanto abbiamo appreso dagli organi d'informazione, ci
sarebbe stato un recupero di quell'emergenza in cui la casa da
gioco era venuta a trovarsi, quindi si prevede un futuro più
sereno.
Si dice che la clientela è aumentata, che gli incassi sono
aumentati, che ad aprile Saint-Vincent è tornata ad essere il primo
Casinò d'Italia, superando Venezia, almeno per quanto riguarda i
giochi francesi. E il Presidente Arrigoni afferma che questo
miglioramento si deve anche a coloro che hanno dichiarato guerra
alle "slot machines" nei bar, cosa che a suo parere era una
trappola per gli allocchi.
Arrigoni afferma anche che per il futuro si può prevedere un
risultato sempre più positivo, nonostante la grave situazione che
questo comitato di gestione ha ereditato. Tuttavia afferma che
occorrono investimenti, nonché una spinta propulsiva, forte e
importante per andare avanti. Dice che occorre che la Regione
decida e rispetti ciò che ha promesso: o un nuovo casinò o
l'ampliamento dell'esistente.
La Gestione straordinaria è per un nuovo casinò e indica anche
le motivazioni che giustificano la scelta e che qui non sto a
ripetere, perché essere saranno conosciute.
Signor Presidente, la nostra conoscenza sui fatti della casa da
gioco è rimasta ferma alla vigilia di Natale del 1999, alla Giunta
prenatalizia. In quei giorni, dalle sue dichiarazioni si è appreso
che il suo intendimento era quello innanzitutto di rompere
l'accerchiamento del Casinò dai beni SITAV e avviare le procedure
per costruire eventualmente una nuova casa da gioco. In tal senso,
con delibera di Giunta fu data autorizzazione a Finaosta di
valutare il complesso immobiliare di interesse per l'esercizio
della Casa da gioco di Saint-Vincent.
Finaosta avrebbe dovuto dire quanto la Regione poteva spendere
per rompere questo accerchiamento e quindi determinare la scelta se
costruire il nuovo casinò o ristrutturare l'esistente.
Ad oggi, viste le dichiarazioni rilasciate nei giorni scorsi dal
Presidente Arrigoni, non c'è ancora la decisione.
Per questo abbiamo presentato questa interpellanza: per
conoscere se la decisione è stata presa, se Finaosta è riuscita a
conoscere il costo che comporta la rottura dell'accerchiamento, se
è maturato il proposito di realizzare una nuova struttura per il
gioco, come annunciato dal Presidente Viérin.
Voglio far rilevare che almeno per quanto ci riguarda non
possiamo sentirci tranquilli sul futuro, anche se appare più sereno
come afferma il Presidente della Gestione straordinaria, perché
questa serenità per il futuro, questa ripresa economica derivano
più da fattori esterni che interni alla gestione della casa da
gioco. All'interno niente è stato modificato: né nei rapporti con i
clienti, né sul piano organizzativo, rispetto anche alle competenze
di iniziative che spettano al Comitato di gestione. E poi il
bilancio è sempre rosso.
È vero che l'accerchiamento comporta un costo che intralcia
molte iniziative, ma la realtà dimostra che con l'attuale dirigenza
a vari livelli niente si è modificato. Che sia necessario rompere
l'accerchiamento non c'è dubbio; i miliardi che oggi dobbiamo
spendere sono troppi, ma dubitiamo che ci sia bisogno di un nuovo
casinò per risolvere i problemi della casa da gioco.
Non vorremmo che, una volta fatta questa spesa, o quella della
ristrutturazione dell'esistente, ci accorgessimo che il malessere
non deriva dagli spazi disponibili, ma dalle inefficienze esistenti
della gestione, nell'organizzazione, nella mancanza di
un'organizzazione più razionale.
Anche dai contenuti della conferenza stampa tenuta dal Comitato
di gestione, anche dopo che è passato da 1 a 3 componenti, non si
ha l'impressione - non solo noi, ma neppure coloro che lavorano
all'interno del Casinò - che sussistano idee nuove, capaci di dare
una svolta ad una gestione le cui conseguenze negative ricadono sul
bilancio regionale, perché così è stato e così è almeno fino ad
oggi.
Mi fermo qui e aspetto la risposta del Presidente, per fare poi
ulteriori valutazioni.
Si dà atto che dalle ore 11,04 presiede il Vicepresidente La
Torre.
Presidente
La parola al Presidente della Giunta, Viérin
Dino.
Viérin D. (UV)
Le Président du Comité de gestion de la
Maison de jeu de Saint-Vincent dans sa conférence de presse a mis
en relief la nécessité, l'exigence même de disposer de locaux plus
amples, pour améliorer l'offre de la maison de jeu. Il a même
justifié sa préférence pour la construction d'une nouvelle maison
de jeu, en raison de plusieurs avantages par rapport à une autre
solution représentée par le réaménagement de la structure
actuelle.
A cet effet, je ne peux que confirmer ce que j'ai déjà déclaré
au sein de cette Assemblée au mois de février 2000, en répondant à
une initiative de l'un de vos collègues, à savoir que nous nous
sommes fixé les objectifs suivantes: tout d'abord, la définition du
contentieux, en essayant de sortir de l'encerclement, auquel vous
avez fait référence; ensuite l'approbation du projet de
construction d'une nouvelle maison de jeu, afin de répondre aux
exigences de disposer de locaux plus amples et donc d'améliorer
l'offre de la maison de jeu; enfin, pour ce qui est de la "Gestione
privatistica", ce que nous avons inscrit dans notre programme de
législature.
Ce sont des raisons liées à la rentabilité, la relance de
l'activité de cette maison de jeu et également à son développement.
Et ce, en partant d'une considération qui semble être largement
partagée en me référant au rapport des membres de la
IV
ème
Commission après la visite des maisons de jeu de
Venise et de Nova Gorica.
A savoir qu'il est nécessaire d'intervenir sur les structures
actuelles et que plutôt que de gérer une maison de jeu avec un
chantier à l'intérieur, avec une réduction des espaces
opérationnels et des retombées négatives sur les recettes et sur
les emplois, il est préférable de construire une nouvelle maison de
jeu.
Presidente
La parola al Consigliere Beneforti.
Beneforti (PVA-cU) Il Presidente ha fatto molto in fretta a
darmi la risposta e anch'io sarò breve nella replica.
Credo che la Regione non possa dimenticare quello che come
azionista ha fatto sul piano economico e finanziario per favorire
la gestione della casa da gioco, come siamo convinti che sul
Comitato di gestione possano gravare delle difficoltà indipendenti
anche dalla volontà dei suoi componenti.
Non si può, come fanno loro, rimettersi al destino, al fato, e
pregare perché arrivino i clienti! Non si può giustificare tutto
ciò che non va con la mancanza d'investimenti da parte della
Regione!
Io allora chiedo che venga fatta una valutazione, oltre che di
quello che deve fare la Finaosta, anche sulla gestione della casa
da gioco; occorre vagliare e far vagliare a chi è competente se
l'analisi e le terapie individuate dal Comitato di gestione sono
quelle giuste, valutare se a tutti i livelli - questo, Presidente,
non lo dico io, ma le potrà essere confermato se si avranno degli
incontri con qualcuno con cui possiamo parlare all'interno della
casa da gioco - valutare se a tutti i livelli della casa da gioco
abbiamo una dirigenza all'altezza del ruolo che è chiamata a
svolgere.
Mi rendo conto che questo obiettivo incontra delle difficoltà,
ma a sentire le voci e i pareri che circolano fra "gli addetti ai
lavori", la via di una valutazione della dirigenza può essere la
strada per rilanciare la casa da gioco.
Qualcuno mi diceva ieri che si è toccato il fondo e che più in
basso di così non si può andare. E io credo che la Regione non
possa continuare a spendere senza determinate garanzie; non si può
gestire la cosa pubblica senza guardare all'interesse della
comunità!
Comunque vada, sono convinto che prima di arrivare alla
costruzione di un nuovo casinò si debba fare una forte valutazione
se le cose possono cambiare o non possono cambiare, una volta
definito il contenzioso anche con chi lo abbiamo in sede
legale.
Riteniamo che occorra cambiare strada nel modo di gestire
l'esistente, perché una volta gestito in una certa maniera, quello
che esiste è più che sufficiente per la Valle d'Aosta.
Io riconosco a lei, Presidente, esperienza e capacità nel ruolo
che gli è stato assegnato; una cosa mi permetto di rimproverarle:
quella di non tener conto o di tenere in poco conto i suggerimenti
dell'opposizione. Non trascuri le nostre prese di posizione, sappia
che vogliamo bene alla Valle d'Aosta quanto può volergliene la
maggioranza, se non di più, per cui cerchiamo anche su questo di
aprire effettivamente un confronto serio, concreto e credibile, in
modo da trovare le soluzioni vere che possano far uscire la casa da
gioco dalla crisi in cui è venuta a trovarsi. Poi insieme
prenderemo tutte le soluzioni che si rendono necessarie.
Presidente
La parola al Consigliere Curtaz.
Curtaz (PVA-cU) Volevo approfittare del fatto che sono
cofirmatario dell'interpellanza, per fare due valutazioni e
manifestare la mia delusione per le risposte del Presidente.
Le risposte del Presidente sono state deludenti perché
eccessivamente generiche. È vero che forse il tenore
dell'interpellanza non lo costringeva a delle risposte più
specifiche, però su almeno due punti, a mio giudizio, sarebbe stato
interessante avere qualche dato in più.
Il Presidente ha accennato, e non è la prima volta che lo fa, ad
una possibile soluzione del contenzioso in atto; a nessuno può
sfuggire l'importanza di questa cosa, perché è evidente che se il
contenzioso in atto avesse una soluzione positiva, il quadro di
riferimento potrebbe mutare.
Oggi una delle argomentazioni forti, e lo riconosco, per la
costruzione di una nuova casa da gioco è quella di porre fine in
maniera indiretta al contenzioso, scegliendo una strada
completamente diversa.
Se però il contenzioso venisse risolto in termini amichevoli, in
termini transattivi, è chiaro che questo, che è uno dei punti forti
della scelta del nuovo casinò, verrebbe meno, cioè lo scenario si
riaprirebbe.
Oggi mi sarebbe piaciuto sentire dal Presidente qualcosa di più,
a che punto è questa trattativa. È stata avviata? Ci sono delle
soluzioni prospettate?
Presidente, l'ho premesso, se lei mi avesse ascoltato fin
dall'inizio, io ho premesso che?
(interruzione del Presidente della Giunta, fuori
microfono)
? ho premesso fin dalle mie prime parole che il tenore
dell'interpellanza non obbligava il Presidente a dare dei dati
specifici su questo punto, li chiederemo con la prossima
interpellanza così il problema sarà risolto!
Ho parlato di una mia delusione per non avere avuto questi dati,
ma in parte è anche responsabilità nostra, e così "tagliamo la
testa al toro"!
Come secondo dato mi sarebbe piaciuto sentire delle prime stime
ancorché sommarie sui costi di realizzazione di un nuovo casinò e
sui costi di un'eventuale ristrutturazione del vecchio Casinò,
perché a me sembra che senza dati più specifici sia difficile fare
delle valutazioni al riguardo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK