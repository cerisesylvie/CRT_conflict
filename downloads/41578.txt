Consiglio Regionale della Valle d'Aosta - Oggetto del Consiglio n. 681 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 681 del 23 maggio 2019 - Resoconto
OGGETTO N. 681/XV - Interrogazione: "Deprezzamento del valore
immobiliare della Casino de la Vallée S.p.a. e dei beni
annessi".
Rini (Presidente) -
Il punto n. 26 verrà trattato con il
punto n. 30. Punto n. 27 dell'ordine del giorno. La parola al
Presidente Fosson.
Fosson (GM) -
Collega Bertin, la ringrazio di questa
interpellanza, perché sono proprio i motivi su cui stiamo
discutendo adesso nell'affrontare il bilancio. Mi permetta prima di
fare due precisazioni che in questa fase è caratterizzata dalla
centralità del ruolo dell'Amministratore unico, del professionista
testatore, del Tribunale, dell'organo ausiliario di quest'ultimo,
del Commissario giudiziale. Non posso che riportarvi quanto
riferito dall'Amministratore unico della
Casino de la Vallée
in quanto unico soggetto responsabile della predisposizione del
piano concordatario ai sensi dell'articolo 152 della legge
fallimentare, che individua l'Amministratore quale soggetto
deputato a rivelare la proposta e le condizioni del concordato. A
riguardo si precisa che l'Assessore con delega dell'epoca partecipò
all'Assemblea del 29 ottobre 2018 e deliberò senza fare riferimento
a delibere di Giunta o ad atti di indirizzo politico come in altre
occasioni. In particolare l'Assemblea che ha deliberato la nomina
dell'Amministratore unico non approvò... l'avvio delle procedure
concordatarie, ma chiese al dottor Rolando, sulla scorta della
relazione del Consiglio di amministrazione dimissionario, di porre
in essere tutte le azioni necessarie per il ripristino
dell'equilibrio economico-finanziario della società.
Per quanto riguarda le domande, l'Amministratore unico riferisce
che, come disposto dalla normativa in vigore, la società Casino de
la Vallée deve presentare una situazione patrimoniale aggiornata
come base della proposta concordataria. I valori dell'attivo non
possono essere aggiornati se non mediante una stima. A riguardo,
questo enorme deprezzamento non è mai stato oggetto di
approfondimento formale da parte della Regione e sarà oggetto di
particolari valutazioni in quanto i valori indicati si discostano
in modo eclatante da quelli delle precedenti stime.
Sulla seconda domanda i costi della procedura. L'Amministratore
unico riferisce: che le spese della procedura di concordato sono
enucleate nel primo concordato depositato il 12 marzo 2019 e
ammesso dal Tribunale di Aosta in data 28 marzo; che, per quanto
concerne gli affidamenti degli incarichi, la società ha operato in
autonomia in ossequio alle norme vigenti e in ogni caso i costi
evidenziati in circa 4 milioni di euro sono IVA inclusa, pertanto
il loro valore ammonta a euro 3,4 milioni e il compenso del
Commissario è calcolato anch'esso sulla base di tariffe previste
dalla legge e indirettamente stabilito dal Tribunale, ribadendo che
queste informazioni arrivano dall'Amministratore unico, che i
compensi dei professionisti, complessivamente euro 2 milioni e 100,
sono calcolati a tariffa professionale scontata del 50%. Sono
inclusi tutti i consulenti,
advisor
, finanziari, fiscalisti
e avvocati, consulenti del lavoro, periti e pareri legali. I
compensi più rilevanti prevedono una componente fissa e una
variabile subordinata all'ottenimento dell'omologa, sono a valere
su tutti i cinque anni di piano. Al momento non è stato incassato
alcun compenso di rilievo. A riguardo si rileva che gli adempimenti
previsti dalla legge n. 20, pubblicità e pubblicazione sul sito,
eccetera, non risulterebbero effettuati e sembrerebbe che questi
affidamenti diretti siano stati oggetto di rilievi da parte del
Collegio sindacale. Tale argomento chiederò che diventi oggetto di
approfondimento da parte dei dirigenti responsabili.
Punto 3. La Regione, con delibera n. 1465 del 2012 aveva
subordinato la concessione di mutuo da parte di Finaosta S.p.a.
alla verifica della stessa, della sostenibilità da parte della
Casino de la Vallée S.p.a. delle condizioni economiche finanziarie
del finanziamento. Attualmente i finanziamenti effettuati dal socio
nel piano concordatario risultano postergati ai sensi e per gli
effetti degli articoli 2467 e 2497
quinquies
del Codice
civile. Tutto ciò premesso, d'intesa con Finaosta S.p.a., in attesa
della bozza di bilancio 2018, si sta seguendo l'evoluzione del
concordato e nel contempo si apprezzano i risultati positivi degli
introiti relativi ai proventi di gioco.
Presidente -
La parola al collega Bertin.
Bertin (RC-AC) -
L'obiettivo di questa interrogazione era
quello di fare chiarezza, di avere un po' più di informazione
riguardo a un fatto abbastanza eclatante. Credo che, come tutti,
quando abbiamo letto il giornale riguardo al valore dell'immobile
Casinò, sapendo che il valore di questa società ammonta...
l'Amministrazione regionale prima li ha acquistati e poi
ristrutturati a una spesa complessiva estremamente elevata: vicino
ai 200 milioni... e il valore stimato al momento è di praticamente
un decimo e un valore di realizzo di 15 milioni, per cui una
diminuzione ancora superiore. Ovviamente non si può che rimanere
stupiti da questo deprezzamento così elevato: questa era la ragione
principale di questa interrogazione, però non ho avuto maggiori
chiarimenti del deprezzamento comunque estremamente rilevante.
Al di là di questo, vi è in generale una volontà di conoscere e
di mantenere una certa attenzione rispetto al Casinò anche in
questa fase oggettivamente delicata di concordato, ma ciò non deve,
a mio avviso, superare ed eludere una trasparenza... un'azione
anche in questa fase delicata che deve essere trasparente nel
rispetto di tutte le regole previste per le società partecipate e
un po' mi stupisce il fatto che non tutte, a quanto pare, siano
state rispettate... mi lascia qualche perplessità.
All'ultima domanda riguardante i 48 milioni credo che abbia già
risposto in precedenza e non sto a riprendere questo argomento.
Anche qui, da una parte, vi sono alcune valutazioni; dall'altra,
l'Autorità giudiziaria dà come persi ormai anche questi 48 milioni.
Credo che in generale su questo
dossier
bisogna mantenere
una trasparenza assoluta - abbiamo visto l'opacità quali risultati
ha portato nel tempo - e anche una maggiore informazione su quanto
sta succedendo. Per il momento mi fermo qui.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK