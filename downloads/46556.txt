Consiglio Regionale della Valle d'Aosta - Oggetto del Consiglio n. 2964 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2964 del 22 novembre 2023 - Resoconto
OGGETTO N. 2964/XVI - Interrogazione: "Informazioni sulle
direttive del CORECOP in merito al trattamento giuridico ed
economico delle posizioni di particolare responsabilità".
Marguerettaz (Presidente) -
Punto n. 25 all'ordine del
giorno. Per la risposta, la parola al presidente della Regione
Testolin.
Testolin (UV) -
L'interrogazione della consigliera
Guichardaz chiede i contenuti della direttiva CORECOP rispetto alle
direttive del trattamento giuridico ed economico delle PPR.
La direttiva CORECOP ha individuato il range di trattamento
economico da prevedere per le posizioni di particolare
responsabilità tra un minimo di 10 mila euro e un massimo di 18
mila euro e ha dato mandato al CRRS di negoziare con le
organizzazioni sindacali i requisiti professionali minimi per
l'assegnazione degli incarichi e dei casi di revoca.
Con riferimento alle posizioni dei capi del servizio di
segreteria, ha dato mandato al CRRS di definire l'ammontare delle
indennità di reggenza (come previsto dall'articolo 5 comma 4 della
l.r. 32/2022, la legge di stabilità regionale per il triennio
23-25) nei casi di reggenza, da parte di un capo dei servizi di
segreteria, del posto di capo dei servizi di segreteria di altra
istituzione scolastica, per vacanza o temporanea assenza del
titolare.
Inoltre, ha dato mandato al CRRS di negoziare un nuovo istituto
di carattere incentivante a valere sul FUA da destinare di norma,
ma non esclusivamente, alla categoria D per la remunerazione di
particolari professionalità e/o responsabilità specifiche.
Il secondo quesito chiede se tali contenuti siano già stati
condivisi con le organizzazioni sindacali. Per quanto riguarda il
secondo quesito, la risposta per il momento è negativa. La
direttiva del CORECOP, che è uno strumento d'indirizzo che regola i
rapporti con il CORECOP stesso e il Comitato regionale per le
relazioni sindacali.
La direttiva "Osservazioni per non scardinare la struttura delle
relazioni" è stata fornita al CORECOP dato che la trattativa
negoziale si svolge tra il CRRS e le organizzazioni sindacali.
In realtà su questa risposta è cambiato il meccanismo, perché
questa era una risposta ancora predisposta per la seduta scorsa e
quindi si può dire che si è trovato l'accordo tra il CRRS e le
Organizzazioni sindacali, che è avvenuta nei giorni scorsi; è per
quello che io non avevo più rettificato la risposta.
"Il numero attuale delle PPO e se con l'attivazione del PPR
queste sono comunque previste nel nuovo modello organizzativo": le
PPO attualmente in essere sono 74, di cui 24 per le istituzioni
scolastiche. Così come le avevo già segnalato la volta scorsa nella
stessa domanda, le PPO delle istituzioni scolastiche si
trasformeranno in PPR, avendone già le caratteristiche di
responsabilità di firma e autonomia di gestione delle risorse
finanziarie e umane, come era già stato anche ribadito.
Le altre PPO giungeranno a scadenza il 31 dicembre 2023, non vi
è alcuna relazione automatica tra le PPO, fatta eccezione per
quella delle istituzioni scolastiche e le nuove PPR, anche se è
possibile che alcune delle attuali PPO diventino PPR ma in esito a
un coerente e rinnovato pensiero organizzativo e alle regole che
saranno oggetto della contrattazione.
Presidente -
Per la replica, la parola alla collega Erika
Guichardaz.
Guichardaz E. (PCP) -
Sempre in un'ottica di trasparenza,
vorrei evidenziare come invece le direttive CORECOP a livello
nazionale vengano pubblicate sui siti proprio per far sì che anche
le Organizzazioni sindacali possano conoscere i criteri dettati
proprio dal CORECOP.
Rispetto alla questione di cui mi ha aggiornata, sono stata
convocata per un'assemblea sindacale, perché sono ancora una
dipendente regionale, pur tanto in aspettativa, ho però visto che
in fondo all'accordo c'è scritto che si prenderà in considerazione
quanto uscirà proprio da queste assemblee sindacali e che quindi
quell'accordo è modificabile, almeno questo c'è scritto su
quell'atto.
Ho notato però che i capi dei servizi di segreteria non sono
ricompresi direttamente nell'accordo, lei adesso mi ha detto che
verranno ricompresi in una seconda fase, credo che, proprio come
vengono inseriti i responsabili degli enti locali, valga la pena
inserire queste figure già all'interno dell'accordo.
Rispetto alle PPO, una parte me l'aveva già detto; alla fine non
ho compreso se rimarranno in essere le PPO, nonostante
l'istituzione delle PPR, perché se noi andiamo a prendere gli
incarichi di mansioni superiori, se non hanno in quel caso - e lei
l'ha ribadito - i criteri di un potere di firma, di una gestione di
bilancio... io sono andata a leggermi tutte le PPO che ci sono
attualmente e posso dire che alcune ricoprono semplicemente le
mansioni già previste nel momento in cui uno viene assunto.
Farò molta attenzione rispetto alle prossime PPO, se si
intenderà portarle avanti, nonostante l'istituzione delle PPR.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK