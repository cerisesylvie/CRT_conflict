Consiglio Regionale della Valle d'Aosta - Oggetto del Consiglio n. 1416 del 23 settembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1416 del 23 settembre 2015 - Resoconto
OGGETTO N. 1416/XIV - Interrogazione: "Situazione dei
finanziamenti relativi al "bon de chauffage" per l'anno
2015".
Presidente
- Chi chiede la parola? La parola
all'Assessore Donzel.
Donzel (PD-SIN.VDA) -
Grazie Presidente.
Ringrazio anche i colleghi, che consentono con
quest'interrogazione di portare in aula un provvedimento che è
stato illustrato sia al CELVA sia in Commissione, e li ringrazio,
perché vista l'importanza del provvedimento, ho avuto modo - sia
quando l'ho presentato al Consiglio permanente degli Enti locali
sia in Commissione - di ringraziare tutto il Consiglio regionale e
tutti i Consiglieri. Se questo provvedimento è arrivato in
porto...perché è grazie alla loro sensibilità di aver colto le
istanze, che io avevo presentato rispetto ad alcuni problemi che
erano legati appunto alle dichiarazioni del reddito, se riusciremo
- e questa è la notizia importante di oggi - a partire e aprire dal
1° ottobre 2015 le domande per il
bon chauffage
.
Si tratta di un provvedimento che, per rispondere puntualmente
alla richiesta dei colleghi, consentirà, su una base naturalmente
previsionale - come ho avuto modo di spiegare e illustrare in
Commissione, ci si fonda sui dati del reddito 2013, perché quello
del 2014 ovviamente dovrà essere dichiarato dalle singole famiglie
-, su un'ipotesi di 17 mila e 631 nuclei familiari che dovrebbero
accedere a questo provvedimento. L'ipotesi del costo, qualora si
andasse in questa direzione, è di oltre 5 milioni e 600 mila euro.
Il delta che si crea da qui ai 6 milioni, come illustravo, è un
delta precauzionale per evitare una situazione che -nonostante
alcuni segnali dicano che c'è una ripresa a livello nazionale, i
dati della Valle d'Aosta non sono così confortanti per il momento -
faccia sì che ci sia un numero maggiore di domande nuove rispetto
al 2014, quindi questo è il ragionamento che è stato fatto e questa
è l'operazione che intendiamo portare avanti. Devo altresì
ringraziare sentitamente i Comuni, i 74 Comuni della Valle d'Aosta,
perché, grazie alla loro disponibilità - soprattutto quelli,
diciamo, delle vallate laterali - consentono ai loro cittadini,
soprattutto alle fasce più deboli e ai più anziani, di potersi
recare nei loro uffici per presentare la domanda, sia per la
rettifica del reddito sia per inoltrare una nuova domanda in forma
cartacea. Questa collaborazione, questa sinergia che si è creata -
prima grazie alla collaborazione con i CAF, poi con il Consiglio
regionale e poi con i Comuni valdostani - ci consentirà in tempi
brevi di erogare correttamente questa misura alle famiglie
valdostane.
Presidente -
Grazie Assessore. Per la replica, un po' di
silenzio per cortesia, la parola al collega Nogara.
Nogara (UVP) -
Merci Président.
Adesso non so a quanti interessi in quest'aula, vedo che sono
tutti presi da varie discussioni. L'Assessore Donzel ha ringraziato
tutto il mondo, ecco, non so se tantissimi valdostani la
ringrazieranno, perché io volevo un po' tornare indietro:
innanzitutto vorrei ricordare che il
bon chauffage
è figlio
dei buoni di benzina ed i buoni di benzina sono figli dell'articolo
14 dello Statuto, che è un diritto per tutti i valdostani. Sono
perfettamente d'accordo con lei, mi sono letto anche tutti gli
interventi che ha fatto pochi mesi fa, diversi mesi fa, appunto sul
bon chauffage qui in aula, dove lei appunto diceva che, dopo grandi
battaglie che erano state fatte proprio dal suo partito, si era
arrivati a trovare una situazione un po' equa per il bon chauffage,
perché i medici o i professionisti non era giusto che prendessero
questo bon chauffage, importantissimo per le famiglie che hanno dei
problemi. In questo momento, di famiglie che hanno dei problemi ce
ne sono tantissime. Lei sugli organi di stampa ha pubblicizzato
questo fatto che il bon chauffage...veniva dato lo stesso bon
chauffage dell'anno scorso.
Guardi che il bon chauffage dell'anno scorso la politica, la
Giunta, l'Assessore - che in quel periodo era l'Assessore Marquis -
aveva stabilito che il bon chauffage era di 8 milioni, non di 6
milioni. E proprio in quest'aula, ed è scritto qua nell'intervento,
l'Assessore Marquis in quel periodo lì aveva proprio detto: siccome
non abbiamo dei dati certi, noi il minimo che potevamo mettere,
perché per poter accontentare il bisogno delle famiglie sono 8
milioni, vedremo, perché abbiamo messo dei paletti per tenerci il
buono, però il minimo sono 8 milioni. Si sono spesi 6 milioni e 70
mila euro per questo. Lei ha sbandierato al mondo, con
tweet
e tutto, che 6 milioni e 70 mila euro venivano dati; peccato che ha
solo accennato che un paletto in più veniva messo per le famiglie
monoreddito; poi ci è arrivato il fogliettino, in cui lei ha detto:
vi ringrazio tutti, l'abbiamo fatto in commissione. In commissione
è passato lunedì! Al CELVA è passato la settimana prima! Noi del
bon chauffage ne abbiamo sentito parlare dai giornali, dal suo
tweet
e soprattutto da
facebook
in cui lei dava tutte
queste notizie, ma è passato lunedì in Commissione.
E da questo vediamo che non solo le famiglie monoreddito sono
state penalizzate, ma anche le famiglie dove ci sono due persone.
Io adesso, non so se voi sapete, colleghi Consiglieri, io mi sono
andato a cercare sull'ultimo censimento qual è la percentuale di
famiglie monoreddito: diciamo che c'è una persona sola o due, sono
quasi il 70 per cento, esattamente sono 67,8 per cento. Allora con
questo giochino l'Assessore Donzel ha fatto come se prima, quando
lo aveva fatto l'Assessore Marquis, non sapeva i dati, perché non
conosceva quante persone potessero accedere a questo contributo.
L'Assessore Donzel lo sa benissimo, allora prima fa vedere la
carota, dice sono 6 milioni e poi cosa fa? Alla fine mette dei
paletti e dice a quelli che sono monoreddito, mononucleare,
portiamo da 18 a 16 e dove ci sono due componenti portiamo da 24 a
23, così 6 milioni sicuramente non verranno erogati. Verranno
erogati molto meno, perciò non mi stia a parlare di 6 milioni; noi
diamo noi diamo, non date proprio un bel niente, date molto meno.
Si è adeguato benissimo al sistema che c'è sempre stato qui. Ecco,
io poi non vi sto a tediare con quello che l'Assessore Donzel aveva
detto mesi fa qui in quest'aula, parlando del bon chauffage,
parlando della vecchietta che sta aspettando i soldi per andare a
comprarsi i sacchi di pellet e tutto, dicendo...perché vi voglio
ricordare che nel 2014 sono stati dati 8 milioni, ma nel 2013 sono
stati dati 18 milioni e 600 mila. Sono stati decisi dalla politica,
la politica aveva detto che 8 milioni era il minimo che si poteva
dare, lei ha deciso di tagliare del 30 per cento, Assessore Donzel,
dopo che dice che le famiglie bisognose... lei ha tagliato del 30
per cento! Basta prendere i conti, guardi i conti sono qua, è tutto
scritto e in più con questo giochino dello schema che ha fatto,
dice: in modo prudenziale si risparmieranno...lei sa già che questi
soldi non vengono dati, allora abbia almeno il buon gusto di dire
ai valdostani la verità, non raccontare delle storie...bravo. Qua
alla fine poi con tutte le dichiarazioni che sono state fatte sui
giornali, alla fine lei ha fatto ancora una piccola dichiarazione:
ha parlato dell'ISEE, così almeno riuscirà per l'anno prossimo a
dare il bon chauffage non a chi ha veramente bisogno, ai
valdostani, ma a chi vive, a chi vuol vivere di contributi e basta.
Questo è il suo obiettivo e succederà questo. Avevate detto che
quando sareste stati in maggioranza... si cercherà in Giunta di
dare un peso...
Presidente
- La prego di terminare
Nogara (UVP) -
...per quanto voi volete portare, forse
era meglio che stavate dove eravate, perché per fare questi danni
era più produttivo per i valdostani stare lì seduti tranquilli.
Grazie.
Si dà atto che dalle ore 11,44 assume la presidenza il
Vicepresidente Follien.
Follien (Presidente) -
Punto 10 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK