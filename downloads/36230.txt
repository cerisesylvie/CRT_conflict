Consiglio Regionale della Valle d'Aosta - Oggetto del Consiglio n. 478 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 478 del 11 marzo 2014 - Resoconto
OGGETTO N. 478/XIV - Interpellanza: "Ipotesi di
smantellamento dell'armadio farmaci informatizzato installato nei
locali della Chirurgia generale dell'Ospedale Parini" e
interrogazione: "Notizie in merito al servizio di gestione
informatizzata del farmaco presso il Reparto di Chirurgia".
Presidente
- La parola alla collega Fontana.
Fontana (PD-SIN.VDA) -
Grazie Presidente.
Venuti a conoscenza che è intenzione dell'Unità Sanitaria Locale
procedere allo smantellamento dell'armadio farmaci informatizzato
installato due anni fa nei locali della Chirurgia generale al
quarto piano dell'ala di ampliamento dell'Ospedale Parini;
ricordato come quell'evento fosse stato sollecitato dal Direttore
di Chirurgia vascolare come importante per una migliore gestione
del servizio di somministrazione farmaci ai pazienti...per
installare quell'attrezzatura si resero necessari dei lavori di
parziale ristrutturazione dei locali al servizio della Chirurgia
generale con demolizioni di pareti, nuove costruzioni, revisione di
reti tecnologiche, forniture di nuovi arredi e soprattutto fu
necessario prevedere dei corsi specifici di formazione per il
personale sanitario che avrebbe poi dovuto usare il nuovo sistema
informatizzato per la gestione dei farmaci.
Considerato che tutti gli interventi di cui sopra hanno avuto un
costo e che ora si intende smantellare, vanificando sia gli sforzi
economici, che di formazione del personale a suo tempo effettuati;
appreso dalla letteratura scientifica che circa il 4 percento dei
casi letali accertati di pazienti ricoverati è dovuto ad errori
nelle somministrazioni dei farmaci; preoccupati dalla decisione che
pare abbia adottato il nuovo Direttore generale dell'Azienda
sanitaria, orientato in modo eccessivo al taglio dei costi senza
ragionare sull'effetto che questi possono avere sul servizio
prestato, vogliamo sapere dall'Assessore:
"se è a conoscenza di
questa decisione e in caso affermativo quale sia il suo
intendimento in merito; quanto sono costati i lavori di
ristrutturazione dei locali della Chirurgia per adibirli al nuovo
servizio di gestione informatizzata del farmaco (demolizioni, nuove
costruzioni, rifacimento della rete impiantistica, acquisto arredi,
corso di formazione per il personale infermieristico); quanto
costa, ora, lo smantellamento e riadattamento dei locali di cui
trattasi e qual è il calcolo di costo-beneficio che dovrebbe stare
alla base della scelta del Direttore generale per rinunciare ad un
servizio ormai avviato sul quale si stanno orientando ormai la
maggior parte dei centri ospedalieri qualificati italiani"
.
Grazie.
Presidente
- La parola, per la risposta, all'Assessore
Fosson.
Fosson (UV) -
Sì, grazie Presidente.
Non è semplice intervenire su quest'interpellanza, voglio solo
però, per correttezza, fare due precisazioni: la prima è che
l'armadio dei farmaci è stato posizionato nel 2010 prima in
Gastroenterologia e poi nel 2011 in Chirurgia vascolare, quindi gli
armadi sono due; la seconda come funziona quest'armadio, cioè, in
visita, il medico fa delle prescrizioni sul
tablet
, queste
prescrizioni vanno ad un terminale informatico che è a Piacenza
dove veniva gestita la dose giornaliera nominale del paziente e
quindi poi portata da noi. Per alcuni farmaci questi invece non
entravano in tale circolo, per esempio, non entravano le
idratazioni, le flebo, eccetera. Lei riferisce di sicurezza, che mi
ricordi io nella trentennale esperienza l'unico problema che noi
abbiamo avuto di alterata somministrazione di un farmaco è stato in
Geriatria: una flebo al posto dell'altra e questo è un titolo di
merito per i nostri operatori.
Fatte queste premesse appunto che gli armadi erano due e che
servivano quindi il 7 percento di tutta la popolazione ospedaliera
e quindi non per tutti i farmaci, rispondo alle sue osservazioni.
Il posizionamento dell'armadio dei farmaci informatizzato è
avvenuto nel 2011, mentre quello della Gastro nel 2010. La
preparazione strutturale ha comportato una spesa di circa 20.000
euro, consistenti in lavori che, non essendo specificamente
collegati, non hanno necessità adesso di rimessa in pristino e in
funzionale... Sono andato a visitare la Chirurgia vascolare in
questi giorni, hanno spostato via l'armadio e rimane la parete che
era stata tutta rifatta, ma non era un incavo, eccetera, era un
solo un armadio attaccato lì, per cui il costo di smantellamento
non esiste, la Gastro viene al Parini quindi a maggior ragione non
sarebbe stato utilizzato. Rispetto alla sperimentazione, si è
determinato un costo complessivo di noleggio delle attrezzature, di
software, di operazioni di spacchettamento dei farmaci che erano
delocalizzati nella provincia di Piacenza e di formazione del
personale di 402.000 euro, quindi 402.000 più quei 20.000 di cui le
ho detto prima. Non si rendono, come le ho detto, necessarie delle
opere di ripristino, il costo di smontaggio degli armadi resta a
carico del fornitore, in quanto gli armadi non sono di proprietà;
la struttura, per contratto, era sperimentale e finalizzata a
validarne la certezza gestionale, quindi era solo per qualcuno, la
sicurezza non era per tutti.
A fronte del problema centrale di quest'interpellanza, se questa
struttura...quest'esperimento oneroso potesse essere generalizzato,
cioè riportato a tutti, in relazione a questa problematica, la
Direzione Generale USL ha fatto una relazione su tale
sperimentazione siglata e, se vuole, gliela potrò far avere, su cui
hanno lavorato i responsabili della farmacia, dell'ingegneria
clinica...di Chirurgia vascolare e quella di Gastroenterologia,
sottoscrivendo, appunto, una relazione dalla quale emerge che la
sperimentazione ha presentato aspetti positivi, ma anche aspetti
contrassegnati da elementi di criticità, che imporranno delle
riflessioni di carattere tecnico, economico ed organizzativo e
questa relazione è allegata alla delibera del Direttore generale n.
1093.
Si è reso quindi necessario richiedere al fornitore una
valutazione economica dell'estensione del servizio a tutti i
reparti, poiché la sperimentazione aveva riguardato soltanto il 7
percento...10.136 giornate di degenza contro le totali di
139.644...e questo è il cardine correttamente da dirle. I costi
previsti per tali implementazioni al netto delle problematiche
logistiche...sarebbero costati 7.783.000 euro, IVA compresa, con un
canone novennale, quindi con un costo annuale di 864.000. Sulla
scorta di questo - è una cosa che condivido anch'io -, si è deciso
in questo momento di soprassedere ad un esperimento di questo tipo,
che, mi permetta, non è stato utilizzato da tutti gli ospedali; io
ho fatto una ricerca, ho fatto fare una ricerca, ma forse lei potrà
aggiungere qualcosa, che era un progetto spinto dal Ministero un
po' di anni fa, che in pratica però è stato sostituito da altre
soluzioni di cui io le dirò. Al momento attuale, dalle nostre
informazioni, questo è ancora attivo in poche aziende: Alessandria,
Pavia, Cremona, Genova e Bergamo. Ecco quindi che, dal punto di
vista del rischio clinico, su cui il progetto era stato
contrassegnato, devo dire che l'informatizzazione dell'ospedale era
il METRAK, però adesso è stato sostituito da una fase sperimentale
più ampia denominata TRACK. Questo track
da ottobre 2014
permetterà l'informatizzazione di tutta la terapia in tutti i
reparti dell'ospedale con dei costi estremamente minori di
40.000-50.000 euro; questo però permetterà di utilizzare quella
formazione che è stata fatta negli operatori. In ogni caso la
terapia sarà informatizzata e risulterà sulla cartella clinica e
quindi di possibile visione per tutti gli operatori.
Concludo dicendo che era una sperimentazione onerosa, che non ha
avuto dei risultati solamente positivi e soprattutto che prevedeva,
perché fosse estesa a tutto il reparto, dei costi enormi, come ho
detto 7.800.000 euro. Il sistema sarà sostituito dal
track
information
, eccetera, per cui la preparazione del personale
non andrà sicuramente perduta e questo quindi darà una sicurezza
non solo a due reparti, ma a tutti i reparti. Questo può sembrare
un taglio, mi permetto di dire che noi stiamo facendo una grande
fatica, lo ricordavano prima tutti, per mantenere dei servizi
fondamentali, che non siano delle sperimentazioni, ma che siano
altre cose, e mi permetto di dire ciò perché non è un traguardo che
ho raggiunto io, ma tutta la sanità valdostana e di tutti coloro
che, quindi, hanno lavorato nella sanità valdostana, e questo
glielo dico con certezza. Mentre, per esempio, per grandi ospedali
come quello di Ivrea che serve 500.000 utenti, se un utente si
presenta durante la settimana con un infarto del miocardio, tranne
due giorni alla settimana, questo viene messo su un ambulanza con
un anticoagulante e mandato dentro un centro specializzato, che
sarebbe poi Torino San Giovanni. Da noi, per 120.000 abitanti, se
uno arriva con un infarto del miocardio all'Ospedale di Aosta, avrà
una coronarografia e un'angioplastica nel giro di tre ore! Questi
sono i risultati, i servizi fondamentali ottenuti per il lavoro di
tutti, eccetera, che noi vogliamo mantenere soprattutto.
Grazie.
Président -
Pour la réplique, la parole à la collègue
Fontana.
Fontana (PD-SIN.VDA) -
L'ho ascoltata con molta
attenzione, Assessore, e ho visto quello che ha cercato...ho capito
che condivide questo smantellamento, ma io mi chiedo due cose: sono
contenta che non ci sono costi per lo smantellamento, mi sembra di
aver capito così, non ho capito bene i costi del nuovo servizio, se
ha detto che sono 50.000 euro...40.000 euro, ma io mi chiedo
però...abbiamo speso 422.000 euro in due anni...
(interruzione dell'Assessore Fosson, fuori microfono)
...sì, va bene, comunque sono 422.000 euro, mi dice che è stato
fatto in via sperimentale...da quello che avevo capito, era stato
un servizio voluto perché sembrava che funzionasse, adesso, da
quello che lei sta dicendo, sembra che non dà la sicurezza a tutti,
che va bene smantellarlo. Io mi chiedo: prima di fare queste cose,
qualcuno ci pensa? Siamo cioè arrivati ad un punto che mettiamo i
ticket sulle visite sanitarie, facciamo dei progetti
sperimentali...penso alla ludoteca dei bambini che costava sui
30.000 euro, l'abbiamo chiusa per risparmiare! La medicina
integrata per le donne che era un servizio che funzionava, questo,
da quello che so io, è un servizio che funzionava...per arrivare
qui in aula e dire: "costava troppo, adesso costa di meno...non
funzionava...", ma io chiedo a chi ha voluto questo servizio che mi
spieghi cosa facciamo di questi 422.000 euro buttati al vento!
Questo però ce lo deve spiegare! Perché veramente io non capisco
più niente! Noi siamo...come partito, abbiamo sempre
chiesto...bisogna veramente stare attenti agli sprechi, ma gli
sprechi per noi sono...si può risparmiare sugli affitti, sulle
consulenze, ma sui servizi necessari che funzionano bisogna
veramente non tagliare! È inutile che diciamo: "non tagliamo i
servizi", invece adesso abbiamo soldi in meno, questo lo capiamo!
Effettivamente però questo è un insulto...Assessore, io non riesco
a capire, sono allibita nel sentire queste cose! Non dico
altro!
Président
- Pour la réplique, la parole au collègue
Fabbri.
Fabbri (UVP) -
Merci Madame la Présidente.
Quello che volevo dire in parte è stato detto con enfasi dalla
collega Fontana, però anch'io, sentendo queste cose, studiando
l'interpellanza e l'interrogazione, penso che in chi ci sta ad
ascoltare, queste cose non possono aver suscitato che un sentimento
così...dico un misto di stupore, direi quasi di rabbia per come
sono stati spesi dei soldi pubblici! Mi chiedo se questo sia un
caso unico, io me lo auguro, ma, ahimè, penso proprio di no, ne
dubito! Oltretutto nel 2012 o 2011, quando è stata fatta questa
sperimentazione, cominciavano già ad esserci dei dubbi sulla
consistenza dei bilanci della Regione! Se noi teniamo conto che il
trasferimento alla sanità comporta dal 25 al 30 percento del
bilancio regionale, dobbiamo stare attentissimi a come vengono
usate queste risorse, anche perché è veramente una zavorra questa
spesa sanitaria, che blocca le possibilità di ripresa economica
della Regione...se vengono spese male!
Ritorniamo comunque al nocciolo della questione: questo è stato,
come diceva la collega, uno spreco inaudito, in cui non ci viene
detto con che logica sia stato fatto! È un'operazione che è stata
condotta quando già si sapeva che c'erano dei grossi problemi di
bilancio. Chiedo allora con che logica sia stata avallata
quest'operazione e soprattutto chi e con quale logica ha ideato
questa sciagurata operazione. Spero che in qualche modo ci venga
spiegato, perché non si può passare sotto silenzio una cosa del
genere! Sono 420.000 euro! Sono delle cifre importantissime!
Chiediamo, Signor Assessore, che qualcuno ci venga a spiegare come
è stata anche ideata questa cosa e che ce ne dia spiegazione e
soddisfazione! Grazie.
Président -
Merci. Point 30 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK