Consiglio Regionale della Valle d'Aosta - Oggetto del Consiglio n. 1031 del 25 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1031 del 25 febbraio 2015 - Resoconto
OGGETTO N. 1031/XIV - Interrogazione: "Informazioni in merito
alle azioni messe in atto dall'Office régional du tourisme per
l'utilizzo della piattaforma on line delle strutture
ricettive".
Presidente
- Punto 6
all'ordine del giorno. Per la
risposta, la parola all'Assessore Marguerettaz.
Marguerettaz (UV)
- Grazie Presidente.
Ringrazio la collega Morelli perché porta all'attenzione del
Consiglio un tema assolutamente importante e che merita la nostra
attenzione. Sulla prima domanda, "quali azioni informative e
formative sono state messe in atto", le strutture ricettive
valdostane sono state coinvolte tramite e insieme ad ADAVA in ogni
momento di questo passaggio, sia dalla decisione di transitare e
adottare questo nuovo sistema di Federalberghi - la deliberazione è
del 19 settembre 2014 - sia successivamente nell'analisi delle
necessità di modifiche e soluzioni lato
web
, sul sito
www.lovevda.it
, e per tutto il percorso informativo e
formativo che ha portato allo
switch
il 12 gennaio. ADAVA ha
operato una sensibilizzazione verso tutti i suoi iscritti, verso
l'Office régional du tourisme e verso tutte le strutture ricettive,
per spiegare questo passaggio e informare sulle opportunità e
modalità. Nello specifico, completate le operazioni tecniche di
modifica e completamento delle funzionalità del sistema, a dicembre
sono state inviate comunicazioni scritte - se vuole poi gliele
posso dare - di informazione alle strutture ricettive. Nel mese di
dicembre sono stati effettuati corsi di formazione, tenuti dalla
società AEC Vertical Booking, per l'utilizzo del sistema da parte
delle strutture ricettive. Tali corsi, dei quali ovviamente sono
state informate le strutture attraverso ADAVA, sono stati tenuti
direttamente nelle principali località della regione, per
facilitare la partecipazione degli operatori; le do poi anche
l'allegato dei giorni, dei luoghi e dei corsi. L'ufficio
booking
dell'Office ha seguito anche queste fasi formative,
a cui sono succedute delle giornate di formazione specifica di
tutti gli addetti dell'Office régional du tourisme. Lo switch era
previsto, predisposto e pronto, da parte sia di Vertical Booking
sia di INVA che si è occupata del lato web sul sito www.lovevda.it,
per il 23 dicembre, ma concordemente con ADAVA che ha chiesto di
spostare il passaggio ai primi di gennaio per evidenti ragioni di
opportunità, si è definita la data del 12 gennaio. Quotidianamente
e costantemente è attivo il
call center
, ufficio booking
dell'Office, per l'assistenza di primo livello per tutte le
strutture ricettive, come concordato con ADAVA e con Vertical
Booking. Il personale dell'ufficio booking dell'Office, infatti,
fornisce da sempre, anche per il precedente sistema, assistenza a
tutte le strutture per l'inserimento e l'aggiornamento del sistema
VdA.
Sulla seconda domanda, le strutture ricettive alberghiere e
aderenti al sistema
VdA booking precedente, ovvero quello
realizzato da Opera21, al 31dicembre 2014 erano un totale di 420
sul territorio regionale. Le strutture ricettive aderenti al nuovo
sistema Federalberghi-Vertical Booking sono 255 sul territorio
regionale, quindi in poco tempo abbiamo avuto un numero molto
importante.
Tecnicamente non vi sono stati dei problemi per gli operatori
nel passaggio dal sistema precedente all'attuale e nel caso di
problematiche riscontrate queste sono state risolte. L'assistenza
del VdA Booking è garantita costantemente: di primo livello da
parte dell'Office e per il secondo livello da Vertical Booking.
"Se è a conoscenza delle disposizioni di cui in premessa e se
ritiene che le stesse siano conformi al dettato legislativo":
sembrerebbe un'operazione penalizzante, da come viene presentata.
Direi che oggi il turismo non può prescindere, in particolare, dal
disporre di prenotazioni e informazioni circa le strutture
ricettive sempre aggiornate e tali da poter consentire in tempo
reale di conoscere disponibilità e prezzo delle strutture di una
determinata località. Risulta assolutamente indispensabile fornire
all'utenza un'informazione puntuale, precisa e realmente aggiornata
delle disponibilità e prezzi delle strutture di un dato territorio.
Questo, all'epoca moderna, passa inevitabilmente da soluzioni
informatiche e da sistemi di gestione, quali quello adottato da VdA
Booking. L'informazione generica sulle strutture aperte e chiuse è
sempre disponibile e fornita anche sul sito regionale del turismo,
ma se la richiesta del turista-utente è quella di conoscere
disponibilità e prezzi di strutture ricettive di una località o
area in un dato periodo, l'unico sistema che consente questa
informazione è ovviamente ed evidentemente il sistema booking, che
è stato voluto giustamente proprio per questo obiettivo. Il turista
non si accontenta più, come avveniva un tempo, di avere i recapiti
e i prezzi delle strutture, ma vuole conoscere i prezzi e
l'immediata prenotabilità. Nell'epoca di Booking
,
di Venere,
di Expedia, di TripAdvisor, di Trivago
,
eccetera, è
impensabile
non rendere accessibile l'informazione circa
disponibilità e prezzi all'utente. La richiesta quindi non è più
generica, come avveniva un tempo, ma focalizzata sulla conoscenza.
Direi, quindi, che non c'è nessuna azione penalizzante ma, a fronte
di una richiesta, l'unico modo per dire se ci sono delle camere
libere è quello di avere i dati disponibili. Ecco perché questa
politica è esattamente coerente con quella dell'ADAVA, è concordata
con quest'ultima e credo che stia dando anche dei buoni risultati,
ovviamente tenuto conto del ruolo che ha il VdA Booking rispetto a
Booking.com, Expedia, Venere...
Presidente
- Per la risposta, la parola alla Consigliera
Morelli.
Morelli (ALPE)
- Merci Président.
La nostra iniziativa, Assessore, trae spunto dal fatto che nei
giorni precedenti alla Fiera di Sant'Orso
,
per l'esattezza
il 29 di gennaio, in giorni di grande affluenza di richieste da
parte dei turisti, abbiamo avuto notizia che è stata data
disposizione agli Office di non tenere in considerazione le
disponibilità che le strutture ricettive davano telefonicamente
agli Office stessi: le strutture non presenti sul Booking VdA.
Questo a noi è parso un fatto grave: in questo momento è parso un
fatto grave. In un momento di crisi economica, in cui siamo in una
fase di passaggio alla nuova piattaforma di prenotazione, alla
vigilia di un avvenimento come la Fiera di Sant'Orso che richiama
in Valle molti e molti turisti, l'Office, cioè l'Ente Pubblico,
mette in atto un'azione, sì, che non possiamo che definire punitiva
nei confronti delle strutture ricettive che ancora non si sono
caricate sul Booking VdA! Andando a colpire chi? Andando a colpire
non certo le grandi strutture, che possono permettersi del
personale che si occupi esclusivamente dell'informatizzazione, ma
le piccole strutture! Le piccole, le piccolissime che non hanno
ancora adempiuto alle operazioni di caricamento sul
booking
.
Io credo che con i dati che lei ci ha fornito, Assessore, cioè
di 255 strutture attualmente caricate sul booking, su un totale di
1.047 strutture ricettive, io credo che il primo problema che
dovrebbe porsi l'Office è di chiedersi come mai solo il 25 percento
si è caricato sul booking e quindi è disponibile dal punto di vista
informativo nei confronti dei turisti. Le altre 700
e rotti
strutture che non ci sono, perché non ci sono? Io credo che questa
sia la prima domanda che bisogna porsi, invece di mettere in atto
azioni punitive come quella che citiamo. Veramente il tono è
assolutamente perentorio! Si intima al personale degli Office: "per
cortesia, non segnatevi le disponibilità e i prezzi di strutture
ricettive che vi chiamano e vi dicono che hanno camere libere per
le notti seguenti. A richiesta dell'utente, voi date le
disponibilità e i prezzi che vedete sul Booking VdA. In caso non ci
sia nulla per quella data, consigliate all'utente di verificare
direttamente con le strutture ricettive della zona", quando la
nostra legge di istituzione dell'Office, all'Articolo 3 comma 1,
dove si parla delle funzioni, si dice che "istituisce e gestisce
gli Offices du Tourisme e assicura per il loro tramite i servizi di
informazione, accoglienza e assistenza turistica, attuando a tale
scopo tutte le iniziative comunque funzionali al soddisfacimento
delle esigenze della clientela turistica"!
In questo caso, sicuramente noi non abbiamo reso un servizio
alle strutture ricettive, ma non abbiamo neanche reso un servizio
ai turisti! Non ci devono essere figli e figliastri e bisogna fare
di tutto perché le strutture, indipendentemente dalla loro
adesione... perché è un'adesione volontaria all'Associazione degli
Albergatori. Sono 1.040 le strutture e 255 quelle che aderiscono al
booking, anche di località sciistiche importanti: basta andare a
sfogliare le pagine su internet e ci si rende conto di quante sono
le strutture che ancora non sono state caricate. Quindi, in questo
senso deve andare il nostro impegno, non nel senso di punire e
castigare chi per ragioni, che dobbiamo cercar di capire quali
sono, non hanno ancora potuto provvedere. Io le chiedo, Assessore,
di farsi carico di questa esigenza. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK