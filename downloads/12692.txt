Consiglio Regionale della Valle d'Aosta - Oggetto del Consiglio n. 3628 del 16 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3628 del 16 luglio 1992 - Resoconto
OGGETTO N. 3628/IX Decentramento di funzioni agli Enti
locali.
(Interpellanza)
Interpellanza Udite le dichiarazioni del Presidente della
Giunta regionale all'atto della sua nomina;
Osservato che particolare importanza si era data alla procedura
sul decentramento agli Enti Locali;
i sottoscritti consiglieri regionali
Interpellano
la Giunta regionale per sapere:
- se è allo studio una legge;
- in caso positivo, quali sono gli orientamenti e gli
intendimenti del Governo regionale sul decentramento di funzioni ai
comuni e alle comunità montane.
F.to: Bondaz, Chiofalo
Presidente
Ha chiesto di illustrare l'interpellanza il
Consigliere Bondaz, ne ha facoltà.
Bondaz (DC)
L'interpellanza contiene delle domande a cui
noi vorremmo avere delle precise risposte.
Questa maggioranza, all'atto della sua nomina, ha fatto
riferimento a quelle che sono le funzioni decentrate che la Regione
avrebbe dovuto dare ai comuni e alle comunità montane. Siccome su
questo argomento vi erano allo studio delle proposte di legge e si
erano tenuti degli incontri con l'Associazione sindaci, con le
associazioni e con le comunità montane. Vorremmo sapere qual'era
l'orientamento del Governo e se la Giunta intende portare avanti un
disegno di legge a questo riguardo.
Presidente
Ha chiesto la parola il Presidente della
Giunta Lanivi.
Lanivi (GM)
Mi pare che le domande siano state
sinteticamente presentate dal Consigliere Bondaz e altrettanto
sinteticamente cercherò di rispondere.
Esiste un disegno di legge che è stato elaborato e inviato ai
Comuni e alle Comunità montane sulle quali, mi pare, sia il Comune
che le Comunità montane abbiano avanzato delle riserve, ma la
domanda centrale mi sembra sia quella relativa al parere della
Giunta, cioè se intende presentare la relativa proposta di
legge.
Noi a questo riguardo rispondiamo affermativamente.
Presidente
Ha chiesto la parola il Consigliere Bondaz,
ne ha facoltà.
Bondaz (DC)
Ringrazio il Presidente della Giunta e
prendo atto che il disegno di legge era già in fase di esecuzione e
che le riserve avanzate dai comuni e dalle comunità montane sono, a
mio giudizio, abbastanza facilmente risolvibili perché le obiezioni
erano di carattere più tecnico che di sostanza.
Speriamo di poter discutere al più presto la legge in
questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK