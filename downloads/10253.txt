Consiglio Regionale della Valle d'Aosta - Oggetto del Consiglio n. 1246 del 23 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1246 del 23 maggio 1990 - Resoconto
OGGETTO N. 1246/IX - Comunicazioni del Presidente del
Consiglio.
Bich (Presidente del Consiglio) - Do lettura
dell’attività degli organi del Consiglio dopo
l’ultima adunanza del 9 maggio:
Disegni di legge presentati:
Disegno di legge n. 187, presentato dalla Giunta regionale in
data 10 maggio 1990, "Norme per l’istituzione di
aree naturali protette" (II e I Commissione)
Disegno di legge n. 188, presentato dalla Giunta regionale in
data 10 maggio 1990, "Rifinanziamento della legge regionale 16
agosto 1982, n. 37 e successive modificazioni per la realizzazione
dell’impianto di compattazione di cui
all’articolo 22 della legge regionale 16 agosto
1982, n. 37" (II e I Commissione)
Disegno di legge n. 189, presentato dalla Giunta regionale in
data 10 maggio 1990, "Proroga e rifinanziamento per
l’esercizio 1990 della legge regionale 30 ottobre
1987, n. 87, come successivamente modificata dalla legge regionale
16 giugno 1988, n. 47 concernente interventi a favore di società
minori che gestiscono impianti di risalita" (IV e I
Commissione)
Disegno di legge n. 190, presentato dalla Giunta regionale in
data 10 maggio 1990, "Rifinanziamento per
l’esercizio 1990, della legge regionale 3 agosto
1971, n. 10, come successivamente modificata, concernente la
sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale" (IV e I Commissione)
Disegno di legge n. 191, presentato dalla Giunta regionale in
data 11 maggio 1990, "Rifinanziamento della legge regionale 19
febbraio 1987, n. 11 concernente la realizzazione di un centro
occupazionale agricolo per portatori di handicap" (V e I
Commissione)
Disegno di legge n. 192, presentato dalla Giunta regionale in
data 11 maggio 1990, "Tutela delle piante monumentali" (II e I
Commissione)
Disegno di legge n. 193, presentato dalla Giunta regionale in
data 18 maggio 1990, "Rifinanziamento della legge regionale 12
agosto 1987, n. 70, concernente interventi regionali per la
promozione e lo sviluppo del riordino fondiario" (I e IV
Commissione)
Disegno di legge n. 194, presentato dalla Giunta regionale in
data 21 maggio 1990, "Rifinanziamento per l’anno
1990 della legge regionale 11 agosto 1989, n. 65 concernente
interventi straordinari di sostegno ai settori del turismo e del
commercio" (IV e I Commissione)
Disegno di legge n. 195, presentato dalla Giunta regionale in
data 22 maggio 1990, "Sottoscrizione di capitale azionario della
Centrale Laitière S.p.A. d’Aoste".
Disegno di legge n.196, presentato dalla Giunta regionale in
data 22 maggio 1990, "Rifinanziamento della legge regionale 22
dicembre 1987, n.106, concernente l’applicazione
nella Valle d’Aosta del Regolamento (CEE) n.1401/86
del Consiglio del 6 maggio 1986 che costituisce
un’azione comune per il miglioramento
dell’agricoltura in alcune zone svantaggiate"
Disegni di legge vistati
:
Disegno di legge n.162, "Autorizzazione alla accettazione di un
diritto di superficie in Comune di Arvier"
Disegno di legge n.124, "Modificazioni alla legge regionale 28
novembre 1985, n. 73, concernente interventi finanziari atti a
favorire il traffico commerciale all’autoporto di
Pollein"
Disegno di legge n.160, "Reconduction jusqu’en
1992 de l’autorisation de dépense visée aux lois
régionales n° 15 du 4 mai 1984 et n° 29 du 15 avril 1987, et
augmentation de la dépense annuelle nécessaire à
l’octroi d’une subvention pour le
fonctionnement de la coopérative culturelle régionale "Université
valdôtaine du troisième âge"
Disegno di legge n.161, "Reconduction jusqu’en
1992 de l’autorisation de dépense prévue par les
lois régionales n° 46 du 10.06.1983 et n° 28 du 15.04.1987, et
augmentation de la dépense annuelle nécessaire à
l’octroi d’une subvention pour le
fonctionnement de l’Institut historique de la
Résis-tance en Vallée d’Aoste"
Disegni di legge vistati:
Disegno di legge n. 159, "Dispositions propres à encourager et à
favoriser l’organisation du congrès international
"Les rencontres de physique de la Vallée
d’Aoste".
Riunioni
- Ufficio di Presidenza: 1
- I Commissione: 2
- II Commissione: 1
- V Commissione: 1
- Commissione speciale per le riforme istituzionali: 1
?-
ln relazione alla risoluzione approvata dal Consiglio
nell’adunanza del 12 marzo u.s. in ordine alla
limitazione delle concentrazioni editoriali e televisive e alla
regolamentazione dell’emittenza radiotelevisiva, la
Presidenza della Camera dei Deputati, con lettera in data 10 maggio
1990, ha comunicato di averne disposto la trasmissione alla
competente commissione della Camera, perchè ne sia informata e ne
tenga conto nel corso della sua attività.
---
Si ricorda che oggi alle ore 15,30 si riunirà la Conferenza dei
Capigruppo, per un incontro con il tecnico incaricato dello studio
per la ristrutturazione dei locali dell’ex dogana in
Piazza Manzetti, da assegnare ai Gruppi consiliari.
---
Signori Consiglieri,
di fronte a questa assemblea mi sento in dovere di fare una
riflessione riguardo ai tragici episodi che in questi giorni hanno
travagliato lo Stato di Israele, episodi che allungano
ulteriormente la dolorosa lista di vittime innocenti della
violenza. Di fronte ai massacri perpetrati a nulla servono le
dichiarazioni di sdegno e di sgomento, se non a fornire
improduttive risposte moralistiche al conflitto in corso, che ha
bisogno invece di precise e concrete risposte politiche.
E’ impossibile avviare un processo, o meglio un
compromesso di pace, se permane il rifiuto al riconoscimento dei
diritti legittimi del popolo palestinese ed alla sua identità
nazionale, ed è quanto è previsto, anche se in modo sfumato, dal
piano Baker, progetto contrastato e discusso, teso tuttavia a
legittimare le aspirazioni del popolo palestinese.
Compito delle grandi potenze e delle società democratiche è,
dunque, quello di evitare il rischio di una guerra aperta fra i due
popoli, con tutti gli orrori che ne conseguirebbero, intervenendo
con sempre maggiore determinazione e facendo prevalere le ragioni
del dialogo sulle ambizioni e sulle contrapposizioni dei
nazionalismi.
Lo Stato di Israele sta vivendo da mesi un pericoloso vuoto di
potere, dove il riacutizzarsi degli odii reciproci e della
progressione alla violenza sta alla base della difficoltà a
riconoscere accanto ai propri i diritti degli altri.
Tutti noi siamo a conoscenza dei grandi dolori, delle grandi e
secolari ingiustizie che si nascondono dietro le paure del popolo
israeliano; è cronaca di questi giorni la follia antisemita
culminata con il raccapricciante episodio di profanazione del
cimitero ebraico a Carpentras in Francia, e questo fatto, unito a
rigurgiti nazisti e xenofobi, non può che destare in noi orrore e
indignazione, specie in un momento particolarmente delicato per le
democrazie europee come quello attuale, teso al consolidamento dei
grandi valori della pace, della libertà e della solidarietà.
Agli istinti di follia ancora radicati nel mondo civile si può e
si deve rispondere soltanto e unicamente con la ragione e non con
un’altra follia.
---
Alla luce della speranza che si è accesa nel popolo rumeno,
vittima da decenni dello stalinismo nazionale della famiglia
Ceausescu, anche la Romania si sta avviando alla democrazia: con le
libere elezioni di alcuni giorni fa pensiamo che questo processo
sia inarrestabile e porti a buon fine, anche in quel travagliato
luogo dell’Europa il processo di
democratizzazione.
Rivolgo a nome del Consiglio gli auguri più cordiali al
Vicepresidente Beneforti, che in questi giorni è diventato
nonno.
Presidente
- Ha chiesto di parlare il Consigliere Gremmo,
ne ha facoltà.
Gremmo (UAP)
- Solo per protestare per quanto lei ha
detto, che è altamente non condivisibile, perchè continuare a voler
mettere sullo stesso piano uno stato democratico come Israele con
delle forze oscure e incontrollabili che cercano di minare
l’unico stato democratico presente nel Medioriente,
è una mistificazione che non può essere sottaciuta e non può essere
lasciata passare senza la mia protesta.
Signor Presidente, nei giorni scorsi lei ha avuto il merito - e
gliene do atto - di avere inviato una protesta ferma ed anche
corretta di fronte all’emergere di posizioni di
antisemitismo violento e profanatore che si sono manifestate in uno
Stato vicino al nostro, quindi mi aspettavo che oggi lei
formalizzasse questa sua protesta nella presentazione di un ordine
del giorno, che vedesse il nostro Consiglio, nella sua interezza,
prendere posizione di fronte a questo pericolo. In altre città ci
sono state delle manifestazioni di giovani ebrei e non ebrei di
fronte al pericolo antisemita.
Lei non ha ritenuto di fare questo e ne prendo atto; non è
obbligatorio per nessuno chiedere al Consiglio regionale della
Valle d’Aosta di esprimersi contro
l’antisemitismo emergente, ma di fronte a questo
merito - di cui ben volentieri volevo darle atto - credo che il suo
intervento di stamattina sia censurabile.
E’ censurabile perchè la violenza che è presente
nello Stato di Israele, fomentata e voluta solo per destabilizzare
delle istituzioni, e il clima difficile in cui Israele vive,
circondato da forze ostili che vogliono minare la sua presenza in
quel territorio, non sono assolutamente imputabili a quello che lei
ha definito il vuoto di potere esistente in Israele. Fortuna vuole
che in Israele ci sia uno Stato democratico con libere elezioni,
dove il governo non viene nominato da uomini della provvidenza;
fortuna vuole che Israele sia un regime pluripartitico dove nessuno
ancora ha pensato di fare leggi liberticide per cancellare
l’opposizione; fortuna vuole che ci siano delle
forze democratiche che sanno non perdere il controllo anche di
fronte ai pericoli di una situazione drammatica.
E’ inaccettabile quanto lei ha detto; considero
inoltre molto grave il fatto che ancora una volta ci sia qualcuno
che pensa di cancellare una situazione difficile, dovuta a
condizioni storiche molto precise, dovuta cioè
all’antisemitismo diffuso che nel mondo arabo arriva
ad un livello di violenza diffusa, con delle affermazioni
generiche.
Oggi pare che il Segretario della "cosa" abbia ipotizzato strani
riconoscimenti per l’OLP; va ricordato che
l’OLP ha nel suo statuto,
all’articolo 2, la dichiarazione di voler
distruggere lo Stato di Israele ed è sicuramente censurabile anche
il fatto che la "cosa" faccia affermazioni così strane e campate
per aria.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Il Gruppo comunista si associa alle
parole del Presidente del Consiglio nella condanna del clima che ha
portato alla messa al muro di sette-otto palestinesi e alla
successiva repressione violenta condotta
dall’esercito israeliano nei territori occupati.
Ancor più preoccupante però, rispetto a questi che sono episodi
rivelatori, è la mancanza di volontà di pace che è avvertibile da
lungo tempo nella politica israeliana. Si sta sempre più rivelando
come determinante una incapacità politica di uscire da una
situazione che ormai è diventata intollerabile.
E’ necessario per tutti i paesi rafforzare le
iniziative che portino alla pace.
C’è negli indirizzi politici dei governi
israeliani una sorta di bellicismo, una pretesa di mantenere con la
forza popolazioni numerose a cui non viene data nessuna
prospettiva; c’è un disconoscimento
dell’esistenza del popolo palestinese;
c’è la ricerca di cause oscure a quello che invece è
un movimento per la conquista di uno stato, per la conquista di una
terra, per la conquista di un ruolo fra i popoli del mondo.
L’
Intifada
sta durando da trenta mesi: ci
sono stati 700 morti fra i Palestinesi; è un movimento non
violento, non armato, che si limita al lancio di pietre; è un
movimento che richiede un riconoscimento politico. A questo si
risponde continuando testardamente in una politica di
colonizzazione dei territori occupati, utilizzando anche gli
spostamenti di profughi che provengono dai paesi
dell’Est.
Crediamo che questa situazione non possa durare, che sia
diventata insopportabile per gli stessi cittadini israeliani;
diventano sempre più numerosi anche in Israele i movimenti che si
pronunciano per la pace. Ricordo l’ultima
manifestazione di questi giorni di duecentomila persone, israeliane
e palestinesi, che hanno manifestato per la pace. Non è pensabile
che in una fase storica come l’attuale, fase in cui
sono crollati i muri che separavano l’Est
dall’Ovest, fase in cui in paesi interi si è
conquistata una nuova forma di democrazia, soltanto nel Medioriente
non si possa raggiungere la pace.
Si è fatta la pace fra Iran e Irak, si è trovata una soluzione
per il Vietnam, si è trovata una soluzione per
l’Afganistan: non è pensabile che soltanto per il
Medioriente le cose debbano continuare all’infinito
in questo modo.
Quindi l’impegno del Partito comunista,
l’impegno della "cosa" (per chi la vuole chiamare
così) è quello di lavorare per la pace; l’impegno è
quello di chiamare ad un pronunciamento tutti i paesi del mondo, di
chiedere l’intervento delle Nazioni Unite.
Credo sia doveroso fare una ulteriore affermazione: è stato
unanime in tutti i paesi europei il pronunciamento di condanna per
gli atti sconsiderati di antisemitismo che sono avvenuti nelle
settimane scorse. Ebbene, le comunità israelitiche europee che sono
state oggetto di solidarietà, credo debbano fare
anch’esse la loro parte per contribuire al
superamento di una situazione che è insostenibile, per contribuire
alla soluzione politica senza la quale non si potranno ottenere
risultati.
Israele è un paese che può avere la sicurezza solo con la pace;
in quei territori ci sono spazi per due popoli, per due Stati che
possono convivere nella reciproca sicurezza. Questo è
l’obiettivo che devono avere tutte le forze
politiche democratiche e tutti i paesi desiderosi di pace di questo
pianeta.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK