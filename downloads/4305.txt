Consiglio Regionale della Valle d'Aosta - Oggetto del Consiglio n. 647 del 15 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 647 del 15 dicembre 1981 - Resoconto
OGGETTO N. 647/81 - DISEGNO DI LEGGE CONCERNENTE: "DELEGA
ALL'UNITÀ SANITARIA LOCALE DELLE FUNZIONI AMMINISTRATIVE RELATIVE
ALL'ASSUNZIONE DI PERSONALE ADDETTO A MANSIONI ELEMENTARI DI CUI
ALL'ART. 9, SECONDO COMMA, DEL D.P.R. 20 DICEMBRE 1979, N.
761".
Presidente
- La parola all'Assessore alla Sanità ed
Assistenza sociale, Rollandin.
Rollandin (UV)
- La delega prevista dall'art. 9 del
D.P.R. 761 trova attuazione in questo semplice dispositivo che
trasferisce alle Unità Sanitarie Locali la possibilità di
esercitare atti secondo le norme già previste da precedenti
regolamenti per l'assunzione nelle fasce inferiori. Non penso che
questo abbia bisogno di ulteriori delucidazioni; è un atto che è
già stato fatto da altre Regioni e che serve a snellire le
procedure di autorizzazione e quindi di assunzione del
personale.
Presidente
- È aperta la discussione. Qualcuno intende
prendere la parola? Nessuno. Passiamo quindi all'esame
dell'articolato.
Do lettura dell'art. 1:
Art. 1
In conformità di quanto disposto dalla norma contenuta
nell'art. 9, II° comma, del D.P.R. 20.12.1979, n. 761, è delegata
all'Unità Sanitaria Locale della Valle d'Aosta l'assunzione per
chiamata diretta delle categorie di personale addetto a mansioni
elementari.
Ai fini predetti, il Comitato di gestione dell'unità
sanitaria locale promuove la selezione pubblica limitatamente alle
posizioni funzionali di agente tecnico del ruolo tecnico e di
commesso del ruolo amministrativo previste dall'allegato n. 1 del
citato D.P.R. 20.12.1979, n. 761.
Presidente
- Metto in votazione l'art. 1 testé letto.
Esito della votazione:
Presenti, votanti e favorevoli: 23
Il Consiglio approva.
Presidente
- Do lettura dell'art. 2:
Art. 2
Il Comitato di gestione dell'Unità Sanitaria Locale, previa
autorizzazione della Giunta regionale, delibera nei modi e nelle
forme di legge apposito avviso pubblico contenente l'indicazione
dei requisiti generali e specifici necessari per coprire il posto
attribuibile.
L'avviso pubblico di assunzione per chiamata diretta deve
essere, per estratto, adeguatamente pubblicizzato mediante
affissione nei Comuni della Regione.
In attesa dell'applicazione dell'accordo nazionale unico di
lavoro per il personale del servizio sanitario nazionale e
dell'entrata in vigore del decreto di cui all'art. 63, ultimo
comma, del D.P.R. 20.12.1979, n. 761, per i predetti requisiti,
criteri selettivi, procedure di assunzione, determinazione del
trattamento economico ed istituti normativi di carattere economico
si rinvia a quanto dispone l'art. 82, II° comma, del citato D.P.R.
n. 761, intendendosi pertanto applicabili le norme e gli accordi
vigenti per i dipendenti ospedalieri in quanto compatibili con la
presente legge.
Presidente
- Metto in votazione l'art. 2 testé letto.
Esito della votazione:
Presenti, votanti e favorevoli: 23
Il Consiglio approva.
Presidente
- Do lettura dell'art. 3:
Art. 3
Ai fini della iscrizione nei ruoli nominativi regionali del
personale del servizio sanitario nazionale, il Presidente del
Comitato di gestione dell'Unità Sanitaria Locale trasmette alla
Regione, contestualmente all'assunzione in servizio, gli atti ed i
dati necessari alla iscrizione del personale medesimo.
Presidente
- Metto in votazione l'art. 3 testé letto.
Esito della votazione:
Presenti, votanti e favorevoli: 23
Il Consiglio approva.
Presidente
- Do lettura dell'art. 4:
Art. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in votazione l'art. 4 testé letto.
Esito della votazione:
Presenti, votanti e favorevoli: 23
Il Consiglio approva.
Presidente
- Non ci sono dichiarazioni di voto.
Il Consiglio è chiamato alla votazione segreta sul complesso
della legge.
Esito della votazione a scrutinio segreto:
Presenti e votanti: 22
Maggioranza richiesta: 12
Favorevoli: 21
Contrari: 1
Il Consiglio approva.
Presidente
- Colleghi Consiglieri, la Presidenza propone
l'esame degli oggetti nn. 27, 28 e 29, che possono essere discussi
con una certa rapidità e di sospendere, poi i lavori a causa delle
cattive condizioni meteorologiche.
Il Consiglio è d'accordo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK