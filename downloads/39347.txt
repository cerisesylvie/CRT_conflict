Consiglio Regionale della Valle d'Aosta - Oggetto del Consiglio n. 2589 del 7 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2589 del 7 febbraio 2017 - Resoconto
OGGETTO N. 2589/XIV - Interrogazione: "Tempistica per la
formalizzazione delle relazioni relative ai superamenti delle
portate annue di prelievo idrico di derivazione d'acqua degli anni
2015 e 2016".
Rosset (Presidente) -
Punto n. 4 all'ordine del giorno.
Ha chiesto la parola l'assessore Baccega, ne ha facoltà.
Baccega (SA) -
Come le ho anticipato per le vie brevi, la
relazione rispetto ai superamenti relativi all'anno 2015 non è
ancora stata ultimata dall'ufficio gestione demanio idrico, per due
motivi principalmente. Il primo, perché sono stati richiesti in
data 22 marzo i dati di produzione dei derivatori anche alla
società Terna, ma le informazioni sono arrivate piuttosto in
ritardo; questo lo si fa sistematicamente per avere un controllo
incrociato dei dati.
Il secondo motivo, perché l'ufficio gestione demanio idrico
sottolinea che ha predisposto uno specifico
database
relativo alle produzioni di energia idroelettrica, quindi
un'apposita interrogazione con l'elaborazione automatica dei dati
immagazzinati. Ciò ha comportato la formattazione dei dati raccolti
dall'ufficio e inviati dai produttori, al fine di uniformare le
informazioni per il caricamento dei dati. Quindi si è proceduto al
caricamento materiale di tutti i dati nel database e
all'effettuazione dei
test
sulle elaborazioni effettuate. Si
sono appena completati i test per verificare l'affidabilità dei
risultati e si stanno caricando tutti i dati nel programma per
procedere alla stesura della relazione finale, che potrà essere
consegnata a Lei intorno al mese di marzo. Per fine febbraio saremo
in grado di finire la fase operativa e credo che la stesura della
relazione possa concludersi nel mese di marzo. Quindi ho già
risposto anche al punto n. 2.
Al punto n. 3, per quanto concerne l'annualità 2016, l'ufficio
gestione demanio idrico è ancora in attesa di dati relativi ad
alcuni mesi da parte di alcuni derivatori, i quali sono stati
sollecitati. Inoltre, l'ufficio ha richiesto a Terna i dati di
energia immessi dai singoli
POD
degli impianti
idroelettrici, proprio come nel 2015, in modo da poter effettuare
anche per il 2016 i controlli incrociati. Quindi, anche qui, si
ritiene che entro la fine del mese di marzo si potrà disporre di
tutti i dati. Per completare il caricamento dei dati del programma
e avere la relazione per il 2016, contiamo per la fine del mese di
maggio di poterle fare avere tutto.
Presidente -
Ha chiesto la parola il consigliere
Cognetta, ne ha facoltà.
Cognetta (M5S) -
Assessore, dopo soli quindici mesi forse
vedrò le risultanze del 2015 e poi, se tutto va bene, a maggio di
quest'anno anche quelle del 2016! Il perché sono importanti questi
dati è bene chiarirlo: sono quelli che fanno riferimento ai
controlli effettuati sul territorio sulle varie concessioni di
derivazione per scopo idroelettrico, e sono fondamentali anche ai
fini di eventuali mancanze, contravvenzioni e sanzioni che vengono
comminate.
Lei mi dice che ci sarà un nuovo
database
. A questo punto
integrerei la mia richiesta chiedendo anche le specifiche di questo
database
,
per avere contezza di quali dati vengono inseriti,
perché penso che, una volta che questo database sarà messo a
regime, i dati saranno più celeri e soprattutto si potrebbero fare
anche domande su altre questioni, oltre ad avere il totale. Quindi
se per cortesia volesse già predisporre questo tipo di richiesta
presso gli uffici, per avere le specifiche del database, e poi se
per favore mi fa avere i dati, così magari facciamo dei
ragionamenti. Siamo sempre in attesa della legge, che spero arrivi
quanto prima, visto che le sanzioni continuano a restare
appese.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK