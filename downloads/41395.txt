Consiglio Regionale della Valle d'Aosta - Oggetto del Consiglio n. 529 del 21 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 529 del 21 marzo 2019 - Resoconto
OGGETTO N. 529/XV - Ordine dei lavori. Non iscrizione
all'ordine del giorno di due risoluzioni. Rinvio oggetti.
Distort (Presidente)
- Abbiamo 20 minuti dopodiché i
lavori del Consiglio si interromperanno, pertanto io mi attengo
alle decisioni dell'Aula su come procedere per occupare questo
spazio di tempo. Ha chiesto la parola il collega Manfrin.
Manfrin (LEGA VDA)
- Solo per chiedere una brevissima
sospensione.
Presidente
- Sospensione accordata.
La seduta è sospesa dalle ore 19:38 alle ore 19:40.
Distort (Presidente)
- Riprendiamo i lavori, ma li
sospendiamo subito per una veloce Conferenza dei Capigruppo.
La seduta è sospesa dalle ore 19:40 alle ore 19:54 e che alla
ripresa dei lavori riassume la presidenza la Presidente
Rini.
Rini (Presidente)
- Secondo l'accordo preso e assunto
dalla Conferenza dei Capigruppo, passiamo solo alla votazione
dell'iscrizione delle due risoluzioni, che vi stiamo per
distribuire. Chiedo se c'è la volontà di intervenire a favore o
contro l'iscrizione delle risoluzioni. La parola al collega
Luboz.
Luboz (LEGA VDA)
- È una risoluzione volta a chiedere al
Consiglio di valutare l'opportunità di prorogare il termine dei
lavori della Commissione speciale CVA, questo in relazione alla
complessità dell'argomento - credo che ciascuno di noi possa
considerare la questione di difficile analisi - e al fatto che il
tempo che abbiamo ancora davanti è estremamente poco considerata la
mia esigenza - ma immagino anche di altri colleghi - di poter
approfondire certe tematiche. Questo lo analizzo soprattutto in
considerazione del fatto che il primo esperto che abbiamo audito,
fuori ancora da quando è stata formata la Commissione CVA, è stato
professor Damiano Florenzano di Trento il 7 dicembre 2018. La
commissione si è costituita soltanto dopo la sua audizione. Ricordo
che è soltanto in seguito all'audizione del professor Florenzano
che CVA è stata esclusa dall'applicazione della legge n. 20, quindi
ritengo che la sua audizione sia stata molto apprezzata da tutti
quanti e abbia anche sortito decisioni importanti per la Compagnia
valdostana delle acque. L'avevamo contattato, è vero - ne do atto
al Presidente della Commissione Sandro Nogara -, però troppo a
ridosso dei due giorni in cui si era resa disponibile la
commissione per audirlo e il professore, purtroppo, non ci ha dato
la disponibilità del suo tempo. Io quindi, anche alla luce del
fatto che è stata votata la mozione che dava incarico alla
Commissione paritetica di lavorare sul settore idroelettrico,
chiedo che possa essere votata e presa in considerazione dal
Consiglio regionale la proroga di 30 giorni dei lavori della
Commissione speciale CVA.
Presidente
- La parola al collega Nogara.
Nogara (UVP)
- Innanzitutto in questi mesi ci siamo
sentiti dire da quest'Aula che non manteniamo gli impegni, non
siamo subito pronti per dare delle risposte. Io devo dire che la
Commissione CVA ha lavorato tanto, ha fatto tante audizioni, vi
assicuro che ci siamo dati molto da fare proprio per riuscire a
chiudere la commissione nei tempi previsti, nei tempi che
quest'Aula ci aveva dato. La legge n. 20, scusi collega, non è che
è stata tolta o eliminata perché il dottor Florenzano ci ha detto
che era un problema, era già un problema da diverso tempo, e qui in
quest'Aula se ne parlava, e abbiamo colto l'occasione di toglierla
per la CVA nella legge di bilancio. Ci eravamo già organizzati e
domani abbiamo le ultime audizioni, è proprio il dottor Florenzano
che ci aveva detto che ormai eravamo in ritardo di sei mesi su
quello che si dovrebbe fare e domani vi consegnerò una
documentazione che mi ha inviato l'Assessore alle finanze, dove la
CVA manifesta le sue problematiche proprio perché è completamente
ferma, completamente bloccata grazie alla Madia e urge dare una
risposta a questo problema. È proprio per questo motivo che noi ci
siamo dati da fare e ci siamo impegnati per riuscire ad arrivare a
termine. Io capisco i problemi che ci sono stati, però dovete
capirmi anche voi che io per due settimane vi ho chiesto di
indicarmi qualcuno che venisse al posto dell'avvocato che mi
avevate indicato. Per due settimane non si è trovato un nome, gli
ultimi tre-quattro giorni mi avete dato il nome di nuovo di
Florenzano. L'ho contattato, mi detto che per due giorni poteva
venire, allora ho messo in piedi tutta la pratica con Finaosta che
lo contattasse e tutto, all'ultimo momento ha detto che aveva degli
impegni. C'è stato il massimo impegno per riuscire ad accontentare
tutti in tutte le richieste che sono state fatte. Siamo alle fasi
finali, io, considerato tutto quello che le ho elencato, io non ho
motivo per dire che dobbiamo prolungare la commissione. Abbiamo poi
tutta la prossima settimana, ho previsto tre pomeriggi per poterci
trovare. Io all'inizio della settimana vi darò la relazione, la
potete guardare, la potete leggere, la potete confrontare con tutte
le audizioni e ci potremo confrontare su quello che è venuto fuori.
Per questo motivo io dico che non c'è motivo per prolungare ancora
questa commissione.
Presidente
- Uno a favore e uno contro di tutti e due i
testi delle risoluzioni, quindi separiamo le due votazioni.
Passiamo prima alla votazione sull'iscrizione o meno della
risoluzione relativa alla proroga dei tempi per la Commissione
speciale sulla CVA. La votazione è aperta. La votazione è
chiusa.
Presenti: 32
Votanti: 32
Favorevoli: 15
Contrari: 17
Il Consiglio delibera di non iscrivere la risoluzione.
Presidente
- Passiamo alla seconda risoluzione inerente
l'affido alla struttura regionale competente in materia di
audit
interno di un'indagine sulla mancata collaborazione
con le Forze dell'ordine durante le indagini sul Casinò; in realtà
poi era la prima, ne abbiamo invertito la discussione. Uno a favore
e uno contro, la parola al collega Aggravi.
Aggravi (LEGA VDA)
- Molto sinteticamente, in
considerazione dei fatti avvenuti lo scorso 15 marzo e di quanto è
scaturito dalla discussione del primo giorno di Consiglio, tenuto
conto delle dichiarazioni del Presidente per cui è stato dato corso
all'Avvocatura di procedere con una verifica interna, considerato
soprattutto che è presente nella struttura della Regione una
struttura di
audit
interno, che è peraltro deputata a
funzioni di verifica indipendente per esaminare e valutare i
processi dell'Amministrazione regionale, analizzare i processi
relativi ai rischi e ai controlli per valutare l'adeguatezza del
sistema di controllo interno e la sua rispondenza ai requisiti
minimi definiti dalla normativa vigente, con una funzione di
autotutela dell'Amministrazione regionale, la risoluzione impegna
il Governo a dare mandato alla struttura di audit interno,
ovviamente in collaborazione con l'Avvocatura, di procedere con gli
opportuni accertamenti al fine di poter verificare se vi siano
stati atti fatti o situazioni che abbiano potuto ledere il
principio di leale collaborazione nei confronti delle autorità
giudiziarie. Ritengo che, considerato che l
'
audit interno ha
una funzione di ispettorato e di verifica interna dei processi
amministrativi in funzione di autotutela dell'Amministrazione
regionale, questa risoluzione non può che rafforzare la sicura
conferma della leale collaborazione da parte dell'Amministrazione
nei confronti delle autorità giudiziarie.
Presidente
- La parola al collega Bianchi.
Bianchi (UV)
- Come già abbiamo avuto modo di dire più
volte qui in Consiglio... e da parte del Presidente Fosson è già
stato anche detto che l'indagine all'interno dell'Amministrazione è
già iniziata, quindi non vediamo la necessità di iscrivere questa
risoluzione.
Presidente
- Visto che comunque non vengono discusse
tutte quelle che poi non sono iscritte, possono essere ripresentate
come atti ordinari. Metto in votazione l'iscrizione o meno della
seconda risoluzione. La votazione è aperta. La votazione è
chiusa.
Presenti: 32
Votanti: 32
Favorevoli: 15
Contrari: 17
Il Consiglio delibera di non iscrivere la seconda
risoluzione.
Presidente
- Tutti gli altri punti vengono rinviati alla
prossima seduta. Buona serata a tutti.
Il Consiglio prende atto.
La seduta è terminata.
---
L'adunanza termina alle ore 20:05.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK