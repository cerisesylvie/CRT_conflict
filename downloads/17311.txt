Consiglio Regionale della Valle d'Aosta - Oggetto del Consiglio n. 665 del 9 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
Tutela del patrimonio boschivo
Precedente
Successivo
Resoconto integrale del dibattito dell'aula
Oggetto del Consiglio n. 665 del 9 giugno 1999 - Resoconto
SÉANCE DU 9 JUIN 1999 (MATIN)
OGGETTO N. 665/XI Notizie in merito alla realizzazione di piste
forestali. (Interrogazione)
Interrogazione Richiamate le numerose piste forestali realizzate
dall'amministrazione regionale e i molteplici incarichi per la
realizzazione di nuovi tracciati;
i sottoscritti Consiglieri regionali
Interrogano
l'Assessore all'Agricoltura per sapere:
1) se esista un piano generale nel quale siano individuate
esigenze e priorità di realizzazione o se, invece, gli interventi
siano effettuati singolarmente fuori da ogni programmazione;
2) quanti km di piste forestali esistono in Valle d'Aosta, e
quanti siano in fase di progettazione;
3) quanti siano i criteri di uso e accesso e quali i costi annui
di manutenzione dell'intera rete.
F.to: Frassy - Tibaldi - Lattanzi
Président La parole à l'Assesseur à l'agriculture et aux
ressources naturelles, Perrin.
Perrin (UV) La prima domanda che mi è posta è se esiste un piano
generale nel quale siano individuate esigenze, priorità di
realizzazione delle piste o se invece gli interventi siano
effettuati singolarmente fuori da ogni programmazione.
Bisogna innanzitutto precisare che le piste forestali sono
costruite in funzione di due esigenze fondamentali: la prima per la
prevenzione ed estinzione degli incendi boschivi e la seconda per
motivi selvicolturali, in entrambi i casi le piste sono inserite
comunque in un programma pluriennale.
Si deve precisare che, salvo in pochi casi, le piste forestali
sono polifunzionali e, oltre a servire le superfici boscate per le
motivazioni indicate in premessa, svolgono altresì un'importante
funzione di collegamento con alpeggi e con abitati isolati.
Inizio dalle piste per la prevenzione ed estinzione degli
incendi boschivi. Sono previste dal piano organico per la
prevenzione e lo spegnimento degli incendi boschivi; tale piano,
che ha validità quinquennale, è approvato preventivamente dalla
Giunta regionale e successivamente con decreto del Presidente della
Giunta. L'ultimo piano antincendi boschivi è stato approvato in
data 4 novembre 1998 dalla Giunta regionale e approvato con decreto
presidenziale n. 592 del 4 novembre 1998.
L'allegato n. 5 al piano riporta l'elenco delle piste forestali
da eseguire direttamente dalla Regione nel quinquennio sulla base
della definizione cartografica delle zone ad alto rischio di
incendio.
Le piste comprese nel piano antincendi boschivi per i prossimi
cinque anni sono 29, di cui 23 da costruire ex novo, 1 da
completare e 5 da ripristinare o sistemare.
Al piano antincendi boschivi è allegata la cartografia relativa
a tutto il territorio regionale con l'indicazione, oltre che delle
caratteristiche morfologico-territoriali operative, dei tracciati
delle piste esistenti e di quelle da eseguire.
Nella seconda casistica rientrano invece le piste forestali per
esigenze selvicolturali che sono realizzate sulla base delle
indicazioni dei piani di assestamento forestale, i famosi piani
economici, per la proprietà pubblica o di esigenze espresse da
proprietari privati ai sensi della legge regionale 7 agosto 1986 n.
44 per i boschi privati. All'uopo ricordo che la superficie totale
dei boschi è pari a 86.000 ettari, il 57 percento è di proprietà
privata, caratterizzata fra l'altro da una notevole frammentazione,
mentre il 43 percento è di proprietà pubblica.
Le piste forestali per le esigenze selvicolturali sono
programmate annualmente sulla base delle indicazioni fornite dai
citati piani di assestamento forestale; le piste previste dai piani
di assestamento regolarmente approvate dalla Giunta regionale,
essendo queste parificate a tutti gli effetti di legge alle
prescrizioni di massima, assumono il carattere di opere di pubblica
utilità.
La seconda domanda chiede quanti chilometri di piste forestali
esistono in Valle d'Aosta e quanti siano in fase di progettazione,
considerato che le piste in zone di montagna sono spesso
polifunzionali, risulta difficile definire la funzione prevalente e
perciò quantificare lo sviluppo delle singole funzioni. Il piano
generale della selvicoltura fornisce un dato che, opportunamente
aggiornato, risulta essere di 1.300 chilometri. Il dato ricomprende
comunque anche le piste interpoderali nelle parti alte dei
versanti. Gli studi in materia forestale indicano quale normalità
uno sviluppo di 25 metri ad ettaro di foresta che nel caso della
Valle d'Aosta porta a uno sviluppo totale di 2.150 chilometri di
piste, ottenuto moltiplicando 86.000 ettari, superficie totale del
bosco, per 25.000 metri. Questo sarebbe lo sviluppo ottimale per un
intervento completo di tipo selvicolturale.
Questo dato è sicuramente eccessivo per il nostro territorio
tenuto conto che una grossa parte delle nostre superfici boscate
svolgono soprattutto una funzione di protezione dei versanti e
necessitano perciò di una viabilità più ridotta.
È intenzione del Dipartimento risorse naturali inventariare nei
prossimi anni la viabilità forestale al fine di poter programmare
gli interventi di manutenzione. Lo sviluppo previsto nel prossimo
triennio è di circa 20 chilometri.
Alla terza richiesta, cioè quali siano i criteri di uso e
accesso e quali i costi annui di manutenzione dell'intera rete,
l'accesso e l'uso delle strade forestali, tenendo conto proprio
della loro polifunzionalità, è regolato in base alla legge
regionale 22 aprile 1985, n. 17: "Regolamento di polizia per la
circolazione dei veicoli a motore sul territorio della
Regione".
Secondo l'articolo 2, punto n. 2, la circolazione e il
parcheggio dei veicoli a motore sono consentiti ai proprietari,
usufruttuari, conduttori e loro familiari ed ospiti e a tutti
coloro che abbiano necessità di accedervi per motivi di abitazione
o di dimore o di lavoro o di servizio nonché alle persone disabili
munite del contrassegno di cui al decreto del Ministero del lavoro
n. 1176 e alle persone aventi un'invalidità superiore all'80
percento.
In altri casi per strade che sono comprese in un solo comune c'è
l'autorizzazione del sindaco, per strade che interessano più
comuni, l'autorizzazione del Presidente della Giunta regionale o in
sua vece dell'Assessore all'agricoltura.
Per quanto riguarda i costi annuali di manutenzione, il
completamento del censimento e della classificazione della
viabilità in ambito agrario e forestale sarà anche utile al fine di
una programmazione pluriennale dei costi di manutenzione delle
piste. Completata la viabilità forestale, si tratterà in futuro di
eseguire prevalentemente interventi di manutenzione e di
miglioramento anche ai fini ambientali delle piste, attualmente il
costo di manutenzione è di circa 300 milioni annui.
Gli interventi non sono estesi su tutto il percorso delle piste,
ma sono concentrati soprattutto in tratti danneggiati generalmente
da eventi meteorologici.
Président La parole au Conseiller Frassy.
Frassy (FI) Prendiamo atto della risposta puntuale e precisa che
l'Assessore ha fornito in merito ai dati richiesti. Chiederemo poi
all'Assessore di trovare il modo di far avere almeno al nostro
gruppo una documentazione sui piani da lui citati visto che fra
l'altro sono piani adottati con delibere di Giunta per poter
approfondire quanto ci è stato illustrato.
Apprendiamo che i chilometri di piste forestali sono non
indifferenti, ci preoccupa un po' quella che è la previsione
ottimale secondo certi standard e ci riserviamo successive
valutazioni anche all'approfondimento dei dati che ci verranno
forniti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK