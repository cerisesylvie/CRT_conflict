Consiglio Regionale della Valle d'Aosta - Oggetto del Consiglio n. 432 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Infortunistica - Previdenza - Tutela della salute
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 432 del 24 marzo 2021 - Resoconto
OGGETTO N. 432/XVI - Interrogazione: "Mancato riconoscimento
da parte dell'INPS della certificazione dei medici di medicina
generale, nei casi di isolamento preventivo, ai fini del diritto
all'indennità per malattia".
Bertin (Presidente)
- Punto n. 20 all'ordine del giorno.
Per la risposta, l'assessore Barmasse.
Barmasse (UV) -
Con riferimento all'oggetto della
questione, cioè "se sia a conoscenza di tale situazione nata
dall'iniziativa dell'INPS di non riconoscere le certificazioni dei
medici di medicina generale, validità ai fini di cui alle
disposizioni della presente", rendo noto che a fronte di numerose
richieste di chiarimento, pervenute alla direzione di distretto da
parte di utenti e medici di medicina generale, l'argomento è stato
ampiamente trattato con la direzione dell'INPS, attraverso riunioni
informali con il responsabile della medicina legale dell'Istituto e
con il direttore del distretto dell'Azienda USL.
In data 23 febbraio 2021, in occasione della riunione mensile
della commissione lavoratori dipendenti dell'INPS, presieduta dal
direttore dell'Istituto, il direttore del distretto dell'Azienda
USL ha posto in discussione l'argomento.
L'Istituto ha evidenziato e risposto su quanto indicato
nell'articolo 26 del D.L. n. 18 del 17 marzo 2020 e più
precisamente "Qualora il lavoratore si trovi in malattia accertata
da Covid-19, il certificato è redatto dal medico curante nelle
consuete modalità telematiche, senza necessità di alcun
provvedimento da parte dell'operatore di sanità pubblica, articolo
26 comma 6. Tale fattispecie rientra nella consueta gestione della
malattia, pertanto ai lavoratori aventi diritto alla tutela
previdenziale della malattia viene riconosciuta l'indennità
economica previdenziale a carico dell'Istituto. Qualora il
lavoratore si trovi invece in quarantena, sorveglianza, isolamento
precauzionale per presunto contatto, senza menzione di malattia, ai
fini del riconoscimento dell'indennità economica occorre produrre
la documentazione amministrativa, cioè l'ordinanza del Sindaco per
la quarantena.
Inoltre risulta che diverse questioni riguardanti la gestione
INPS regionale sono emerse anche in sede di comitato regionale di
coordinamento in materia di sicurezza e salute sul luogo del
lavoro".
L'Azienda USL ha inoltre riferito che il direttore del distretto
dell'azienda medesima ha chiesto formalmente al responsabile della
medicina legale dell'INPS una riunione in via telematica con i
medici di medicina generale ai fini di ulteriori chiarimenti
sull'argomento.
Presidente -
Per la replica, il consigliere
Sammaritani.
Sammaritani (LEGA VDA) -
Mi pare quindi di comprendere
che evidentemente la criticità c'era, è stata segnalata da tanti
lavoratori, è stata credo superata per quanto riguarda la fase
successiva, cioè il 2021, infatti è un tema che dopo la nostra
iniziativa è stato trattato poi anche dagli organi di stampa, ma
permane e mi pare che permanga ancora per quanto riguarda il
passato.
Non c'è molto altro da dire, spero che venga risolta nel
migliore dei modi, perché è evidente che se un dipendente, un
lavoratore, viene messo in malattia dal medico di medicina generale
o comunque viene messo precauzionalmente in uno stato di malattia
perché è in quarantena, perché può avere avuto dei contatti o
comunque manifesta dei sintomi compatibili con il Covid, è chiaro
che non deve essere certo il lavoratore a subire eventuali rivalse
da parte dell'INPS che non gli riconosce lo stato di malattia per
quel periodo, anche perché ci sono sintomi di malattia molto simili
a quelli del Covid ma non sono Covid, quindi non ci si ammala solo
di Covid, purtroppo o per fortuna, non lo so come interpretare.
Ringrazio chiaramente per l'interessamento che i suoi uffici e
l'Azienda USL hanno dimostrato per risolvere la questione e spero
che venga risolta al meglio nell'interesse dei lavoratori, che
sicuramente sono dei cittadini che nessuna colpa hanno quando la
pubblica Amministrazione in tutte le sue manifestazioni dà segno di
non essere ben coordinata e di non riuscire a volte a far fronte a
delle situazioni che magari con solo un pizzico di buona volontà si
potrebbero risolvere in poco tempo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK