Consiglio Regionale della Valle d'Aosta - Oggetto del Consiglio n. 345 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 345 del 29 giugno 1982 - Resoconto
OGGETTO N. 345/VII - DATI CONCERNENTI LE PRESTAZIONI DI
MEDICINA SPORTIVA FORNITE DALL'ISTITUTO RADIOLOGICO VALDOSTANO
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dai Consiglieri Péaquin e Bajocco.
INTERROGAZIONE CON RISPOSTA SCRITTA
Ad una precedente interrogazione del gruppo PCI, in merito
alla convenzione esistente fra IRV e Regione, l'Assessore alla
Sanità aveva risposto:
"da primi accertamenti è risultato che 114 soggetti sono
stati sottoposti alla visita medico-sportiva pur non essendo
iscritti a federazioni sportive; la Regione provvederà al recupero
a carico dell'IRV delle spese addebitate per tali casi".
Essendo trascorsi alcuni mesi da tale risposta, i
sottoscritti Consiglieri
INTERROGANO
l'Assessore alla Sanità ed Assistenza Sociale per
conoscere:
1)
se sono stati effettuati ulteriori accertamenti e
quali risultati definitivi hanno dato;
2)
se l'IRV ha rimborsato (ed in quale forma) le somme
indebitamente percepite;
3)
l'elenco dettagliato (cifre e data) di tutti i
pagamenti effettuati a favore dell'IRV, per le prestazioni di
medicina sportiva fornite durante tutto il periodo di validità
delle convenzioni stipulate con la Regione;
4)
l'elenco dettagliato (cifre e data) di tutti i
pagamenti effettuati a favore dell'IRV per le prestazioni di
radiodiagnostica e terapia fisica fornite durante tutto il periodo
di validità delle convenzioni stipulate con la Regione.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin; ne ha facoltà.
ROLLANDIN: (UV):
La risposta non è ancora pervenuta
perché era assente il funzionario che aveva seguito questa
procedura ed aveva fatto gli accertamenti, a seguito delle
comunicazioni concernenti i nominativi inviati dalle federazioni, e
quindi non ha potuto stendere la parte scritta.
Per quanto riguarda i primi due punti, rispondo positivamente al
primo in quanto questi accertamenti sono stati fatti; al secondo
punto, direi che più che di rimborso, come avevo già spiegato in
altre occasioni, si tratta di evitare di pagare le somme che erano
state trattenute in un primo tempo, in quanto erano ancora
accantonate delle somme relative agli ultimi accertamenti che
superano di gran lunga quella che è la somma relativa ad
accertamenti effettuati in modo improprio. Comunque verrà data
risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK