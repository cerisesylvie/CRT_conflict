Consiglio Regionale della Valle d'Aosta - Oggetto del Consiglio n. 60 del 27 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 60 del 27 gennaio 1983 - Resoconto
OGGETTO N. 60/VII - PROPOSTA DI EMENDAMENTI AL DISEGNO DI
LEGGE STATALE N. 1998. NUOVO ORDINAMENTO DELLA SCUOLA SECONDARIA
SUPERIORE STATALE.
PRESIDENTE:
Questa mattina avevamo sospeso i lavori nel
corso della discussione generale abbinata sugli oggetti nn. 33 e
36; l'Assessore Viglino si era riservato di dare una risposta sulle
proposte del Gruppo comunista.
Ha chiesto di parlare l'Assessore alla Pubblica Istruzione
Viglino, ne ha facoltà.
MARIA IDA VIGLINO - (U.V.):
Per quanto riguarda il 4°
comma dell'articolo 11 abbiamo verificato; infatti eravamo a
conoscenza delle cosiddette tabelle di equipollenza, che non sono
il riconoscimento legale dei titoli di studio conseguiti
all'estero, se non nell'ambito dell'articolo 5 della legge n. 153
sugli emigrati. E poichè vogliamo dare una possibilità più ampia di
riconoscimento, chiediamo che venga mantenuto "licenza elementare e
titolo di terza media", perchè supponiamo per esempio che una
famiglia voglia mandare il proprio figlio a studiare per due anni
in una scuola di un paese francofono, presso un parente: non
possiamo definire questo studente come figlio di emigrati perchè la
famiglia resta qui; ma se consegue un titolo di studio deve essere
possibile per noi ottenerne il riconoscimento legale senza che
abbia bisogno di fare privatamente l'esame di terza media. Lo
stesso si può dire a livello di licenza elementare ed anche a
livello di scuola secondaria di secondo grado, poichè se non si è
figli di emigrati non si può avere il riconoscimento. Infatti il
decreto di cui eravate in possesso è un decreto interministeriale
del 20 febbraio 1973 che inizia: "visto l'articolo 5 1° e 3° comma
della legge 3 marzo 1971, n. 153, considerata l'opportunità di
stabilire con priorità tabelle di equipollenza dei titoli di studio
rilasciati a lavoratori italiani e loro congiunti dalle scuole di
paesi stranieri in cui più intenso risulta il flusso migratorio
italiano". Questo era a complemento de11a legge n. 153 per mettere
a disposizione - in particolare al Provveditore agli Studi - una
tabella con la quale stabilire con più facilità l'equipollenza dei
titoli, ma sempre per lavoratori e loro congiunti emigrati.
Quindi chiedo che rimanga, con la speranza che venga votato,
"licenza di scuola elementare e di scuola media".
Per quanto riguarda l'altra richiesta accettiamo l'emendamento,
cioè all'articolo 15 alla lettera a) del 1° comma, aggiungere dopo
"alle finalità di cui all'articolo 1" le parole "secondo le
modalità previste dalla prova di lingua italiana.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Proprio per essere precisi, visto che
siamo ancora in tempo prima di votare, all'articolo 15 questo punto
"secondo le modalità previste per la prova di lingua italiana"
sarebbe meglio inserirlo a metà della lettera a), subito dopo "la
prova di esame della lingua francese".
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
MARIA IDA VIGLINO - (U.V.):
Senz'altro; lo avevo
addirittura inteso così.
PRESIDENTE:
Metto in approvazione gli emendamenti, che
concernono la legge statale, per gli articoli 11, 15, 18, 25 in
un'unica votazione. Ne do lettura.
L'articolo 11 è sostituito dal seguente:
Art. 11
Nell'esercizio delle proprie competenze in materia di
istruzione, ai sensi dello Statuto Speciale approvato con legge
costituzionale 26 aprile 1948, n. 4 e relative norme di attuazione
la Regione Valle d'Aosta provvede all'aggiornamento del personale
direttivo e docente, appartenente ai ruoli regionali e adotta i
provvedimenti necessari per applicare alle scuole da essa
dipendenti le norme della presente legge e quelle che saranno
emanate dal Ministro della Pubblica Istruzione in applicazione
della legge stessa, adattandole all'ordinamento scolastico
regionale, alla situazione di bilinguismo ed alle necessità
locali.
I decreti delegati di cui agli articoli 24 e 30, per le parti di
interesse della Regione, sono emanati d'intesa con la regione
medesima.
Ai cittadini italiani, originari della Valle d'Aosta e loro
congiunti, che abbiano conseguito in un paese di lingua francese un
titolo di studio corrispondente alla licenza di scuola elementare o
di scuola media o un titolo di studio finale di istruzione
secondaria di secondo grado o di istruzione professionale, si
estendono le disposizioni contenute nell'articolo 5 della legge 3
marzo 1971, n. 153.
Art. 15
Alla lettera a) del primo comma aggiungere dopo "ivi compresa,
per la Valle d'Aosta, la prova d'esame della lingua francese"
l'inciso "secondo le modalità previste per la prova di lingua
italiana".
Art. 18
Comma aggiuntivo:
Per le esigenze dalle scuole dipendenti dalla Valle d'Aosta
provvede la Regione.
Art. 25
Comma aggiuntivo:
Dei quaranta parlamentari, uno dev'essere valdostano.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK