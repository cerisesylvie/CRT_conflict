Consiglio Regionale della Valle d'Aosta - Oggetto del Consiglio n. 2588 del 2 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2588 del 2 ottobre 1991 - Resoconto
OGGETTO N. 2588/IX Approvazione del piano di riparto per
l'anno 1991 della somma di lire 4.000.000.000 per opere pubbliche
destinate all'assistenza delle persone anziane, inabili e
handicappate.
Presidente
Do lettura della delibera in
oggetto:
Deliberazione Il Consiglio regionale
- richiamata la legge regionale 21 dicembre 1990, n. 80;
- visto il parere della V Commissione consiliare permanente;
- con l'emendamento della V Commissione consiliare
permanente;
delibera
1) di approvare il piano di riparto della somma di lire
4.000.000.000 (quattromiliardi) per opere pubbliche, destinate
all'assistenza delle persone anziane, inabili e handicappate, per
l'anno 1991 come da prospetto allegato al presente atto e distinto
con la lettera "A";
2) di dare atto che la spesa di lire 3.420.000.000 graverà sul
capito 61600 del bilancio di previsione della Regione per l'anno
1991 "Spese per la costruzione e ristrutturazione di presidi
residenziali socio-assistenziali" e per lire 580.000.000 sul
capitolo 58540 del bilancio di previsione della Regione per l'anno
1991 "Contributi gli Enti locali per la costruzione e
ristrutturazione di presidi residenziali socio-assistenziali";
3) di dare atto che per la concessione dei contributi ai comuni
beneficiari dovrà essere osservata la procedura prevista
dall'articolo 2 della legge 21 dicembre 1990 n. 80;
4) di dare atto, che per ciò che concerne l'esame e
l'approvazione dei progetti, l'appalto dei lavori e l'obbligo del
rendiconto per le opere ammesse a contributo, si applicano le
disposizioni di cui agli articoli 4,5,8 e 9 della legge regionale
11 aprile 1984, n. 6;
5) di stabilire che alla liquidazione dei contributi assegnati
agli enti locali provveda la Giunta regionale con successivi
provvedimenti deliberativi.
Presidente
Ha chiesto di parlare l'Assessore della
Sanità e Assistenza Sociale Beneforti, ne ha facoltà.
Beneforti (DC)
Con questo provvedimento si prevede il
riparto della somma di lire quattro miliardi per opere pubbliche
destinate all'assistenza delle persone anziane, inabili e
handicappate. Questi quattro miliardi di lire sono suddivisi in:
3,420 miliardi per opere realizzate direttamente dalla Regione, e
580 milioni per opere realizzate dai comuni. Le opere realizzate
dalla Regione riguardano la microcomunità di Fénis, per la quale
sono stati stanziati 870 milioni, i lavori sono iniziati a maggio
1991 e si prevede che finiranno nei primi mesi del 1992; 1,7
miliardi sono stati stanziati per la microcomunità di Introd e si
prevede la ultimazione dei lavori e arredo nei primi mesi del 1992;
500 milioni sono per il centro di sostegno per handicappati di
Issogne, per il quale sono ancora da espletare le pratiche di
appalto; 350 milioni sono per la microcomunità anziani di Perloz,
per poter fare gli appalti tecnologici, l'ultimazione delle opere
si prevede nella primavera del 1993.
Per quanto riguarda i 580 milioni per le opere da realizzare
direttamente dai comuni, 100 milioni sono per la microcomunità
anziani e inabili di Gressoney-Saint-Jean per il progetto di
ristrutturazione, 100 milioni per la microcomunità di Saint-Rhêmy e
Bosses per dare l'incarico per il progetto della microcomunità
nuova, 300 milioni sono per il centro diurno e notturno di
Saint-Oyen per la ultimazione delle opere che si prevede per la
fine dell'anno.
Questo è quanto avevo da dire, non ho altro da aggiungere anche
perché il provvedimento è stato illustrato ampiamente in
commissione che ha dato parere unanime.
C'è solo un emendamento da parte della commissione, perché
nell'allegato A per quanto riguarda Saint-Oyen è scritto centro
diurno per handicappati adulti, invece vuol dire centro diurno e
notturno per anziani.
Presidente
E' aperta la discussione.
Ha chiesto di parlare il Consigliere Voyat, ne ha facoltà.
Voyat (UV)
Vorrei sapere se queste sono le uniche
richieste pervenute da parte dei comuni e da parte dei consigli di
amministrazione delle varie microcomunità, o se altre hanno fatto
richiesta di finanziamenti e non c'erano fondi sufficienti, per cui
quelle richieste non sono state accettate.
Mi permetterei solo di sottolineare che si va oggi, 2 ottobre
1991, a ripartire dei fondi di una legge del 21 dicembre 1990. Mi
ricordo che a quel tempo, quando c'erano tutta una serie di
finanziamenti di legge, avevamo detto che, secondo la legge
regionale, non possono essere approvati dei finanziamenti dopo la
fine ottobre, in quanto non possono essere spesi entro l'anno,
pertanto questi fondi dovrebbero essere riportati nel bilancio
dell'anno successivo.
C'è stato risposto a quel momento che era urgente, che al più
presto si dovevano fare questi finanziamenti, comunque vediamo che
dopo dieci mesi, a fine anno, facciamo la ripartizione.
Ora, dei fondi del 1990 sono ripartiti a fine 1991, e saranno
adoperati e spesi nel 1992, perché non credo che questi quattro
miliardi di lire saranno spesi nel 1991.
Dico questo perché quest'anno abbiamo approvato come Consiglio
delle autorizzazioni ad aperture di credito con le banche per circa
cinquanta miliardi di finanziamento per l'agricoltura. E' evidente
che forse avremmo potuto risparmiare un anno di interessi passivi
su quattro miliardi di lire almeno. L'Assessore mi dice di no; non
so se sono stati fatti, ma se sono stati aperti, questi interessi
li paghiamo. L'Assessore mi dice ancora di no, va bene, aspetto
delle spiegazioni. Dico solo che abbiamo votato delle
autorizzazioni, se questi prestiti sono stati fatti con le banche,
evidentemente dobbiamo pagare degli interessi; allora dicevo solo
che per questi ultimi mesi, se non è più che urgente il
finanziamento delle leggi, lo si rinvii all'anno successivo, e
soprattutto quando si prevedono dei finanziamenti a fine anno, che
almeno i primi mesi dell'anno successivo venga fatta la
ripartizione, così almeno si possono spendere nel corso
dell'anno.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Per dire solo che questo è un ulteriore
finanziamento che è avvenuto nel corso del 1991 ed ha tenuto
presente delle urgenze che avevamo in questo particolare momento.
So che ci sono altri fondi a disposizione che disporremo entro
l'anno in accordo con i comuni o i comitati di gestione, che sono
interessati nel settore delle microcomunità.
Per quanto riguarda l'altro appunto tecnico più di bilancio che
di spesa, che diceva il Consigliere Voyat, devo dire che dei suoi
suggerimenti terremo conto nel futuro. Adesso questi soldi dobbiamo
spenderli, perché c'è uno stato di necessità.
Presidente
Pongo in votazione la delibera in
oggetto con l'emendamento della commissione:
Esito della votazione
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK