Consiglio Regionale della Valle d'Aosta - Oggetto del Consiglio n. 2514 del 11 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2514 del 11 luglio 2012 - Resoconto
OGGETTO N. 2514/XIII - Interpellanza: "Riapertura dell'Office
du tourisme presso il Castello di Sarre e creazione di una rete di
centri di informazione a servizio del territorio".
Interpellanza
Richiamata la deliberazione della Giunta regionale n. 2 del 5
gennaio 2011, relativa all'approvazione del Piano Operativo Annuale
di indirizzo per l'anno 2011 dell'Office Régional
du
Tourisme
con cui si proponeva, tra le altre, la
chiusura dell'
Office du Tourisme
presso il castello
di Sarre;
Richiamata la deliberazione della Giunta regionale n. 3150
del 30 dicembre 2011, relativa all'approvazione del Piano Operativo
Annuale di indirizzo per l'anno 2012 dell'
Office Régional du
Tourisme
con cui si evidenziava "la necessità di
avere un punto informativo che serva tutta l'area del Gran
Paradiso, oltre a Cogne e che possa intercettare i turisti
sull'asse del fondovalle";
Preso atto della riapertura al pubblico dell'
Office du
Tourisme
presso il castello di Sarre;
Ricordate le dichiarazioni dell'Assessore regionale
competente Aurelio Marguerettaz in risposta alle nostre precedenti
iniziative e durante l'audizione in IV commissione del mese di
giugno in merito all'organizzazione degli
Offices du
Tourisme
;
i sottoscritti Consiglieri regionali
Interpellano
l'Assessore competente per conoscere:
1) quali sono le motivazioni che hanno portato alla
riapertura dell'Office al castello di Sarre, chiuso precedentemente
perché ritenuto inadeguato, a scapito di altre opzioni
prospettate;
2) su quali basi e con quali metodologie si intende
provvedere alla creazione di una rete di centri di informazione in
grado di servire adeguatamente il territorio e in quali
tempi;
3) se si ritiene di voler coinvolgere in merito la
commissione competente.
F.to: Patrizia Morelli - Chatrian
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Ritorniamo su un argomento che è già stato oggetto di precedenti
nostre iniziative, perché siamo ormai a stagione turistica
inoltrata e si ripresentano le difficoltà riguardo agli
offices
du tourisme
.
Faccio un breve riepilogo: nel 2011, in
fase di prima applicazione della legge di riforma delle AIAT, era
stato predisposto un piano di riorganizzazione degli
offices du
tourisme
,
che ha previsto la chiusura di alcuni di
questi organismi sulla base di una rilevazione di dati che non ne
giustificava il mantenimento in esercizio. Nella zona dell'alta
Valle erano stati chiusi gli
Offices
di Villeneuve,
Sarre e La Salle; l'anno successivo il piano operativo degli
offices du tourisme
ha evidenziato come invece i
Sindaci e le realtà locali avessero portato all'attenzione la
necessità di riaprire un
office du tourisme
nella
zona che viene chiamata del Grand Paradis, che si estende da Aosta
fino alla Valdigne, in modo da intercettare i turisti sull'asse del
fondovalle.
Avevamo condiviso questa necessità, anzi avevamo sollevato il
problema e l'Assessore in un'ulteriore iniziativa ci aveva risposto
che c'erano diverse ipotesi al vaglio:
"le ipotesi che vengono
fatte e che stiamo elaborando insieme ai vari Sindaci sono tre: un
punto di informazione da creare con il
Pain de
Coucou
, trovare una situazione dove, essendoci già un flusso
di soggetti che hanno un interesse per i prodotti tipici e per il
territorio, si trovi un presidio che può anche essere temporaneo;
l'altra soluzione riguarda il Castello Sarriod de la Tour, ma anche
lì ci ricordiamo l'esperienza che avevamo avuto con il Castello di
Sarre".
Castello di Sarre il cui ufficio turistico era stato
chiuso su motivazioni ben precise, che erano citate nel piano
operativo del 2011, che diceva testualmente:
"dall'analisi dei
dati rilevati, dalle osservazioni dei dipendenti in forza presso
l'ufficio, le problematiche relative alla poco frequentazione
dell'
Office du tourisme
di Sarre sono le seguenti:
ubicazione, l'office è ubicato in una posizione infelice, da
ricercare, vicino alle
toilettes
; gruppi, molte
visite sono preorganizzate da tour leader o tour operator e quindi
non necessitano di ulteriori informazioni, questo riferito al tipo
di turismo che frequenta il Castello di Sarre; bookshop, l'attività
prevalente dell'ufficio è quella di effettuare il servizio di
bookshop del castello, vendita di libri e cartoline. Per i motivi
sopra esposti si propone la chiusura dell'
Office du
tourisme
presso il Castello di Sarre, proponendo
all'Assessorato istruzione e cultura l'attivazione di un
info point
presso la biglietteria del
castello"
.
Ora apprendiamo che dal 23 giugno nell'asse centrale dell'alta
Valle è stato riaperto un
Office du tourisme
ed è quello di
Sarre, quindi ci chiediamo:
"quali sono le motivazioni che hanno
portato alla riapertura dell'Office al Castello di Sarre, chiuso
precedentemente perché ritenuto inadeguato, a scapito di altre
opzioni prospettate"
. Ci chiediamo poi anche a più ampio
raggio:
"su quali basi e con quali metodologie si intende
provvedere alla creazione di una rete di centri di informazione in
grado di servire adeguatamente il territorio e in quali tempi"
,
cioè si vuole prendere in considerazione il territorio valdostano e
si vuole ragionare in senso generale su quella che sarebbe l'ideale
rete per gli uffici di informazione, oppure si vuole continuare
così con queste chiusure, aperture, mettendo qualche toppa laddove
magari le voci si fanno più insistenti? Oppure si vuole provare a
dare un assetto generale più adeguato e meglio rispondente alle
esigenze di informazione per i turisti? Da ultimo, se questo è un
intendimento dell'Assessore: quello di ragionare nuovamente su un
assetto regionale più completo,
"se si ritiene di voler
coinvolgere in merito la commissione competente"
.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
La collega Morelli ha ricostruito in modo fedele sia la
discussione che le valutazioni precedenti su questo argomento;
integro semplicemente dicendo che la proposta di chiusura del 2011
era contestualmente associata ad un incremento e ad
un'implementazione dei servizi che venivano svolti nella Comunità
Grand Paradis soprattutto nelle valli laterali, dove vi era il
maggior numero di afflusso turistico, per intenderci la Valle di
Rhêmes, la Valsavarenche e un minimo di sostegno anche alla
Valgrisenche. Non c'era quindi solo una riduzione, ma c'era questo
tipo di discorso. Non sto a tornare sulle valutazioni che sono
state già fatte, dove abbiamo riscontrato dopo un anno di
applicazione la necessità di avere un punto di riferimento e, come
è stato detto nella presentazione dell'interpellanza, vi erano sul
tavolo una serie di valutazioni e di opzioni. La scelta finale è
stata fatta proprio su indicazione delle comunità locali, alla fine
sono stati i Sindaci, i rappresentanti del territorio ad indicarci
quella che era la soluzione che loro preferivano. Sicuramente
quindi le valutazioni che sono state fatte da parte
dell'
Office
mantengono una loro validità, ma, nel momento in
cui tu hai un confronto con le comunità locali, che sono quelle che
hanno evidenziato quella che era la necessità, alla fine abbiamo
dato priorità alla loro volontà. Ovviamente c'erano delle opzioni
che non sono state praticabili, mi faccia dire, al Castello Sarriod
de la Tour abbiamo fatto sopralluoghi con la Sovrintendenza e con i
responsabili e lì avevamo delle difficoltà, nel senso che non è
stato possibile trovare un luogo idoneo e disponibile. Rispetto a
delle altre quindi, perché in corso d'opera ve ne sono state anche
altre dove c'era la sede del consorzio...insomma altre ne sono
state esplorate e alla fine i Comuni hanno preferito questo tipo di
discorso.
Ritengo quindi, anche per rispondere alla terza domanda, che
potrebbe essere interessante avere un confronto su questo caso
specifico, per poi allargarlo anche ad altri temi, alla fine della
stagione estiva, in modo da capire come è andato e se quel punto di
informazione come altri ha soddisfatto o meno, in modo da recepire
tutte le indicazioni nel piano 2013. Vi è quindi tutta la
disponibilità del caso, come pure nel voler migliorare la rete; già
gli attuali
offices
sono in rete, era quello che volevamo,
nel senso che sono costituiti come dei centri di informazione fra
loro collegati, che forniscono all'utente sia informazioni di
carattere locale che regionale. Ricordo che in tutti gli
offices
è possibile prendere dei biglietti e fare
prenotazioni per tutti gli eventi che vengono proposti nella nostra
regione, inoltre vengono formulate proposte per tutte le attività e
in modo particolare ricordo un tema sul quale tutti gli
office
lavorano, che è il
VDA booking
, tema che per
definizione viene affrontato in rete.
Ripeto: tutto è migliorabile, ma alcune variazioni sono delle
variazioni che non vanno a mettere in discussione l'impostazione.
Se vogliamo dire che queste sono delle toppe, sono delle risposte a
delle esigenze che in corso d'opera vengono definite.
L'
Office
, per intenderci, è una struttura giovane, nel senso
che il passaggio dalle vecchie AIAT all'
Office
dal punto di
vista operativo non ha uno storico così importante. Sapete bene, il
2011 è stato il primo anno vero dove abbiamo testato, quindi è
immaginabile che in corso d'opera ci siano degli aggiustamenti.
È chiaro anche che ci sono delle situazioni che vanno anche a
modificare le nostre potenzialità; per quanto attiene le aperture
degli uffici, non è stato marginale il vincolo sulle assunzioni a
tempo determinato, perché tutta una serie di attività venivano
fatte anche grazie a quell'apporto temporaneo di professionalità
che nei mesi estivi, dove vi è una necessità particolare, riusciva
a soddisfare. Quest'anno riteniamo che, anche grazie alla
disponibilità - è un'informazione che do alla collega -, credo ci
sia stata da parte vostra una presa d'atto della composizione delle
varie vertenze sindacali, delle varie richieste, in modo da avere
uno svolgimento del lavoro diciamo ordinario proprio nella stagione
estiva e di questo ringrazio i lavoratori e i sindacati, però tutta
questa è un'attività apparentemente semplice e banale, ma non è
assolutamente scontata. Concludo dicendo che credo, raccogliendo le
varie informazioni, ci sia da parte nostra una totale disponibilità
nel venire in commissione alla fine della stagione per fare
tempestivamente il punto in modo da meglio organizzare anche nel
2013 il lavoro.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Credo che ci siano ruoli diversi, Assessore, i sindaci molto
probabilmente si trovano a dover fare i conti con i loro bilanci
sempre più risicati, con la necessità di dover trovare locali
disponibili; c'è però il suo ruolo che è quello di avere uno
sguardo più di insieme e in questo senso credo che lei dovrebbe
fare un'opera di coordinamento maggiore. Immagino che lei vada sul
territorio e che si stia rendendo conto che l'alta Valle, dal punto
di vista turistico, stia diventando una landa un po' dimenticata,
gli alberghi chiudono uno ad uno, penso che se ne renda conto. Di
quella promozione di cui si era parlato alcuni anni fa, in
collaborazione con il Tunnel del Monte Bianco, che cercava di far
deviare il flusso dei viaggiatori al di fuori dell'autostrada, in
modo da permettere di conoscere anche solo marginalmente di
passaggio l'alta Valle, mi pare che non si sia fatto niente.
Il
booking
, argomento che lei ha sollevato, è stato molto
ben spiegato all'assemblea dell'ADAVA: laddove c'è un ufficio
turistico che funziona, il
booking
funziona meglio, perché
tante richieste del
booking
vengono filtrate e ricevute
dall'Ufficio turistico. Nella nostra zona, anche da questo punto di
vista, siamo completamente scoperti. Sono due anni ormai, è vero,
lei dice che l'
Office du tourisme
è giovane, ma doveva
servire a migliorare, ad ottimizzare il servizio di informazione ai
turisti rispetto all'organizzazione precedente. Le stagioni passano
e siamo ancora in una fase di impostazione del servizio, credo che
veramente ci voglia maggiore incisività. Naturalmente siamo
contenti di confrontarci a fine stagione con lei, ma in quel
momento sarà passata una terza stagione e temo che i risultati
saranno ugualmente deludenti.
Quanto poi all'apertura dell'
Office
di Sarre, credo che
si commenti da sola. È stata cassata per le ragioni che ho detto e
adesso viene riaperta, perché non si è fatto lo sforzo di trovare
una soluzione più idonea. La sua risposta, Assessore, non mi
soddisfa per niente, ma temo che non soddisfi anche tanti operatori
che si trovano a dover far fronte ad una crisi grave e che
vorrebbero vedere da parte dell'Amministrazione regionale
un'attenzione maggiore, anche semplicemente nell'organizzazione
degli
offices du tourisme
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK