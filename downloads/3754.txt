Consiglio Regionale della Valle d'Aosta - Oggetto del Consiglio n. 4 del 13 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4 del 13 gennaio 1981 - Resoconto
OGGETTO N. 4/81 - QUADRO DELLE INIZIATIVE NEL CAMPO DELLA
SPERIMENTAZIONE SCOLASTICA. (Interrogazione con risposta
scritta)
Presidente
- Do lettura del testo dell'interrogazione del
Consigliere Viberti:
INTERROGAZIONE CON RISPOSTA SCRITTA
RILEVATO che in questi ultimi anni alcuni importanti progetti
di sperimentazione, in vari ordini di scuola, sono stati respinti
dall'Assessore regionale alla Pubblica Istruzione;
CONSTATATO che la Giunta regionale ha lasciato cadere la
possibilità di valorizzare e sviluppare l'esperienza acquisita con
la sperimentazione del Biennio Unitario, accantonando il progetto,
già predisposto, di un Quinquennio sperimentale;
CONSTATATO ancora che l'unico settore dell'attività
scolastica in cui la Giunta regionale sollecita iniziative e
sperimentazione è quello concernente l'estensione dell'insegnamento
e dell'uso della lingua francese;
RILEVATO che anche in tale campo si procede con metodi
"sotterranei", senza un dibattito che coinvolga il Consiglio
regionale o la sua Commissione competente;
CONSIDERATO che ancora recentemente l'Assessore regionale ha
autorizzato una sperimentazione presso la scuola coordinata di
Châtillon dell'I.P.R., incentrata sull'estensione dell'insegnamento
e dell'uso della lingua francese, senza neppure sentire il parere
della Commissione consiliare e senza nessun confronto con le
Organizzazioni Sindacali della scuola e con le altre forze
sociali;
AL FINE di avere un quadro chiaro del modo di operare della
Giunta regionale nel campo della sperimentazione
scolastica;
INTERROGA
l'Assessore regionale alla Pubblica Istruzione per
conoscere:
1) quali proposte di sperimentazione sono state avanzate dal
1974 ad oggi in ogni ordine e grado della scuola. Quali
sperimentazioni sono state autorizzate e quali sono state
respinte;
2) in che modo è stato utilizzato il progetto di quinquennio
sperimentale elaborato da una Commissione appositamente
costituita;
3) in che modo sono stati avvertiti gli insegnanti della
sperimentazione autorizzata con decreto 4 settembre 1980, n. 705 e
in che modo è stata resa nota a tutti i docenti il contenuto di
tale sperimentazione;
4) quali sono i nominativi dei "consulenti di madre lingua
francese" che aiutano i professori impegnati nella sperimentazione;
come sono stati assunti; attraverso quali criteri si ritiene di
definire la lingua madre di una persona; se si ritiene
costituzionalmente legittimo adottare il criterio della lingua
materna, e non quello della competenza sancita da un titolo di
studio, nell'individuazione dei consulenti di una
sperimentazione.
Presidente
- È stata data risposta scritta al Consigliere
Viberti con lettera n. 7 in data 6 gennaio 1981.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK