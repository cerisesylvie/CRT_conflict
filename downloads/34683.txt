Consiglio Regionale della Valle d'Aosta - Oggetto del Consiglio n. 2409 del 16 maggio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2409 del 16 maggio 2012 - Resoconto
OGGETTO N. 2409/XIII - Interrogazione a risposta immediata:
"Ripresa dei servizi aeroportuali presso l'aeroporto "Corrado
Gex"."
Interrogazione a risposta immediata
Appreso che la Giunta regionale, con deliberazione n. 946 del
4 maggio 2012, ha deliberato di proporre ricorso dinnanzi al
Tribunale di Aosta per denunciare le gravi irregolarità commesse
dagli amministratori della società Avda S.p.A. nominati dal socio
di maggioranza Air
Vallée
S.p.A, le quali sarebbero
tali da far ritenere fondato il rischio di un grave pregiudizio per
la stabilità e solidità della società, specie alla luce
dell'inattendibilità dei bilanci depositati, che paiono del tutto
incapaci di rappresentare la gravissima esposizione debitoria della
società stessa;
Considerato il continuo procrastinarsi della ripresa dei
servizi aeroportuali presso l'aeroporto "Corrado Gex";
i sottoscritti Consiglieri regionali
Interrogano
l'Assessore competente per conoscere se tale ricorso in
giudizio comporterà un ulteriore rinvio dell'attivazione dei
servizi aeroportuali presso l'aeroporto "Corrado Gex".
F.to: Carmela Fontana - Rigo - Donzel
Presidente
- La parola alla Consigliera Carmela
Fontana.
Fontana (PD)
- Grazie Presidente.
Con deliberazione n. 946 del 4 maggio 2012, la Giunta ha
deliberato di proporre ricorso dinnanzi al Tribunale di Aosta per
denunciare le gravi irregolarità commesse dagli Amministratori
della società AVDA S.p.A. nominati dal socio di maggioranza Air
Vallée S.p.A., le quali sarebbero tali da far ritenere fondato il
rischio di un grave pregiudizio per la stabilità e solidità della
società, specie alla luce dell'inattendibilità dei bilanci
depositati, che paiono del tutto incapaci di rappresentare la
gravissima esposizione debitoria della società stessa. Considerato
il continuo procrastinarsi della ripresa dei servizi aeroportuali
presso l'aeroporto Corrado Gex, volevamo sapere dall'Assessore
competente se tale ricorso in giudizio comporterà un ulteriore
rinvio dell'attivazione dei servizi aeroportuali presso l'aeroporto
Corrado Gex.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Il provvedimento ai sensi dell'articolo 2409, come ha ben detto
nell'interrogazione la collega Fontana, è un provvedimento volto a
salvaguardare l'integrità della società, quando c'è il fondato
sospetto che gli amministratori non facciano bene il loro compito.
Questo noi lo rileviamo dalle continue segnalazioni del Collegio
sindacale, perlomeno il Presidente del Collegio sindacale nominato
dall'Amministrazione regionale, così come dagli Amministratori di
nomina regionale. Si chiede quindi al Tribunale o di fare
un'ispezione, o in casi gravi di sostituire il consiglio di
amministrazione con persone di nomina del Tribunale. In linea di
principio quindi non dovrebbe creare nessun pregiudizio, perché, se
dovesse essere nominato un ispettore o un amministratore
giudiziale, l'attività della società continuerebbe a procedere,
tant'è che noi il 12 e 13 giugno abbiamo l'incontro con il
Ministero per gli oneri di servizio pubblico per dare finalmente
corso all'appalto. Mi sento di dire che questo tipo di
provvedimento è volto a tutelare la società e non ad interrompere
il procedimento.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore per il chiarimento.
Condivido che vadano fatti tali controlli, perché questa è
un'attenzione che la Regione deve avere. La mia preoccupazione era
che si interrompesse il rapporto con AVDA, staremo a vedere poi
nell'incontro e questo mi fa veramente piacere. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK