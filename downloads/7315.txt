Consiglio Regionale della Valle d'Aosta - Oggetto del Consiglio n. 1818 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1818 del 12 febbraio 1986 - Resoconto
OGGETTO N. 1818/VIII - MANIFESTAZIONI CELEBRATIVE DEL
BICENTENARIO DELLA PRIMA SCALATA DEL MONTE BIANCO - APPROVAZIONE DI
ORDINE DEL GIORNO.
PRESIDENTE
: Se i Signori Consiglieri non hanno nulla in
contrario, li invito a deliberare di procedere all'immediata
discussione e decisione sull'argomento in oggetto.
Metto in votazione l'immediata iscrizione dell'ordine del giorno
presentato:
ESITO DELLA VOTAZIONE
Presenti, votanti e favorevoli: 27.
IL CONSIGLIO
Ai sensi del 2° comma dell'art. 50 del Regolamento interno
del Consiglio;
DELIBERA
di procedere nell'adunanza in corso alla discussione e alla
decisione sull'oggetto:
"Manifestazioni celebrative del
bicentenario della prima scalata del Monte Bianco".
PRESIDENTE
: Do lettura dell'ordine del giorno in
discussione:
ORDINE DEL GIORNO
Quest'anno ricorre il bicentenario della prima scalata del
Monte Bianco avvenuta l'8 agosto 1786 da parte degli alpinisti
francesi Balmat e Paccard.
IL CONSIGLIO REGIONALE
Vista l'importanza della manifestazione celebrativa che vede la
Regione Autonoma Valle d'Aosta affiancarsi all'Alta Savoia nella
sua organizzazione;
Atteso che le manifestazioni e la collaborazione stabilita al
riguardo tra la Valle d'Aosta e l'Alta Savoia, si ispirano non
soltanto alla volontà di commemorare un avvenimento che ha
dischiuso le porte alla storia dell'alpinismo, ma anche alla
convinzione di dover sottolineare nell'ottica della realizzazione
di una comune dimensione europea - la profonda solidarietà che lega
le Regioni dell'Arco Alpino per le quali la montagna in generale,
ed il Monte Bianco in particolare, non è mai stato elemento di
divisione e di contrasto ma punto di raccordo di valori storici e
culturali ed occasione di sviluppo di omogenei interessi, anche
economici;
Viste le manifestazioni storiche, culturali, folkloristiche ed
agonistiche in programma, che saranno il richiamo ad una intensa
partecipazione internazionale;
Considerato lo spirito di solidarietà umana che
contraddistingue tutta la manifestazione;
DÀ MANDATO
Ai Presidenti del Consiglio e della Giunta regionale di
estendere ufficialmente gli inviti a presenziare alle
manifestazioni celebrative dell'impresa alpinistica, che si
svolgeranno l'8 agosto 1986 in Valle d'Aosta, al Presidente della
Repubblica Italiana, On.le Francesco Cossiga ed al Santo Padre,
Papa Giovanni Paolo II.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
L'ordre du jour est assez clair: il
s'agit de la célébration du bicentenaire de la conquête du
Mont-Blanc. Pour avoir un bon résultat, le Conseil doit pouvoir
s'exprimer sur l'exigence d'avoir à cette occasion la présence en
Vallée d'Aoste du Président de la République et du Pape. C'est une
indication du Comité qui est chargé d'exploiter cette date pour
faire connaître la Vallée d'Aoste et aujourd'hui l'Assesseur Borbey
est absent, car il est en train de suivre les manifestations qui
devraient être mises en route pour la célébration du
bicentenaire.
Cet ordre du jour met en évidence assez clairement que la
présence du Président de la République et du Pape pourrait donner
un écho favorable au bicentenaire, en faisant notamment comprendre
que le Mont-Blanc est aussi Vallée d'Aoste, chose qui très souvent,
malheureusement n'est pas sue, car on connaît le Mont-Blanc de
l'autre côté, comme on va répéter maintes fois. C'est uniquement
dans cet esprit que nous espérons recevoir une réponse positive à
cette requête de présence des deux personnalités: elle pourrait
représenter un certain engagement vis-à-vis d'un problème et
pourrait donner à la célébration les résultats que nous
souhaitons.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi siamo d'accordo sullo spirito
dell'ordine del giorno, ma riteniamo che sarebbe opportuno, oltre
al Presidente della Repubblica Italiana, invitare anche,
rispettando ovviamente le procedure di prammatica per evitare
possibili contestazioni a questa specie di politica estera della
Regione, il Presidente della Repubblica Francese e quello della
Confederazione Elvetica. Se fosse possibile, preferiremmo anche che
nell'ordine del giorno fosse scritto: "... e al Papa Giovanni Paolo
II", perché l'espressione "Santo Padre", ci sembra un
riconoscimento implicito, che non è opportuno perché non è affatto
automatico.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Que l'on emploie "Santo Padre" ou "Papa
Giovanni Paolo II", cela ne change pas grand chose. Aussi dans la
presse de gauche on dit clairement "Santo Padre": ce n'est pas une
attribution, on ne dit pas que c'est un saint. Je ne crois pas que
ce soit un sujet à discussion.
Pour ce qui est de l'autre question, plus sérieuse, il y a un
Comité mixte entre France et Italie auquel participent notamment
les représentants de la Vallée d'Aoste qui sont en train de
préparer la même invitation pour les représentants au plus haut
niveau du côté français. Le Président de la Communauté Européenne a
déjà reçu l'invitation et il nous a assuré qu'il sera présent au
moment de cette célébration. Voilà l'esprit dans le quel nous
prenons cet engagement.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Sono d'accordo a votare questo
ordine del giorno, ma credo che sarebbe opportuno, come ha fatto
già rilevare il Consigliere Mafrica, eliminare dall'ordine del
giorno la dizione "Santo Padre", perché bisogna rispettare
tutte....
(...INTERRUZIONE...)
stiamo approvando adesso l'ordine del giorno e quindi il nostro
voto deve essere favorevole o contrario.
(...INTERRUZIONE...)
allora cerchiamo una formula che vada incontro a certe esigenze.
Presidente Rollandin, non possiamo dire "Santo Padre", diciamo
semplicemente "Papa Giovanni Paolo II". Se non verrà cambiata
questa dizione, io mi asterrò dal votare l'ordine del giorno.
PRESIDENTE
: Se nessuno chiede la parola metto in
votazione l'ordine del giorno in oggetto:
ESITO DELLA VOTAZIONE
Presenti:27
Votanti:25
Favorevoli: 25
Astenuti:2 (Bajocco e Baldassarre)
Il Consiglio approva.
PRESIDENTE
: I lavori sono sospesi e riprenderanno alle
ore 16,00.
La seduta è tolta.
La seduta termina alle ore 12,50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK