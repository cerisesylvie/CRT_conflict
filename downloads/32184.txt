Consiglio Regionale della Valle d'Aosta - Oggetto del Consiglio n. 985 del 27 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Farmacie
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 985 del 27 gennaio 2010 - Resoconto
OGGETTO N. 985/XIII - Interrogazione: "Azioni per promuovere
la conoscenza e l'efficacia dei farmaci generici".
Interrogazione
Evidenziato che, in un periodo di forte crisi economica, le
Amministrazioni pubbliche devono operare con il massimo slancio per
sostenere, in tutti i modi possibili, il reddito delle
famiglie;
Preso atto che curarsi incide in modo significativo sul
budget familiare;
Ricordato che, spesso, i farmaci generici o equivalenti si
differenziano dalle specialità medicinali unicamente dal minor
prezzo di vendita al pubblico;
Sottolineato che, in Italia, questi farmaci hanno sofferto di
pregiudizi e che la loro penetrazione nel mercato farmaceutico, pur
se in crescita, resta ancora bassa rispetto a molti paesi
europei;
i sottoscritti Consiglieri regionali
Interrogano
l'Assessore competente per conoscere:
1) i dati 2008 e 2009 del consumo in Valle d'Aosta dei
farmaci generici in rapporto al mercato farmaceutico;
2) le azioni messe in campo dall'Assessorato competente,
d'intesa con l'Azienda USL della Valle d'Aosta, per far conoscere
il farmaco generico e sconfiggere così i pregiudizi sulla efficacia
e sicurezza degli equivalenti.
F.to: Rigo - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente.
La questione dei farmaci generici interessa particolarmente
perché ci coinvolge in un settore importante della programmazione
sanitaria che è quella della spesa farmaceutica. Farmaci generici
che - ricordo - sono i farmaci che non sono più coperti da
brevetto, per i quali le case farmaceutiche hanno perso questa
parte per quanto riguarda la vendita, quindi possono essere venduti
sotto forma di... per quanto riguarda il nome del principio
attivo... e sicuramente c'è un guadagno nell'ambito della spesa
farmaceutica.
I dati relativi alla nostra Regione nel 2008 e nel 2009 per
quanto riguarda il consumo dei farmaci generici in rapporto al
mercato farmaceutico è stato: nel 2008 la spesa totale è stata
22.627.959,49 euro e la percentuale riguardante i farmaci generici
del 27 percento rispetto a questo totale. Nel 2009, fino al mese di
ottobre, la spesa farmaceutica del sistema sanitario regionale è
stata di 19.661.832,45 euro; per i farmaci generici la percentuale
è stata del 28 percento, quindi è sicuramente in aumento.
Facendo un paragone con le regioni limitrofe, la percentuale di
spesa per i farmaci generici è in linea con la media delle regioni
del nord: il Piemonte è, nel 2008, al 26,1; la Lombardia al 23,4;
il Trentino al 25; il Veneto al 25,7; il Friuli al 25,9. Entrando
più nel dettaglio, in totale, in Italia abbiamo una forbice per
quanto riguarda le percentuali di spesa nel 2008 dei farmaci
generici che è fra il 23,4 della Lombardia e il 32 della Toscana...
siamo al 25,8. Per il 2009, quindi, visto il trend fino ad ottobre,
si pensa di superare il 32 percento e, facendo un raffronto con gli
anni passati, siamo passati dal 2004 in Valle d'Aosta da una
percentuale di spesa per i generici dal 19,3 a quasi il 32 percento
di quest'anno, e sicuramente da questo punto di vista c'è stato un
trend positivo.
Per quanto riguarda le azioni messe in campo dalla Giunta
regionale, ci sono delibere passate che danno all'USL un compito di
formazione-informazione alle categorie interessate, quindi medici e
farmacisti, informazione alla popolazione, e soprattutto
indicazioni e disposizioni ai farmacisti, per cui, se un utente
arriva in farmacia con una ricetta, il farmacista se c'è il farmaco
equivalente dà il farmaco equivalente informando l'utente. Visto
l'andamento per cui la spesa è praticamente raddoppiata dal 2004 ad
oggi per quanto riguarda i farmaci generici, ritengo che questo sia
un trend soddisfacente. Nel lavoro che stiamo facendo in questo
periodo per la preparazione del piano sociosanitario, stiamo dando
particolare attenzione alla spesa farmaceutica e, più in generale,
alla spesa ed alla sostenibilità del nostro servizio
sociosanitario.
Président
- La parole au Conseiller Rigo.
Rigo (PD)
- Grazie, Presidente. Ringrazio moltissimo
l'Assessore per i dati e per le informazioni che ci ha dato.
Sapete benissimo tutti che d'inverno, specialmente in questo
periodo, la tosse, la febbre, il mal di gola, sono i sintomi
influenzali dei malanni di stagione. Di norma, la persona che
evidenzia questi sintomi acquista su consiglio del medico o del
farmacista uno sciroppo contro la tosse o un antifebbrile o un
antinfiammatorio per il mal di gola. La spesa media per l'acquisto
di questi prodotti si aggira intorno ai 22 euro. Questa cifra si
abbassa a circa 16 euro se si richiedono, appunto, i corrispettivi
farmaci equivalenti.
Tutto ciò è stato evidenziato da un'indagine che ho letto
recentemente, che è stata l'occasione per la presentazione di
questa interrogazione. Dall'indagine è stato, infatti, calcolato
che nel caso di forma influenzale, richiedere in farmacia prodotti
da banco equivalenti al posto di quelli di marca, può far
risparmiare al cittadino in media il 26 percento della spesa,
ovviamente a parità di efficacia e sicurezza. Ho cercato di capirne
di più e alla fine il risultato potrebbe essere così riassunto:
costano meno, fanno risparmiare i cittadini ma anche lo stato, come
ci ha detto l'Assessore, garantiscono la stessa efficacia
terapeutica, la stessa sicurezza di impiego con la stessa garanzia
di qualità dei farmaci di marca ciononostante, in Italia hanno
sofferto per anni, e tuttora sono vittime, di una considerazione
pregiudiziale fondata su errate convinzioni, cioè che si tratti di
farmaci di "serie B". Forse è anche per questo che la loro
penetrazione nel mercato farmaceutico, pur se in crescita - e i
dati ce lo hanno confermato -, resta ancora bassa rispetto a molti
paesi europei.
Ai vertici della classifica mondiale del consumo di farmaci
generici troviamo gli Stati Uniti, ovviamente con una situazione
sanitaria molto diversa dalla nostra. L'incidenza sul totale delle
prescrizioni era 18,6 percento nel 1984, come era da noi poco tempo
fa, mentre ha raggiunto quasi il 69 percento alla fine del 2008. 18
miliardi sono gli euro risparmiati in Europa, in un anno, con i
generici. Se in Italia arrivassimo ai livelli europei, taglieremmo
1.140 milioni di euro. Il 60 percento è la quota dei generici sul
numero di confezione dei farmaci venduti in Europa, in particolare
in Francia e in Germania; in Italia ci fermiamo alla quota del 40
percento.
È in corso, da quanto abbiamo letto, in Italia, un confronto fra
i diversi attori, fra questi l'AIFA, per una ricognizione dei
fattori che limitano lo sviluppo del generico. Un'azione che non
solo si allinea alla cultura del farmaco prevalente in Europa, ma
raccoglie l'invito avanzato dalla stessa Commissione europea. Ma al
di là di questo lavoro importante, anche nella nostra Regione, come
ci ha detto l'Assessore sta facendo passi in avanti ancora
insufficienti, potremmo far qualcosa di più: cultura ed
informazione. Parlare direttamente all'opinione pubblica, anche per
far conoscere di più le azioni messe in campo dalla Regione e
dall'azienda USL, coinvolgere di più per esempio le associazioni
dei consumatori, i sindacati ed utilizzare anche gli strumenti che
loro hanno a disposizione per fare cultura e informazione.
Un'informazione anche che miri ad un utilizzo consapevole dei
farmaci stessi, risorsa straordinaria per la salute, lo sappiamo
bene tutti, ma non priva di effetti collaterali; un'informazione
che sappia contrastare i condizionamenti da parte del marketing
dell'industria, che - ahimè! - sono ormai quotidiani.
Accogliamo volentieri la sollecitazione di incrementare
l'attività informativa pubblica, cercando in questo settore di
avere più alleati; non bastano la scuola e l'azienda USL, ha
ragione, ma dobbiamo - in questa maggiore ricerca di una più grande
informazione e cultura - avere maggiori alleati. Sicuramente
l'associazione dei consumatori in questo potrebbe essere al nostro
fianco. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK