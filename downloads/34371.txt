Consiglio Regionale della Valle d'Aosta - Oggetto del Consiglio n. 2157 del 11 gennaio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2157 del 11 gennaio 2012 - Resoconto
OGGETTO N. 2157/XIII - Interpellanza: "Individuazione delle
portatrici di protesi mammarie denominate PIP impiantate in Valle
d'Aosta".
Interpellanza
Appreso che, nei giorni scorsi il Ministero del Lavoro e
della Salute francese ha raccomandato "a titolo preventivo" la
rimozione delle protesi mammarie di marca Pip alle donne che le
hanno impiantate, dal momento che il rischio è quello che le
protesi stesse, riempite di gel per uso industriale, potenzialmente
cancerogeno, possano rompersi con gravi rischi per la salute del
soggetto;
Preso atto che lo scorso 24 dicembre il nostro Ministero
della Salute ha rassicurato che "non ci sono le premesse per creare
allarmismi sulle protesi mammarie" e ribadito "quanto già affermato
dal Consiglio superiore di Sanità, cioè che non esistono prove di
un legame tra le protesi Pip e l'insorgere di tumore, ma esiste
solo una maggiore probabilità di rottura delle stesse;
Sottolineata la grande perplessità e la preoccupazione per le
4.300 donne alle quali, secondo le stime, sarebbero state
impiantate le protesi Pip in Italia;
la sottoscritta Consigliera regionale
Interpella
l'Assessore alla sanità, salute e politiche sociali per
sapere se siano state impiantate protesi Pip in Valle d'Aosta e in
caso affermativo quante e come si intenda procedere per
l'eliminazione del rischio.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Nei giorni scorsi il Ministero del lavoro e della salute
francese ha raccomandato, a titolo preventivo, la rimozione delle
protesi mammarie di marca PIP alle donne che le hanno impiantate,
dal momento che il rischio è quello che le protesi stesse, riempite
di gel per uso industriale, potenzialmente cancerogeno, possano
rompersi con gravi rischi per la salute del soggetto; preso atto
che lo scorso 24 dicembre il nostro Ministero della salute ha
rassicurato che non ci sono le premesse per creare allarmismi sulle
protesi mammarie e ribadito quanto già affermato dal Consiglio
superiore di sanità, cioè che non esistono prove di un legame tra
le protesi PIP e l'insorgere di tumore, ma esiste solo una maggiore
probabilità di rottura delle stesse; sottolineata la grande
perplessità e la preoccupazione per le 4.300 donne alle quali,
secondo le stime, sarebbero state impiantate le protesi PIP in
Italia; volevamo sapere dall'Assessore se siano state impiantate
protesi PIP in Valle d'Aosta e, in caso affermativo, quante e come
si intenda procedere per l'eliminazione del rischio. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
La risposta è negativa, non sono mai state acquistate, né
conseguentemente impiantate, protesi mammarie prodotte dalla ditta
Poly Implant Prothèse francese. Naturalmente sappiamo che - quando
si tratta di protesi mammarie - molte pazienti, anche valdostane,
si rivolgono a centri privati di chirurgia estetica. Quindi su
queste pazienti non abbiamo alcun dato, ma credo che si siano mosse
personalmente per verificare con chi ha impiantato la protesi; in
conclusione l'Azienda USL non ha mai fatto impiantare queste
protesi.
Presidente
- La parola alla Consigliera Carmela
Fontana.
Fontana (PD)
- Grazie.
Apprendiamo con molta soddisfazione questo dato che ci dà
l'Assessore e che ci rassicura. Vogliamo però dare tutta la nostra
solidarietà a quelle 4.300 donne, anche se non sono valdostane,
perché questo è un problema veramente grave, in quanto vivono ore
di tensione; anche se viene garantito che non c'è rischio,
l'allarme invece c'è. Riteniamo che la salute venga prima di tutto,
per cui dobbiamo fare molta attenzione a vedere quello che si
acquista, prima di impiantarlo su un corpo umano. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK