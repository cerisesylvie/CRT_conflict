Consiglio Regionale della Valle d'Aosta - Oggetto del Consiglio n. 2640 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2640 del 13 luglio 2023 - Resoconto
OGGETTO N. 2640/XVI - Interrogazione: "Strategie volte ad
assicurare la piena fruizione del patrimonio culturale della
Biblioteca regionale Bruno Salvadori".
Marguerettaz (Presidente) -
Punto n. 31 all'ordine del
giorno. Per la risposta, la parola all'assessore Jean-Pierre
Guichardaz.
Guichardaz J. (FP-PD) -
Risponderò anche mettendo insieme
i contributi che mi sono arrivati dai dirigenti delle strutture
delle Opere pubbliche perché si tratta di un argomento che incrocia
le varie strutture e i vari Assessorati.
Lei chiede all'Assessore competente interrogato se sia a
conoscenza dei guasti evidenziati nella Biblioteca regionale
relativamente all'aria condizionata, a malfunzionamenti eccetera.
Nelle more della sostituzione dei gruppi frigo dell'impianto di
raffreddamento originario non più funzionanti, i competenti uffici
dell'Assessorato opere pubbliche, responsabile della manutenzione,
hanno provveduto alla fornitura e posa di un gruppo frigo esterno,
la cui messa in funzione è avvenuta il 21 giugno 2023.
Il dirigente delle Opere pubbliche mi invia un contributo che
specifica meglio la questione.
Relativamente ai citati problemi di malfunzionamento
dell'impianto di raffrescamento della Biblioteca, si precisa che i
disagi riscontrati nei primi giorni di giugno sono addebitabili
alla necessaria sostituzione dell'intero impianto di
climatizzazione in dotazione al fabbricato.
I problemi riscontrati negli ultimi anni sull'impianto di
raffrescamento di cui si tratta hanno indotto la struttura
regionale competente per la manutenzione dello stabile ad avviare
la gara per la sostituzione del gruppo frigo nei primi mesi
dell'anno in corso, ad avvenuto reperimento delle risorse
necessarie.
L'affidamento concluso nel mese di marzo ha tuttavia scontato i
consueti ormai cronici problemi di approvvigionamento delle
forniture, che ha determinato, con informazione acquisita nel mese
di maggio, lo slittamento della consegna del gruppo frigo
acquistato al prossimo mese di settembre. Quindi, su sollecitazione
della struttura regionale che gestisce le attività della
Biblioteca, facente riferimento alla Soprintendenza, la quale
evidenziava l'impossibilità di affrontare la stagione estiva in
assenza del raffrescamento dei locali, si è provveduto prontamente
ad attivare uno specifico noleggio di gruppo frigo da posizionare
esternamente al fabbricato, consegnato nei primi giorni del mese di
giugno.
La necessità di effettuare gli adeguamenti indispensabili al
collegamento dell'impianto ha fatto sì che il medesimo entrasse in
funzione a partire dal giorno 21 giugno.
I malfunzionamenti evidenziati relativi al 29 giugno non sono
pertanto da considerare quali problemi perduranti, quanto piuttosto
circostanze puntuali di taratura dell'impianto supportato dal nuovo
gruppo frigo noleggiato all'uopo.
Al momento, la climatizzazione dei locali della Biblioteca
risulta regolarmente funzionante e non sono più pervenute
segnalazioni difformi in tal senso.
Considerate le specifiche caratteristiche della Biblioteca per
la messa a regime dell'impianto, è stato necessario effettuare
specifiche regolazioni dei flussi di raffrescamento in ogni singolo
ambiente, con priorità data al corpo sud dell'edificio che è
maggiormente esposto alle escursioni termiche e caratterizzato
dalla presenza di ampie e luminose vetrate.
Si è successivamente provveduto a perfezionare l'emissione di
aria raffrescata nel corpo centrale dell'edificio, rendendo
immediatamente più confortevole la permanenza degli utenti.
L'intervento di stabilizzazione delle temperature si è concluso
con la regolazione dei flussi di raffrescamento nella porzione di
edificio esporta a nord, ex Hospice de la Charité, meno soggetto a
sbalzi termici grazie a imponenti pareti in muratura e finestre
isolanti.
L'impianto di condizionamento della sezione fono-videoteca
situata al quarto piano del corpo nord, per ragioni tecniche legate
alla sua posizione rispetto alla rete di distribuzione del flusso,
è stato oggetto di una regolazione più complessa, che ha comportato
la chiusura della sezione per il tempo strettamente necessario alla
corretta taratura.
Si precisa che, nonostante l'intervento di implementazione e
attivazione dell'impianto di condizionamento, nonché la necessità
di temporanee e ridotte chiusure al pubblico di singoli ambienti
per effetto di temperature non adeguate, l'accessibilità ai servizi
e al patrimonio presente all'interno della Biblioteca da parte
dell'utenza è sempre stato garantito.
Al punto B, per quanto riguarda l'apparato per l'auto
restituzione da parte degli utenti dei documenti presi in prestito
in Biblioteca attualmente non in funzione, si evidenzia quanto
segue: le componenti hardware non sono più reperibili sul mercato
in quanto obsolete ed indicate come non più correttamente
manutentibili da parte della ditta specializzata nel settore
incaricata del servizio di assistenza. Inoltre, non sono più
possibili ulteriori aggiornamenti software del sistema.
La sostituzione dell'apparato in questione rientra all'interno
di un progetto più ampio di aggiornamento completo dell'intero
sistema basato su tecnologia a radiofrequenza, RFID (Radio
Frequency Identification), che comprende varchi con rilevatori
antifurto, che permettono di controllare adeguatamente il flusso di
tutti i documenti, postazioni di auto prestito e di auto
restituzione,
book return,
e postazioni di lavoro del
personale della Biblioteca.
Questa tecnologia a radiofrequenza RFID, introdotta nell'anno
2011 presso le Biblioteche regionali, che garantisce la gestione
dei prestiti e l'identificazione e protezione contro i furti dei
documenti, indipendentemente dalla necessità di sostituzione
dell'apparato, per l'auto restituzione è comunque funzionante.
Considerato che la Biblioteca regionale di Aosta sarà oggetto di
importanti lavori di efficientamento energetico, manutenzione e
consolidamento, relativamente ai quali è in corso il progetto di
fattibilità tecnico-economica, è risultato opportuno, per ragioni
tecniche, logistiche ed organizzative disporre dell'aggiornamento
dell'intero sistema RFID successivamente alla conclusione dei
suddetti lavori.
Presidente -
Per la replica, la parola al collega
Manfrin.
Manfrin (LEGA VDA) -
Grazie Assessore per la sua
risposta. Devo dire che alcuni dei dati che lei mi ha fornito non
mi tornano, nel senso che lei dice che l'installazione del gruppo
frigo esterno è avvenuta i primi del mese di giugno, poi che il 21
di giugno, per qualche motivo che non conosciamo, c'è stato questo
problema di regolazione e più di una settimana dopo si stava ancora
procedendo con questa regolazione. Quindi, io non so che cosa
stessero regolando per più di una settimana di seguito, però
obiettivamente mi è sembrato un po' strano.
Quello che però secondo me non torna assolutamente è quello che
lei ha detto, cioè che la fruizione da parte degli utenti e degli
spazi è sempre stata garantita; e non lo è per una motivazione
molto semplice, perché io il 29 ero in Biblioteca e, guarda caso,
ho proprio visto che la sezione era chiusa e ho chiesto al
personale: "Scusate, ma perché questa sezione è chiusa?", "Perché
purtroppo il sistema di refrigerazione non funziona". Purtroppo
questo è, quindi non era fruibile.
Peraltro sono arrivato quando ancora avevano aperto altre zone,
perché prima ne avevano chiuse delle altre e la sala fono-videoteca
era rimasta invece chiusa.
Obiettivamente, non c'è stata questa fruibilità.
Rispetto alla restituzione: sì, certo, c'è ancora la
restituzione a mano, c'è il bancone con la segreteria e con il
personale e questo c'è. Però c'è questo macchinario
-
che
immagino lei conosca bene
-
, al piano terra, gigantesco,
completamente inutilizzato e io mi chiedevo come mai. Adesso, lei
giustamente dice che c'è questo pezzo che non si può sostituire e
quindi si arriverà a questo sistema a radiofrequenza che non so
come possa funzionare... ma sarà sicuramente un'innovazione
positiva.
Anche lei ha giustamente elencato quelle che sono le criticità
che hanno portato ad accumulare dei ritardi per quanto riguardava
la sostituzione dell'impianto di refrigerazione, però chi si
accerta delle situazioni, chi si accerta dei problemi, prenda anche
atto del fatto che non si può pensare che una struttura o una zona
della Biblioteca rimanga inaccessibile per più di una settimana
perché ci sono delle regolazioni. Probabilmente ci deve essere
qualche errore in più. La ringrazio per la risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK