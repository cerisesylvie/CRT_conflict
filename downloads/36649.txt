Consiglio Regionale della Valle d'Aosta - Oggetto del Consiglio n. 633 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Professioni turistiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 633 del 28 luglio 2014 - Resoconto
OGGETTO N. 633/XIV - Interrogazione: "Iniziative per la
redazione di un disegno di legge per la regolamentazione
dell'attività delle Agenzie di viaggio sul territorio
regionale".
Presidente
- La parola all'Assessore Marguerettaz.
Marguerettaz (UV) -
Sì, grazie Presidente.
I colleghi Ferrero e Cognetta pongono giustamente un problema,
che era già stato sottoposto l'anno scorso sulle agenzie di
viaggio, sull'adeguamento della legge e hanno ragione, nel senso
che, ad oggi, non è tata fatta nessuna azione. È vero che c'era
questo impegno, è vero anche che ad oggi le proteste, le
considerazioni che provengono da questo mondo sono assai contenute,
anzi, direi che all'Assessorato non sono giunte delle proteste sul
tema, anche perché - ovviamente il collega Ferrero si ricorda,
avendo un'esperienza specifica - che l'Assessorato, ma soprattutto
i funzionari e i dirigenti hanno sempre cercato di interpretare con
analogia tutte le varie norme regionali con quelle nazionali ed
europee. Le agenzie di viaggio oggi operanti in Valle d'Aosta sono
25, quindi rispetto a questo tema c'è - e riconfermiamo - l'impegno
di arrivare quanto prima ad adeguare la normativa. Ad oggi è stata
data precedenza all'elaborazione di 2-3 disegni di legge che
arriveranno in Consiglio e, al riguardo, ne parleremo anche nel
corso di questa seduta, perché ci sono delle interpellanze che
riguardano il settore, sul settore del commercio, commercio su area
pubblica, grande distribuzione, adeguamento sulla legge n. 11;
quindi gli uffici stanno lavorando alacremente.
Nella richiesta si chiede: quand'è che dovremmo arrivare alla
definizione di un disegno di legge: io conto che negli ultimi mesi
del 2014, inizio 2015, dovremmo avere questo tipo di disegno di
legge all'attenzione della Commissione e del Consiglio.
Presidente -
La parola al collega Ferrero.
Ferrero (M5S) -
Grazie Presidente.
Effettivamente c'è una difficoltà di comunicazione con
l'Assessore Marguerettaz riguardo alla questione delle agenzie di
viaggi e dei
tour operator
. Le agenzie di viaggi non sono
solo dei soggetti ai quali ci si va a riferire quando uno deve
andare in vacanza. Le agenzie di viaggi, e in particolare i
tour
operator
, hanno una funzione di promozione turistica generale
per quello che viene chiamato col termine inglese
"incoming"
, vale a dire che devono far venire delle persone
nella località turistica nella quale sono insediate; quindi il
fatto che non ci siano delle proteste da parte delle agenzie di
viaggi ci lascia abbastanza indifferenti.
Ci lascia un pochino meno indifferenti, invece, la statistica
che nei primi mesi di questa estate vede un calo sostanziale delle
presenze turistiche all'interno della regione Valle d'Aosta. Beh,
le agenzie di viaggi e i
tour operator
hanno una funzione
che è essenziale, una funzione alla quale non si può sostituire
l'Assessorato, anche con Enti (
Office du tourisme
e tutte
queste cose) che abbiamo poi visto, in pratica, dimostrino tutte le
loro pecche alla fine, a livello di risultati. Quindi è necessario
avere un sistema di
tour operator
e di agenzie di viaggi che
funzioni effettivamente e che svolga quel ruolo che, in altre
regioni, effettivamente esiste; nella nostra, anche da questo punto
di vista, non si fa nulla! È passato un anno, c'erano altre cose
più importanti da fare (si dice), sappiamo peraltro che c'è già un
disegno di legge che è pronto da anni e che, volendolo, si potrebbe
portare tranquillamente alla Commissione consiliare competente.
Allora, non riusciamo a capire come mai c'è questo ostracismo nel
portare avanti la questione delle agenzie di viaggi e dei
tour
operator
. Teniamo conto che, per quanto riguarda due importanti
tour operator
...sappiamo la storia di
Eurotravel
,
sappiamo la storia di
Dì di Sì
, sono finiti due
fallimenti...ecco, lì la Regione i soldi a
Eurotravel
ce li
aveva messi, come contributi di vario genere, di vario tipo, che
sono andati poi persi e il personale è rimasto poi a spasso... Non
ci pare che fare una legge del genere comporti uno sforzo
incredibile da parte delle Strutture dell'Assessorato, quindi non
riusciamo a capire come mai c'è effettivamente questo "immobilismo"
assoluto. Ricordo, non senza una punta di polemica, che il 23
maggio 2011 io lavoravo alle dipendenze dell'Assessore Marguerettaz
e, appunto, il 23 maggio 2011 mi arrivò un procedimento
disciplinare perché nel corso di un dossier presentato dal
Movimento Cinque Stelle, venivano (leggo testualmente):
"per il
tramite di una freccia adesso riferita
- adesso riferita
all'Assessore Marguerettaz -
la seguente proposizione: datti da
fare"
. Io subivo un procedimento disciplinare per aver detto a
Marguerettaz "datti da fare".
Assessore, io glielo dico adesso in Consiglio: datti da fare, ma
è un "datti da fare" che viene da tutta la comunità valdostana: per
i treni datti da fare, per gli aerei datti da fare, per il
trasporto su gomma datti da fare, per il turismo datti da fare!|
Amen.
Presidente -
Punto 7 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK