Consiglio Regionale della Valle d'Aosta - Oggetto del Consiglio n. 762 del 7 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 762 del 7 luglio 2021 - Resoconto
OGGETTO N. 762/XVI - Interrogazione: "Notizie in merito alla
partecipazione agli eventi "Musicastelle outdoor"".
Bertin (Presidente) -
Punto n. 10. Risponde l'assessore
Jean Pierre Guichardaz.
Guichardaz J. (PCP) -
Rispetto alla domanda 1: i posti
sono mille a concerto e i partecipanti prenotati tra voucher emessi
a fronte del soggiorno e i biglietti venduti su Eventbrite arrivano
sempre a mille, restano fuori, oltre i mille, lo staff e la stampa
accreditata.
I biglietti dei concerti si esauriscono normalmente nel giro di
poche ore da quando vengono resi disponibili su Eventbrite.
Alla domanda 2: non è possibile dire quanti siano coloro che
avrebbero voluto partecipare ma non sono riusciti a prendere i
biglietti in tempo utile, perché quando i biglietti finiscono non è
più tecnicamente possibile richiederli.
Quello che possiamo dire è che - a differenza dell'anno scorso,
quando si esaurivano in pochi minuti - quest'anno si esauriscono in
mezz'ora-un'ora, pertanto coloro che all'apertura della
biglietteria si fanno trovare pronti sulla piattaforma Eventbrite
normalmente riescono a prenderli. D'altra parte succede così con
tutti i concerti per i quali c'è molta richiesta.
Alla domanda 3: la percentuale delle disdette oscilla tra il 5 e
il 10%; fino alla sera prima del giorno del concerto i biglietti
disdettati vengono rimessi in disponibilità su Eventbrite e subito
ripiazzati.
L'Office Régional invita infatti gli interessati a tenere
costantemente monitorata la situazione biglietti sulla piattaforma
Eventbrite, perché durante la settimana si possono liberare dei
posti.
Il problema vero è rappresentato dalle disdette tardive, ovvero
i no-show, il giorno del concerto, che sarebbero persone che, senza
aver liberato il proprio posto in tempo utile, non si presentano al
concerto.
Gli operatori impiegati nei punti di accredito al concerto
tengono il conto dei non partecipanti e alla fine fanno entrare
fino a concorrenza del numero dei no-show quelle relativamente
poche, sono molto poche, le persone che raggiungono la location
senza il biglietto nella speranza di qualche disdetta dell'ultima
ora, ma con questi non si riesce a coprire la totalità delle
disdette tardive e rimangono spesso circa una
cinquantina-sessantina di posti non occupati.
Ciò nonostante, stanti le stringenti regole anti-Covid e il
numero limite di mille spettatori, l'Office Régional finora non si
è fidato di praticare l'over booking.
Alla domanda 4: la risposta è affermativa, l'Office tiene la
lista nominativa dei no-show.
Al primo no-show, viene mandata una mail di stigmatizzazione
della condotta e di sensibilizzazione alla tenuta di un
comportamento corretto e rispettoso delle regole e degli altri.
A fronte di un eventuale secondo no-show anche non consecutivo,
è intenzione dell'Office non ammettere più quel nominativo ai
concerti successivi, almeno non fintanto che ci si confronterà con
il numero limite che è quello di mille. Adesso sono alla
discussione delle regole nuove che probabilmente amplieranno questo
numero ma sono ancora in una fase diciamo di definizione nella
commissione competente, a breve vedremo come poi queste verranno
applicate.
Al momento siamo fermi a quel numero che le ho detto.
Presidente -
Per la replica, il consigliere Carrel.
Carrel (PA) -
La nostra interrogazione nasce da un post
su Facebook letto dalla pagina "Musicastelle" nel quale si cita
appunto: "Attenzione, purtroppo abbiamo verificato che nonostante i
nostri solleciti, alcune persone prenotate non si sono presentate
al concerto di Colapesce e Di Martino, cancellando la propria
prenotazione fuori tempo massimo. Questo ha comportato la non
occupazione dei loro posti".
Questo, per un evento come "Musicastelle", che richiama
molti appassionati, è sicuramente un peccato e quello che appunto
sollecitavamo ma su cui in qualche modo state già lavorando, anche
se - mi permetta la battuta - la gratuità non aiuta nemmeno qui,
perché anche solo un euro di cauzione e chi non va paga qualcosina,
forse potrebbe servire da deterrente a certi comportamenti
veramente irrispettosi nei confronti di chi invece non può
partecipare.
Ho letto anche che l'ultimo evento è andato sold out in tre
minuti, quindi ci sono tantissime persone che vorrebbero
partecipare e non possono e chi ha il biglietto, ha la fortuna di
avere il biglietto, a volte si comporta in maniera sbagliata.
Quindi è bene che l'Office du Tourisme si comporti come ci ha
detto: mandare una mail e poi procedere immediatamente, dare la
possibilità di acquistare nuovi biglietti per evitare che il
comportamento si ripeta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK