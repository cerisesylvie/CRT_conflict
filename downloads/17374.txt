Consiglio Regionale della Valle d'Aosta - Oggetto del Consiglio n. 748 del 16 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 748 del 16 luglio 1999 - Resoconto
SÉANCE DU 16 JUILLET 1999 (APRÈS-MIDI)
OGGETTO N. 748/XI Comunicazione di provvedimento amministrativo
di variazione al bilancio per l'iscrizione di finanziamenti
conferiti per la realizzazione di manifestazioni ed iniziative
diverse.
Presa d'atto Il Consiglio
Premesso che ai sensi dell'articolo 42, comma 1, della legge
regionale 27 dicembre 1989, n. 90 come sostituito dall'art. 5 della
legge regionale 7 aprile 1992, n. 16, la legge regionale relativa
all'approvazione del bilancio di previsione della Regione per
l'anno 1999 ha autorizzato la Giunta regionale ad apportare, per
l'anno 1999, variazioni di bilancio mediante provvedimenti
amministrativi da comunicare al Consiglio;
Richiamate le leggi regionali n. 90/1989 e n. 16/1992, nonché la
legge regionale di approvazione del bilancio per l'anno 1999;
Prende atto
della comunicazione della seguente deliberazione della Giunta
regionale:
Oggetto n. 2020 in data 21 giugno 1999: Approvazione di
finanziamenti conferiti da soggetti diversi a sostegno dei ritiri
estivi di calcio delle società "Juventus F.C.", "F.C.
Internazionale" e "Parma Calcio" e delle relative variazioni al
bilancio di previsione della Regione per l'anno 1999, con
modificazioni alla D.G.R. n. 2/1999 di approvazione del bilancio di
gestione.
Presidente È aperta la discussione generale.
La parola al Consigliere Beneforti.
Beneforti (PVA-cU) Siamo tutti sportivi, a tutti piace il
calcio, chi è per il Torino come me, chi è per altre squadre.
Tuttavia non è possibile approvare ciò che sta avvenendo in questo
sport ed anche in altri, ma adesso si parla di questo. In
particolare non si può approvare come vengono pagati i giocatori
nel nostro Paese, sono pagati a suon di miliardi dalle squadre. Le
squadre di calcio entrano in borsa, versano miliardi e io credo che
questo sia uno schiaffo alla miseria, alla disoccupazione e anche
alla povera gente, poi vanno in ritiro dove qualcuno gli paga le
spese o del tutto o anche parzialmente. Ma se pagano miliardi, come
pagano per i giocatori, non è pensabile che non abbiamo i soldi per
pagarsi i ritiri.
Questo provvedimento di cui siamo chiamati a prendere atto
…
(interruzione del Presidente della Giunta, fuori microfono)
… sì, incassiamo. Questo è un
contributo che viene dato, ma quanto paghiamo noi per mantenere a
Châtillon la Juventus, Presidente? Certamente molto di più dei 450
milioni che andiamo ad incassare per il Torino a Cogne, e l'Inter
da un'altra parte… quanto paghiamo?
Voglio fare una domanda: quale ritorno abbiamo noi sul piano
turistico o sportivo o sotto qualsiasi altro titolo? L'unico
ritorno è quello di dare un contentino ai tifosi delle singole
squadre che ci sono in Valle d'Aosta. Io ritengo che questo ritorno
sia un po' poco; credo che questi soldi, anziché darli alle squadre
che pagano miliardi i giocatori, si possano spendere in modo
diverso. Chi vuole il divertimento e vuole vedersi i giocatori,
siccome queste cose sono un hobby, se lo paghi. Noi non possiamo
dare dei contentini ai tifosi, pertanto non ci sentiamo di
approvare questo provvedimento, né di prenderne atto.
Presidente Consigliere Beneforti, è solo una comunicazione di
cui il Consiglio prende atto. Non c'è nessuna votazione.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK