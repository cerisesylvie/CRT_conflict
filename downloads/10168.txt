Consiglio Regionale della Valle d'Aosta - Oggetto del Consiglio n. 1161 del 4 aprile 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1161 del 4 aprile 1990 - Resoconto
OGGETTO N. 1161/IX -SOLLECITO PER FAVORIRE L'APPOSIZIONE DI
TOPONOMASTICA IN LINGUA TEDESCA. (Ritiro di mozione)
PRESIDENTE:
Do lettura della mozione presentata dal
Consigliere Gremmo ed iscritta al punto 31 dell'ordine del
giorno.
MOZIONE
Il Consiglio regionale
della Valle d'Aosta
PREMESSO che da tempo l'opinione pubblica del Sudtirol richiede
il ripristino della toponomastica locale solo in lingua tedesca
anche per porre rimedio alla raffazzonata e provocatoria
italianizzazione realizzata sotto i passati regimi,
RITENENDO che anche in questo settore debba essere attuato il
dettame costituzionale che tutela le minoranze linguistiche,
RIBADENDO la necessità di operare per una effettiva tutela del
patrimonio storico di ogni Comunità etnica, di cui la toponomastica
è parte importante
SOLLECITA
le Autorità preposte a favorire l'apposizione della
toponomastica e, in particolare, della micro-toponomastica (gruppi
di masi, casali, frazioni, corsi d'acqua) in lingua tedesca.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Sono dovuto ricorrere all'espediente
procedurale della presentazione di una mozione per richiamare
l'attenzione del Consiglio sulla negativa ricaduta di immagine che
ha avuto quello che sarebbe dovuto essere un incontro tra la 1a
Commissione consiliare del Sudtirolo o Provincia autonoma di
Bolzano e la nostra la Commissione consiliare, cui pare, stando
almeno a quanto mi è stato detto, che si sia felicemente aggregato,
forse in sostituzione di altri consiglieri, il Capogruppo del
Movimento Sociale Italiano.
Tra i tanti argomenti che dovevano essere trattativi era anche
quello della toponomastica, che nel Sudtirolo riveste attualmente
una certa importanza, perché, riallacciandomi un po' a quello che
dicevo questa mattina con lei, Presidente Bich, pare poco
democratico che, tanti anni dopo la caduta del fascismo, non sia
stata ancora ripristinata tutta una serie di toponimi in lingua
tedesca ed in particolare la microtoponimia, quella cioè relativa
alle frazioni, ai corsi d'acqua ed alle piccole località.
Ebbene, questo incontro della nostra 1a Commissione consiliare
con la 1a Commissione consiliare del Sudtirolo è stato presentato
in un modo un po' strano da un quotidiano di notevole diffusione
come "Il Corriere della Sera", su cui è stato scritto che i
Valdostani, senza precisare chi, come e perché, sarebbero andati a
Bolzano a negare ai Sudtirolesi qualunque appoggio in merito alla
proposta che molte forze politiche del Consiglio regionale del
Sudtirolo stanno portando avanti, per chiedere ed in qualche modo
operare affinché la toponomastica di quella regione sia in lingua
tedesca.
Secondo me, ha ragione il Consigliere Stévenin, che su "Le
Peuple Valdôtain" ha scritto una nota largamente condivisibile,
dove rimarcava la strumentalizzazione della vicenda ed a me è
piaciuto che lo stesso Consigliere abbia poi detto: "Fallimento
completo di quelli che sono andati a Bolzano a fare discorsi un po'
patriottardi, perché in autunno avremo una seconda seduta di
confronto con gli amici Sudtirolesi, per cercare di approfondire
meglio la nostra opinione su queste cose e fare in modo che venga
fugata l'immagine negativa sull'interesse politico della Valle
d'Aosta rispetto al problema"
Come ho detto, io avevo presentato una interrogazione, per
chiedere alla Presidenza se sembrava lecito che sui giornali
fossero apparse certe notizie e se sembrava corretto che l'opinione
molto personale di una singola persona fosse stata trasformata in
opinione della Valle d'Aosta.
Poiché a questa mia interrogazione è stato rifiutato
l'inserimento all'ordine del giorno, da parte del Presidente Bich,
in quanto non riguardava la Giunta, ecco allora che io, volendo
comunque dire qualcosa sull'argomento, ho preferito presentare
questa mozione, che in qualche modo spiana la strada a quello che è
stato detto dal Consigliere Stévenin e che è largamente
condivisibile. Il fatto cioè che in autunno sia previsto un
incontro ad Aosta su questi temi, in qualche modo dovrebbe servire
a chiarire le cose nei confronti dell'opinione pubblica.
Tuttavia, al di là del fatto che la presentazione della mozione
serviva ad attirare l'attenzione su questo problema, nessuno ci
impedisce di anticipare comunque una opinione politica rispetto a
questo problema.
Io non sono d'accordo con la posizione "né carne e né pesce"
assunta dal giornale del Partito Comunista rispetto alla questione.
Io condivido quello che scrive "Le Travail", rimarcando quello che
ho già detto e del resto non può che essere così, cioè che
l'opinione del Consigliere Aloisi è solamente sua; però far finta
di niente e dire: "Ma, il problema della toponomastica potrebbe
scavare dei solchi ed aggravare le divisioni", non presenta nei
corretti termini il problema del Sudtirolo, perché lì tutta la
toponomastica è in lingua tedesca, meno pochissime località, che
sono mantenute in italiano, solo per testardaggine coloniale.
Certo, pesa molto il fatto che l'MSI abbia avuto nel Sudtirolo
una sua avanzata elettorale in funzione antitedesca, pesa molto il
fatto che, purtroppo, la demagogia missina abbia razzolato a piene
mani nello scontento degli emigrati, ma secondo me le questioni di
principio devono essere mantenute.
Ecco allora che io, molto pacatamente e senza cercare la
polemica per la polemica, mi sono permesso di inserire la questione
nella mozione, anticipando quello che io mi auguro sia il parere o
il giudizio che esprimeremo nel convegno, come è già stato detto
questa mattina dal Presidente Bich - e mi auguro che non si sia
trattato di aria fritta - quando ha affermato che si vuole portare
avanti con i fatti la solidarietà all'identità delle minoranze
linguistiche. Il ripristino dei nomi in lingua tedesca nel
Sudtirolo - io considero un'aggravante che già in clima di
nazionalismo post-guerra mondiale e di prefascismo siano stati
imposti dal Tolomei toponimi in lingua italiana potrebbe essere un
modo per far capire agli immigrati italiani in quella regione che
ci sono delle identità storiche, culturali, linguistiche ed in
questo caso legate proprio ai luoghi, che non si possono e
soprattutto non si devono cancellare.
Ecco il senso di questa pacatissima mozione, che ho chiesto di
mettere all'ordine del giorno.
Si dà atto che dalle ore 16,49 assume la presidenza il
Vicepresidente Beneforti.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Je me rends compte, après l'intervention du
Conseiller Gremmo, de la réelle volonté d'aborder ce problème, mais
surtout de la volonté qui allait au-delà, c'est-à-dire de revenir
sur un autre problème, celui de la rencontre des Commissions
législatives du Conseil régional de la Vallée d'Aoste et du Conseil
provincial de Bolzano.
Je crois que là il n'y a pas grand chose à ajouter. M. Gremmo a
pu lire mon article sur "Le Peuple", mais également d'autres
articles dans d'autres journaux. Je crois que tout de même il s'est
agi d'une rencontre très intéressante.
Les Sud-tyroliens ne cherchaient pas notre solidarité. Les
Sud-tyroliens voulaient un témoignage de ce qui s'était passé dans
notre région immédiatement après la guerre du '45, c'est-à-dire le
rétablissement des noms autochtones. Ils voulaient savoir ce qui
s'était passé au Val d'Aoste. Nous n'avons fait autre chose que de
leur expliquer ce qui s'était passé dans notre région. Voilà le
tout.
Aujourd'hui je crois qu'il n'est pas le cas de voter cette
motion parce que la situation est encore très compliquée. Ce
serait, en ce moment, une sorte d'intromission dans des affaires
qui ne sont pas encore clairs du fait qu'ils ne sont pas encore
décidés. Une décision finale n'a pas encore été prise.
Il faut savoir que, par une délibération de la Junte
provinciale, a été nommée une commission d'experts, de laquelle
font partie le professeur Joseph Breu de l'université de Vienne, le
professeur Maestrelli, qui est ordinaire de l'Université de
Florence et un professeur suisse, Peter Latar, qui sont en train de
travailler pour porter à l'attention du Gouvernement provincial une
proposition finale. On sait qu'on a des points de vue très
différents à l'intérieur du Conseil provincial, mais je dirais que
même au sein du parti le plus important du Sudtirol une grande
discussion est ouverte
Or je crois que, avant de prendre une décision, c'est-à-dire de
voter un ordre du jour, une motion, il faudrait connaître la
proposition qui va sortir d'ici quelque temps, quand les travaux de
cette commission seront terminés. Alors je crois qu'on pourra, si
le cas se pose et si cela nous est demandé, appuyer la proposition
qui en sortira et on pourra faire une analyse sur la base de la
proposition faite.
C'est bien pour cela que, tout en partageant l'exigence
d'apporter notre solidarité, on veut connaître quelle sera la
proposition finale.
Si dà atto che dalle 16,55 riassume la Presidenza il
Presidente Bich.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Una volta tanto sarò conciliante con il
collega Capogruppo dell'Union Valdôtaine, ma non vorrei che
qualcuno pensasse di potersi poi permettere chissà che cosa.
Comunque non voglio far polemiche e, in attesa del risultato
della Commissione, ritiro la mozione.
Vorrei solo aggiungere che l'opinione pubblica del Sudtirolo per
la verità non è rimasta insensibile all'opinione politica della
Valle d'Aosta, perché io ho ricevuto da Bolzano un ritaglio del
"Dolomiten", l'unico quotidiano della regione in lingua tedesca,
che ha dato ampio spazio a quanto era successo sia rispetto
all'iniziativa del Consigliere Aloisi, sia rispetto alla mia
precedente iniziativa politica che il Presidente Bich, a norma di
una interpretazione del Regolamento, non ha voluto mandare
avanti.
A Bolzano, quindi, erano rimasti male nel leggere le
dichiarazioni apparse su "Il Corriere della Sera".
A me sembrava che sollecitare l'apposizione della toponomastica
di lingua tedesca fosse il minimo che si potesse fare, anche perché
nella mia mozione non si entra nel merito della questione.
Comunque, aspettiamo pure le conclusioni dei lavori di quella
commissione.
E' importante, invece, che quanto è stato anticipato dal
Presidente della 1a Commissione su "Le Peuple Valdôtain" sia poi
fatto, cioè che in autunno si tenga effettivamente ad Aosta
quell'incontro o convegno, nel senso che ci interessa davvero che
questo incontro sia aperto a tutti i consiglieri, anche perché la
delegazione che è andata a Bolzano era composta dalla 1a
Commissione più un'appendice. Se l'avessi saputo o fossi stato
invitato ufficialmente, ci sarei andato anch'io e certamente non
avrei detto né le cose che ha detto il Consigliere Aloisi, né
quello che ha detto il Consigliere Louvin, anche perché, non avendo
io la competenza giuridica di Louvin, non avrei potuto fare un
intervento come il suo, che, come mi è stato detto, era di notevole
spessore e livello.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Je tiens à préciser que la rencontre prévue
en automne ne sera pas une rencontre où l'on discutera
exclusivement de la toponymie. Il s'agit de la suite de la
rencontre qu'on a eue au Sudtyrol et les problèmes qu'on abordera
concerneront l'autonomie et tous les autres problèmes qui
intéressent les deux Commissions.
PRESIDENTE:
Allora, come è già stato detto dal Consigliere
proponente, Gremmo, la mozione in oggetto è da considerare
ritirata.
IL CONSIGLIO prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK