Consiglio Regionale della Valle d'Aosta - Oggetto del Consiglio n. 928 del 5 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 928 del 5 ottobre 1994 - Resoconto
OGGETTO N. 928/X - Costituzione di una servitù di passaggio
pedonale e carraio a carico di una porzione del sedime del canale
di alimentazione dello stabilimento ex "Alluver" in Comune di
Verrès, di proprietà regionale, a favore di una proprietà limitrofa
della "Cooperativa Edilizia Castor a r.l.". Introito di
somma.
Deliberazione - Il Consiglio
Atteso che la "Cooperativa Edilizia CASTOR a r.l." di Aosta,
intendendo costruire in Comune di Verrès un complesso residenziale
per i propri soci, ha rivolto all'Amministrazione regionale in data
12 febbraio 1993 un'istanza tendente ad ottenere l'autorizzazione
al passaggio carrabile sul sedime del canale interrato ex "Alluver"
di proprietà della Regione stessa e censita al Comune di Verrès nel
modo seguente:
- Catasto Terreni
Foglio n. 6/A particella n. 539
- N.C.E.U.: Foglio n. 6 - particella n. 539
Accertato che gli assessorati competenti hanno espresso parere
favorevole alla costituzione di una servitù di passaggio carraio e
pedonale per l'accesso dalla strada pubblica alla proprietà della
Cooperativa, distinta al Catasto Terreni al F. 6 nn. 947 - 588 e
649 ed a carico di una parte del sedime di cui sopra a condizione
che vengano rispettate le condizioni riportate nella nota in data 4
novembre 1993 del Servizio Affari Generali e Legali e nella
relazione di stima redatta dal Servizio Demanio e Patrimonio in
data 21 aprile 1994, che si allegano in copia;
Ricordato che condizione imprescindibile per la stipulazione
dell'atto di costituzione della servitù sopracitata è il
perfezionamento dell'acquisto da parte della "Cooperativa Edilizia
Castor a r.l." del mappale n. 588 del F. 6;
Visto l'atto di promessa di vendita, registrato ad Aosta il 20
maggio 1994, al n. 1149, Serie III, con il quale il Signor Bruna
Giovanni in qualità di parte promittente, si impegna a vendere alla
"Cooperativa Edilizia Castor a r.l.", parte promissaria, il terreno
edificabile sito in Comune di Verrès distinto al Catasto Terreni
alla Partita n. 2819 Foglio 6 n. 588;
Vista, altresì, la relazione tecnica sopracitata con la quale il
dipendente Servizio Demanio e Patrimonio ha valutato in Lire
18.700.000= (diciottomilionisettecentomila) l'indennità da
corrispondere all'Amministrazione regionale per la costituzione
della servitù in argomento;
Accertato che la "Cooperativa Edilizia Castor a r.l." si è
dichiarata favorevole ad acquisire la servitù attiva di passaggio
pedonale e carraio, come risulta da verbale del Consiglio di
Amministrazione in data 29 giugno 1994, accettando, altresì, le
condizioni di cui alla tabella allegata alla relazione tecnica già
menzionata;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la costituzione di una servitù di passaggio
pedonale e carraio a carico di una porzione del sedime del canale
di alimentazione ex "Alluver" in Comune di Verrès, di proprietà
regionale (C.T.: F. 6/a n. 539; N.C.E.U.: Foglio 6 n. 539) ed a
favore della limitrofa proprietà della "Cooperativa Edilizia Castor
a r.l.", con sede in Arnad, Codice Fiscale n. 00503580078, distinta
al Catasto Terreni al F. 6 nn. 947 - 588 e 649, come meglio
evidenziato nell'allegata planimetria che forma parte integrante e
sostanziale della presente deliberazione;
2) di stabilire che l'atto notarile di costituzione di servitù
verrà stipulato ad avvenuto perfezionamento dell'acquisto del
mappale n. 588 Foglio n. 6;
3) di stabilire che la "Cooperativa Edilizia Castor a r.l."
dovrà:
- realizzare sul tracciato usato come passaggio carrabile, a
proprie cure e spese, una soletta secondo le risultanze del
progetto depositato ed accettato con modificazioni dall'Assessorato
dei lavori pubblici, idonea a sopportare i carichi dei veicoli
transitanti e ad isolare dalle sollecitazioni del traffico il
sottostante canale di alimentazione;
- eseguire le opere sotto il controllo e la vigilanza
dell'Assessorato dei lavori pubblici che dovrà essere
tempestivamente informato dell'inizio dei lavori;
- sostenere a proprio carico tutte le spese di manutenzione
ordinaria e straordinaria della pavimentazione stradale e delle
opere accessorie;
4) di determinare il corrispettivo per la costituzione della
servitù in argomento in Lire 18.700.000=
(diciottomilionisettecentomila) da introitare al capitolo 08600 del
bilancio preventivo della Regione per l'anno 1994 ("Canoni di
locazione di terreni e fabbricati");
5) di conferire al Presidente della Giunta e, in caso di delega,
all'Assessore regionale che interverrà alla stipulazione ed alla
sottoscrizione del precitato atto notarile, la facoltà di
autorizzare l'inserzione nell'atto stesso delle precisazioni,
rettifiche ed aggiunte che il Notaio rogante riterrà necessarie per
perfezionare la costituzione dei diritti reali di cui trattasi;
6) di stabilire che le spese notarili, di trascrizione e
registrazione dell'atto di cui trattasi, sono poste a carico della
"Cooperativa Edilizia Castor a r.l.";
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(...omissis...)
Presidente -
Se nessun Consigliere chiede la
parola possiamo passare alla votazione.
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK