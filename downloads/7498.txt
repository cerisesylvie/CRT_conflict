Consiglio Regionale della Valle d'Aosta - Oggetto del Consiglio n. 2001 del 8 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2001 del 8 maggio 1986 - Resoconto
OGGETTO N. 2001/VIII - SUBCONCESSIONE ALLA DITTA HOSQUET ALDO
DI DERIVAZIONE D'ACQUA DAL TORRENTE CERVINO, IN COMUNE DI
VALTOURNENCHE, PER PRODUZIONE DI ENERGIA ELETTRICA.
PRESIDENTE:
Do lettura della delibera in oggetto:
IL CONSIGLIO
DELIBERA
1) di subconcedere alla ditta Hosquet Aldo, con sede in
Valtournenche fraz. Breuil, giusta la domanda presentata in data
27.4.1982, di derivare dal torrente Cervino, a circa quota 2075 m.
s. m., mod. 0,84 (litri al minuto secondo ottantaquattro) di acqua,
per produrre, sul salto di metri 52, la potenza nominale media di
KW. 42,82, da utilizzare per produzione di energia elettrica da
destinare al riscaldamento del fabbricato civile e bar ristorante,
sito in fraz. Breuil di cui la ditta è proprietaria, nonché per
l'alimentazione di apparecchiature elettriche varie.
2) di autorizzare l'emanazione del decreto di subconcessione
da parte del Presidente della Giunta Regionale, previa
sottoscrizione del disciplinare da parte del legale rappresentante
delle ditta Hosquet Aldo.
3) di ordinare ed accettare l'introito delle seguenti somme,
da versare presso la Tesoreria dell'Amministrazione
Regionale:
a)
£. 224.720
(duecentoventiquattromilasettecentoventi) - pari a mezza annualità
del anche, a titolo di cauzione, ai sensi dell'art. 11 del T.U.
11.12.1933 n° 1775; somma che sarà restituita, ove nulla-osti, al
termine della subconcessione;
b)
£. 11.230 (undicimiladuecentotrenta) - quale
contributo del quarantesimo del canone annuo, ai sensi dell'art. 7,
comma secondo, del. T.U. 11.12.1933 n° 1775; somma da introitare al
capitolo 08800 della parte ENTRATE del bilancio preventivo della
Regione per il corrente anno finanziario (Provento delle
concessioni e subconcessioni di acque pubbliche e miniere).
c)
£. 750.000 (settecentocinquantamila) - quale somma
a disposizione dell'Amministrazione Regione (Ufficio Acque e
Miniere dell'Assessorato LL.PP.) per spese di sorveglianza,
esperimenti di portata, collaudo, registrazione di atti, ecc..;
somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(gestione di fondi per conto terzi per istruttoria domande e
pratiche varie).
4) di stabilire, come specificato all'art. 11 del
disciplinare di subconcessione, in £. 449.440
(quattrocentoquarantanovemilaquattrocentoquaranta) il canone annuo
da versare anticipatamente alla Regione, anno per anno, a decorrere
dalla data del decreto di subconcessione somma da introitare al
Capitolo 08800 della parte ENTRATE del bilancio preventivo della
Regione per il corrente anno finanziario (Provento di concessioni e
subconcessioni di acque pubbliche e miniere).
(disciplinare di subconcessione
....omissis....
)
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Vorrei solo chiedere qualche
informazione in merito a quanto scritto nell'articolo n. 7, dove si
dice che:
"Qualora, a causa della costruzione delle opere relative
all'impianto si verificasse l'inaridimento parziale o totale di
sorgenti, pozzi o fontanili, a qualsiasi scopo utilizzati, la Ditta
HOSQUET Aldo dovrà provvedere a fornire la corrispondente acqua
perduta o comunque a soddisfare gli usi già praticati".
Quale garanzia ha la Regione che questa ditta effettivamente
possa soddisfare i danni arrecati ai privati? A me sembra che forse
occorrerebbe essere un poco più cautelati, perché quale acqua
potrebbe dare questa Ditta, l'acqua che ha in concessione dalla
Regione per una durata limitata? E se si tratta di un danno
perenne?
Al di là di queste considerazioni relative al caso specifico,
sarebbe opportuno approfondire questo aspetto relativo alla
soddisfazione dei danni arrecati dalla ditta nei confronti dei
terzi ed inoltre occorrerebbe tener presente che se si elimina una
fontana quella deve considerarsi eliminata, non essendo
ipotizzabile che dopo 20 anni possa fornite di nuovo dell'acqua.
Nel testo si dice che la ditta dovrebbe corrispondente l'acqua
perduta. Ma di quale acqua si tratta? Dell'acqua che ha avuto in
concessione dalla Regione o dell'acqua di sua proprietà? Sono due
cose ben distinte, perché l'acqua in concessione ha un termine.
ROLLANDIN (fuori microfono):
"È una formula giuridica,
quasi di rito...".
MILLET (P.C.I.):
Sì certo, ma, al di là di quanto è
scritto in questo testo e che può anche essere accettabile forse
sarebbe opportuno approfondire anche la questione dei danni che
queste ditte possono arrecare a terzi, alcuni dei quali sono anche
difficili da accertare e da quantificare, a meno che non vi sia già
un accordo preventivo.
PRESIDENTE:
Se nessuno chiede la parola metto in
votazione la delibera in oggetto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK