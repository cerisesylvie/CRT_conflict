Consiglio Regionale della Valle d'Aosta - Oggetto del Consiglio n. 1581 del 4 ottobre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 1581 del 4 ottobre 2000 - Resoconto
OGGETTO N. 1581/XI Approvazione della zona eligibile e degli
obiettivi che l'Amministrazione regionale intende proporre per
l'iniziativa comunitaria denominata Leader Plus, ai sensi del
Regolamento CE n. 1260/1999.
Deliberazione Il Consiglio
Richiamato il Regolamento CE n. 1260/1999 recante disposizioni
generali sui Fondi strutturali e che istituisce
l’iniziativa comunitaria denominata Leader Plus;
Richiamata la Comunicazione della Commissione agli Stati Membri
n. 2000/C 139/05 del 14 aprile 2000 recante gli orientamenti per
l’iniziativa comunitaria in materia di sviluppo
rurale (Leader Plus) che stabilisce gli orientamenti che
definiscono gli obiettivi, il campo d’applicazione e
le modalità di attuazione di tale iniziativa;
Considerato che l’ambito geografico di
applicazione dell’iniziativa comunitaria può essere
ampliato rispetto a quello dei precedenti Leader I e Leader II e
che, quindi, le zone eligibili al Leader Plus devono essere
ridefinite;
Considerata la necessità inoltre di stabilire gli obiettivi e la
strategia del Programma Leader Plus;
Tenuto conto che nella giornata del 6 luglio 2000 si è svolta
presso l’Assessorato Agricoltura e risorse naturali
una riunione di concertazione fra rappresentanti di settori
economici, culturali e di associazioni di categoria, membri dei
comuni e delle comunità montane, rappresentanti delle istituzioni
regionali, sul tema "Programmazione 2000-2006 di Leader Plus";
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000/2002, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Direttore della
Direzione politiche agricole e sviluppo zootecnico, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della III Commissione consiliare permanente;
Delibera
1) di approvare la zona che l’Amministrazione
regionale propone come eligibile al Leader Plus (Reg. CE n.
1260/1999) di cui all’allegato A;
2) di approvare gli obiettivi e le strategie del Programma
Leader Plus di cui all’allegato B;
3) di demandare alla Giunta regionale
l’approvazione del Docup Leader Plus provvisorio per
l’inoltro alla Commissione Europea tramite il
Ministero per le politiche agricole e forestali al fine di attivare
la relativa negoziazione.
Allegati A e B
(Omissis)
Président
Sur cet objet la III
ème
Commission a
exprimé un avis favorable unanime avec un amendement.
La parole à l'Assesseur à l'agriculture et aux ressources
naturelles, Perrin.
Perrin (UV)
Il regolamento CE n. 1260/99 istituisce
l'iniziativa comunitaria denominata Leader Plus per il 2000-2006,
noi proponiamo con questa delibera di definire le zone eligibili in
cui si andrà ad applicare l'iniziativa comunitaria, di stabilire
gli orientamenti che definiscono gli obiettivi, il campo di
applicazione e le modalità di attuazione e di demandare alla Giunta
l'approvazione del documento unico di programmazione per i 6 anni
di validità della misura.
Due considerazioni sull'area individuata: sono stati scartati i
comuni di fondovalle dove si produce la maggior ricchezza
economica, i comuni adiacenti al capoluogo regionale e le stazioni
turistiche più rappresentative, quindi rimangono selezionati ai
fini del programma Leader Plus 32 comuni valdostani di media e alta
montagna.
Le linee di azione sono state definite sulla base dei fabbisogni
espressi da parte del partnerariato istituzionale economico e
sociale durante le fasi di concertazione preliminare alla
definizione del programma, un'apposita riunione è stata convocata
in Assessorato fra i rappresentanti dei vari settori, cioè settori
economici, culturali, associazioni di categoria, membri dei comuni
e comunità montane proprio per discutere sia delle zone eligibili
che del programma di Leader Plus.
Si tratta di intervenire soprattutto nella valorizzazione dei
sistemi produttivi ed economici rurali nel rafforzamento dei
servizi alla popolazione e nella valorizzazione ecosostenibile del
territorio. Si tratta comunque sempre di un approccio
multisettoriale ed integrato che trova nella comunità montana il
suo bacino territoriale omogeneo. Una novità di questa iniziativa è
la partecipazione finanziaria della Regione per il 30 percento, la
disponibilità economica di questa misura per i 6 anni da parte
dell'Unione europea si aggira sui 3,2 miliardi.
Président
La discussion générale est ouverte. Si personne
ne souhaite intervenir, je soumets au vote l'objet n° 34 en
rappelant que nous votons le texte avec l'amendement proposé par la
III
ème
Commission par lequel on remplace l'annexe B du
plan en question:
Conseillers présents: 23
Votants: 22
Pour: 22
Abstentions: 1 (Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK