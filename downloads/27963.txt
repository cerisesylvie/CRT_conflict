Consiglio Regionale della Valle d'Aosta - Oggetto del Consiglio n. 295 del 30 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 295 del 30 novembre 1970 - Resoconto
OGGETTO N. 295/70 - Proposta di ricompensa al valore militare
per attività partigiane, alla Regione Valle d'Aosta. Mandato al
Presidente della Giunta regionale.
Dujany
(D.P.)
- Con legge dell'11 maggio 1970, è
stato riaperto e prorogato al 31 dicembre del 1970 il termine per
la presentazione di proposte di concessione di compenso al valor
militare dei caduti i Comuni e le Provincie.
Il Presidente del Comitato dell'Associazione Partigiani ha
interessato la Presidenza della Giunta in merito al problema; circa
proposte di ricompensa al valor militare per i caduti e per la
Regione, rilevando l'urgenza di predisporre, tempestivamente, la
documentazione prevista dalle leggi per ottenere le ricompense
stesse.
In numerose riunioni i partigiani e i comandanti, agli
ex-comandanti partigiani è stato definito l'indirizzo per le
proposte da inoltrare per i caduti, distribuite opportunamente per
le varie formazioni partigiane.
Le domande e la documentazione relativa dovranno essere
trasmesse in duplice copia dalla Presidente della Giunta
all'apposita Commissione presso il Mistero della Difesa, la
proposta per la ricompensa al valor militare della Regione dovrà
essere inoltrata dal Presidente della Giunta Regionale su mandato
del Consiglio.
Quindi, si chiede che il Consiglio approvi l'allegata proposta e
dia il mandato al Presidente della Giunta.
Dolchi (P.C.I.)
- Signor Presidente, Colleghi
Consiglieri, brevissimamente vorrei ricordare che il 27 ottobre
1969 avevo illustrato questo problema, presentando la legge
nazionale di iniziativa regionale per la riapertura dei termini per
combattenti delle formazioni valdostane.
Non ripeterò le cose già dette in quella occasione e, d'altra
parte, il Signor Presidente, della Giunta nella sua introduzione ha
rimesso a fuoco il problema.
Vorrei solo aggiungere che quella legge che abbiamo votato
all'unanimità è al Parlamento, e quindi è stata, direi così,
affiancata da una legge nazionale, quella che ha citato il
Presidente Dujany, che ha riaperto i termini solamente per i caduti
e gli Enti territoriali, la scadenza del nuovo termine è al 31
dicembre.
In numerose riunioni avvenute nel corso di questi mesi, le
associazioni partigiane, l'ANPI, la Federazione Volontari per la
Libertà e i comandanti partigiani, hanno esaminato il problema e
hanno deciso, per quanto di loro competenza, l'inoltro di una serie
di proposte per i caduti e il suggerimento - che è stato
gentilmente accolto dal Presidente della Giunta che l'ha portato
all'ordine del giorno - il suggerimento che il Presidente della
Giunta, su parere del Consiglio, come prevede la procedura
stabilita dal Ministero della Difesa, faccia la proposta per la
decorazione al gonfalone regionale.
Ecco, tengo a ribadire che, sia le iniziative relative ai
partigiani caduti che competono ai comandanti di formazione, sia la
proposta che discutiamo oggi in Consiglio regionale, sono il frutto
di questo lavoro collettivo dell'ANPI, della F.S.L. e dei
comandanti della Resistenza. È proprio in questo senso, a seguito
di queste riunioni, noi riteniamo che la proposta per una
decorazione al gonfalone regionale servirebbe a sancire, con il
riconoscimento alla Regione, il contributo della Valle d'Aosta,
comprensivo del sacrificio di sangue, fornito dai partigiani in
Valle d'Aosta e all'estero, dai fucilati, civili, valdostani per
rappresaglia, dagli ex-internati, dai deportati, dalle vittime
civili e per i bombardamenti, ricordo Pont-St-Martin, e da tutti
quanti, in un modo o in un altro, hanno contribuito con la perdita
di beni. Ricordo le numerose distruzioni di case e di villaggi per
rappresaglia, verrebbero così riconosciute in un unico
riconoscimento al gonfalone della Regione il sacrificio della
Resistenza e dell'antifascismo valdostano.
Chamonin
(M.A.V.)
- Si tende comunemente a
qualificare quale resistente soltanto chi ha materialmente
combattuto, inquadrato regolarmente nelle formazioni partigiane
operanti in Italia durante il periodo '43-'45.
La Resistenza, a parer mio, non fu soltanto questa, ma anche
quella esercitata da alcune centinaia e migliaia di altre persone
dentro e fuori dai confini della Nazione. Resistenza, quindi, anche
da parte di quei valdostani che pur non combattendo direttamente,
aiutarono, sostennero le formazioni partigiane vere e proprie, come
opera silenziosa, nell'ombra e tante volte altrettanto pericolosa.
Resistenza ancora e a pieno titolo, anche da parte di chi non aveva
la fortuna di avere un fucile in mano e nonostante tutto era ancora
un uomo, ma anche da parte di chi non più uomo, ma solo entità
fisica, destinata a più o breve termine a scomparire, marciva
lentamente giorno per giorno nel campo di concentramento e, ciò
nonostante, non aderì, né moralmente né fisicamente,
all'imposizione nazista.
Ci associamo quindi, quale Federazione Valdostana ex-Internati,
a questa proposta, a nome anche dei circa duemila valdostani
internati, i deportati, e soprattutto a nome del centinaio di amici
e compagni rimasti per sempre in qualche langa sperduta di
Germania.
Montesano (P.S.D.I.)
- Altri interventi? Allora metto ai
voti la proposta e la delega alla Giunta.
Chi approva alzi la mano. Contrari? Astenuti?
Il Consiglio approva all'unanimità.
Si passa all'oggetto n. 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK