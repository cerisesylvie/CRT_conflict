Consiglio Regionale della Valle d'Aosta - Oggetto del Consiglio n. 724 del 1° giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula
Oggetto del Consiglio n. 724 del 1° giugno 1994 - Resoconto
OGGETTO N. 724/X - Disegno di legge: "Rifinanziamento, per
l'anno 1994, della legge regionale 28 giugno 1982, n. 16
(Costituzione della società finanziaria regionale per lo sviluppo
economico della Regione Valle d'Aosta) e successive modificazioni
ed integrazioni".
Articolo 1 - (Oggetto)
1. La legge regionale 28 giugno 1982, n. 16 (Costituzione della
società finanziaria regionale per lo sviluppo economico della Valle
d'Aosta), e successive modificazioni ed integrazioni, è
rifinanziata per l'anno 1994, per gli interventi della gestione
speciale, con lo stanziamento di lire 8.000 milioni.
Articolo 2 - (Disposizioni finanziarie)
1. L'onere di lire 8.000 milioni derivante dall'applicazione
della presente legge grava sul capitolo 35620 del bilancio di
previsione della Regione per l'anno 1994.
2. Alla copertura dell'onere di cui al comma 1 si provvede
mediante utilizzo dello stanziamento iscritto al capitolo 69020 a
valere sull'accantonamento previsto all'allegato n. 8 del bilancio
per l'anno in corso (Dotazione Finaosta - B.1.1.).
Articolo 3 - (Variazione di bilancio)
1. Alla parte spesa del bilancio di previsione della Regione per
l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 69020 "Fondo globale per il finanziamento di spese di
investimento"
lire 8.000.000.000;
b) in aumento:
cap. 35620 "Spese per la costituzione del fondo di dotazione
della Finaosta S.p.A. per gli interventi della gestione
speciale"
lire 8.000.000.000.
Articolo 4 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente -
Ha chiesto la parola il relatore,
Consigliere Rini.
Rini (UV) -
Con il presente disegno di legge si
intende rifinanziare per l'anno 1994 la Finaosta S.p.A. con uno
stanziamento di lire 8 miliardi per assicurare le disponibilità
finanziarie per la realizzazione degli interventi previsti
dall'articolo 5 della legge regionale 28 giugno 1982, n. 16, e
successive modificazioni ed integrazioni.
Su mandato della Regione la Finaosta dovrà attuare, nel corso
del 1994, un intervento finanziario a sostegno del settore edile,
mediante erogazione di mutui a tasso agevolato a favore di società
di capitale, imprese artigiane e persone, con sede legale e
attività prevalente in Valle d'Aosta, ed iscritte alla cassa
edile.
Tali mutui sono finalizzati al consolidamento degli
indebitamenti delle imprese, dovuti agli scoperti di conto
corrente. Viste le difficoltà in cui si trovano le imprese del
settore delle costruzioni, si ritiene opportuno ed urgente un
intervento straordinario, atto a consolidare parte delle passività,
onde favorire la ripresa e il riassetto del settore ed assicurare
il mantenimento dei livelli occupazionali.
É da sottolineare l'importanza e l'urgenza di questo intervento
finanziario, che potrà contribuire alla ripresa di un settore di
basilare importanza per l'economia della Valle. Per quanto riguarda
l'articolato, oltre all'oggetto si tratta di sole disposizioni
finanziarie, variazioni di bilancio e dichiarazione di urgenza.
Presidente -
É aperta la discussione generale. Se
nessuno chiede di intervenire, dichiaro chiusa la discussione
generale.
Passiamo all'esame dell'articolato. Sull'articolo 1 chi chiede
la parola? Se nessuno chiede la parola pongo in votazione
l'articolo 1:
Presenti, votanti e favorevoli: 23
Presidente -
Pongo in votazione l'articolo 2:
Presenti, votanti e favorevoli: 23
Presidente -
Pongo in votazione l'articolo 3:
Presenti, votanti e favorevoli: 23
Presidente -
Pongo in votazione l'articolo 4:
Presenti, votanti e favorevoli: 23
Presidente -
Pongo in votazione la legge nel suo
complesso.
Presenti, votanti e favorevoli: 23
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK