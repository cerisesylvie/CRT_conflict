Consiglio Regionale della Valle d'Aosta - Oggetto del Consiglio n. 687 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 687 del 15 dicembre 1982 - Resoconto
OGGETTO N. 687/VII - SITUAZIONE DELL'AZIENDA MORGEX-CARBO -
(Interpellanza).
PRESIDENTE:
Do lettura dell'interpellanza in oggetto,
presentata dai Consiglieri Mafrica e Bajocco.
INTERPELLANZA
Da alcuni mesi la Morgex-Carbo ha richiesto la cassa
integrazione "a scorrimento" per operai ed impiegati.
Poiché le ragioni addotte per la cassa integrazione
(difficoltà di mercato) non appaiono comprensibili, visto il
ridotto livello di scorte presenti in magazzino, i sottoscritti
Consiglieri regionali del Gruppo Comunista
INTERPELLANO
il Presidente della Giunta per essere informati:
1.
sulle reali condizioni produttive, finanziarie e
sulle prospettive dell'azienda;
2.
sulle possibilità che esistono di un incontro tra
la dirigenza aziendale (finora dimostratasi restia ad ogni
contatto), una rappresentanza della Giunta e la Commissione
Sviluppo Economico del Consiglio regionale.
PRESIDENTE:
Illustra l'interpellanza il Consigliere
Mafrica. Ne ha facoltà.
MAFRICA - (P.C.I.):
Fino a qualche tempo fa si diceva che
c'erano soltanto tre aziende ancora funzionanti e in efficienza
nella nostra Regione: la FELETTI, la SIV e la MORGEX-CARBO. Da
qualche mese, dall'elenco delle aziende che "tirano" bisogna
togliere la MORGEX-CARBO. Alla MORGEX-CARBO è stata infatti
richiesta la cassa integrazione "a scorrimento" fino al mese di
maggio, sia per gli operai che per gli impiegati.
La cosa ci sembra alquanto discutibile poiché i ragionamenti
fatti sulle difficoltà di vendita non quadrano: la quantità di
scorte rimaste in magazzino era inferiore alla produzione normale
di ogni mese; quindi non ci sembra questa a ragione effettiva per
la quale la MORGEX-CARBO è entrata in cassa integrazione
(...INTERRUZIONE...)
In pratica però riescono a produrre sulle 9000 tonnellate al
mese e ne avevano in magazzino 6500, quindi non può essere questa
la ragione! Siccome la MORGEX-CARBO fa parte di un gruppo che ha
stabilimenti molto più grossi di quello di Morgex a Narni e ad
Ascoli, non vorremmo che, come già si è verificato per altre
aziende valdostane che hanno delle consorelle in altre Regioni, si
facesse pagare alle aziende valdostane una difficoltà di mercato
che non è tanto nell'azienda della Valle d'Aosta, ma è dell'intero
gruppo. Questo è il primo problema che vorremmo ci fosse
chiarito.
Vorremmo poi avere delle notizie un po' più precise sulle
condizioni produttive, finanziarie e sulle prospettive
dell'azienda, perché rispetto alle altre aziende qui c'è una
difficoltà in più: la dirigenza aziendale anche nei confronti dei
Sindacati e degli organi di stampa, è particolarmente riservata,
cioè non dà per niente informazioni sul le sue intenzioni e su come
stanno le cose. A questo proposito, chiediamo se non sia possibile
organizzare ufficialmente in qualche modo un incontro tra Giunta,
Commissione Sviluppo Economico e Direzione dell'Azienda, perché
altri tentativi finora sono andati a vuoto; eppure in quella zona,
in quella Comunità montana, questa industria è l'unica per il
momento che ha una grossa importanza, quindi credo che sia
opportuno preoccuparsi per tempo anche delle sorti della
MORGEX-CARBO.
PRESIDENTE:
Risponde il Presidente della Giunta. Ne ha
facoltà.
ANDRIONE - (U.V.):
Io sono stato felice e particolarmente
toccato da questo accesso di valdostanismo industriale che ha avuto
il Consigliere Mafrica, perché in altri tempi ci si spiegava che
Scarfati, Aosta, Vittuone, Limone, ecc. era no tutte la stessa
cosa. Noi concordiamo con Mafrica oggi, non allora!
INTERRUZIONE... No, no, l'evoluzione è una cosa che Darwin dice
che è continua, e quindi ci fa piacere vedere che è la specie
appunto che si sta evolvendo. Bene! Sia chiaro che quando dobbiamo
fare i complimenti li facciamo in maniera sincera e totale!
Venendo alla MORGEX-CARBO, va detto che le condizioni produttive
sono buone, le condizioni finanziarie sono buone mentre le
prospettive non lo sono per niente. Perché per quest'azienda, come
per altre, si sta verificando quel fenomeno per il quale non esiste
più un mercato, e l'industriale deve fare anche il banchiere; cioè,
non c'è più collocamento di prodotto nel venditore, che sia
all'ingrosso o al dettaglio, e si lavora per il magazzino, salvo
quelle piccole necessità quotidiane che vengono fuori ed ai tassi
di interesse attuali questa è una situazione che sta uccidendo non
solo e industrie, ma anche l'artigianato. Forse uno dei casi più
semplici da spiegare e ne abbiamo già parato - è chiaro che questo
qui è un caso più complesso perché legato ad altre unità
produttive, legato al problema della siderurgia e dell'acciaio - è
il caso della MAXEL, che produce sci praticamente da gennaio a
ottobre ... INTERRUZIONE ... Bajocco, se smettessi di rompere mi
faresti un piacere! Grazie! Dunque, da marzo ad ottobre la MAXEL
produce per il magazzino; al 27%, come minimo, di interesse, vuol
dire circa 6 miliardi di produzione costano di interessi finanziari
quasi un miliardo e mezzo! Siamo fuori dalla norma! Qual è il
problema grosso della MORGEX-CARBO? Questo! Di non vendere quello
che invece dovrebbe essere venduto a grosse quantità; a quanto
risulta a noi, la produzione valdostana costa meno di quella di
Terni; meno, in termini globali, è chiaro, quindi è vantaggiosa per
la Società e si vorrebbe mantenere questo stabilimento; però le
cose sono tutte collegate.
Dove l'interpellanza mette il dito sulla piaga è sulle
prospettive: questo è veramente il punto grave, sul quale non sono
in grado di dare delle assicurazioni al Consigliere interpellante,
perché veramente io non so dove andrà a finire la siderurgia e
quali saranno le possibilità di una fabbrica che produce un indotto
destinato alla siderurgia.
Sulle possibilità di un incontro, se il Consigliere Mafrica
crede, io posso convocarlo; per quanto riguarda la Giunta
regionale, non abbiamo mai avuto difficoltà in materia. Preferirei,
però questa è un'opinione che possiamo discutere insieme, che fosse
una riunione con il Consiglio e non con la Giunta, ma valuti poi il
Consigliere Mafrica se è opportuno che io sia presente; per parte
mia sono disposto a venire, ma questo è un punto che possiamo
concordare tra noi.
PRESIDENTE:
La parola al Consigliere Mafrica, per la
replica. Ne ha facoltà.
MAFRICA - (P.C.I):
I complimenti che vengono dalla
maggioranza hanno sempre un po' di veleno nella coda, quindi credo
che meritino qualche chiarimento. Non è che abbiamo cambiato
opinione sul fatto che lo sviluppo dell'industria in Italia sia un
problema di carattere generale e che quindi vada affrontato con
provvedimenti del Governo e con indirizzi di politica economica
generale; dobbiamo però riconoscere che la crisi che in altri
periodi, diciamo, colpiva in modo più preciso altre zone, in questi
ultimi tempi ha cominciato a colpire duro anche in Valle d'Aosta; e
allora, in situazioni di questo genere, pur essendo come partito
del movimento operaio solidali con tutto il movimento operaio
italiano, dobbiamo fare ciascuno la nostra parte, cioè
preoccuparci, ciascuno nella propria realtà, che le aziende che lì
si trovano abbiano le condizioni per andare avanti: questa è un po'
l'ottica a cui siamo costretti da questa gravissima crisi. Non è
quindi un ripensamento ma è una maggiore attenzione a problemi che
sono diventati più stringenti e che credo costringano soprattutto
altre forze politiche che non si erano mai occupate del problema
dell'industria, a entrare nel merito di processi produttivi, di
livelli occupazionali, di possibilità di mercato. Quindi, io credo
che sia una sfida, questa dell'industria in Valle d'Aosta, che è
grave e pesante non soltanto per il nostro partito ma per
tutti.
Nel merito della risposta data alla interpellanza, credo che
effettivamente il discorso sulle prospettive dell'azienda debba
essere affrontato il più possibile in fretta, perché ovviamente
vendere elettrodi di carbonio quando non va avanti la siderurgia,
non è una cosa facile. Quindi, se il Presidente del Consiglio -
come proponeva sostanzialmente il Presidente della Giunta -
convocasse lui stesso un incontro tra una Commissione consiliare e
i dirigenti dell'azienda sarebbe possibile entra re più nel
dettaglio per vedere in quale forma si possa studiare qualche
soluzione a medio termine che dia sicurezza del posto di lavoro
agli abitanti di Morgex e del circondario.
PRESIDENTE:
C'è stata una proposta del Presidente della
Giunta e del Consigliere Mafrica. Io mi riservo di parlarne col
Presidente della IIl^ Commissione. Ritengo che il problema possa
essere affrontato, dato che è specifico, dal Presidente Maquignaz,
con un invito al dibattito in Commissione informandone 1a Giunta,
il Presidente della Giunta e l'Assessore all'Industria, in caso
vogliano essere presenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK