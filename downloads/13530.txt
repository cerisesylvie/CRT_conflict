Consiglio Regionale della Valle d'Aosta - Oggetto del Consiglio n. 4 del 30 giugno 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4 del 30 giugno 1993 - Resoconto
OGGETTO N. 4/X - Elezione del Presidente del Consiglio
regionale.
Presidente
Ricordo che, ai sensi dell'articolo 7 del
regolamento in­terno, è richiesta la presenza di almeno due terzi
dei consiglieri e che il Presidente è eletto con votazione a
scrutinio segreto con la maggioranza assoluta, cioè su 18 voti su
24 presenti. Dichiaro aperta la discussione.
Rollandin (UV)
Au nom de la majorité et, j'avoue, au nom
de tout le Conseil, je propose le nom de François Stévenin comme
Président du conseil. Ceux qui ont fait partie des assemblées
précédentes connaissent déjà son activité, son système de gérer
l'assemblée, étant donné qu'il est l'ancien vice-président.
J'estime donc que c'est un choix qui va garantir les travaux du
conseil et qu'il est la personne qui pourra conduire de la
meilleure façon cette assemblée.
Presidente
La parola al Consigliere
Marguerettaz.
Marguerettaz (DC)
Il gruppo della Dc non voterà
l'elezione di Stévenin, non adducendo motivazioni contrarie alla
persona di Stévenin, ma per motivazioni politiche; in un certo
senso potremmo fare nostre le ragioni che furono del Consigliere
Riccarand quando si preoccupava della nomina di un Presidente che
fosse della maggioranza. Noi crediamo che questa carica dovrebbe
essere al di fuori della spartizione. Rispetto a cinque anni fa il
passo è negativo perché questa volta il candidato proposto
appartiene alla forza politica che esprime il Presidente della
Giunta. Quindi non voteremo que­sta candidatura.
Presidente
La parola al Consigliere Tibaldi.
Tibaldi (LN)
Non avanziamo nessuna considerazione sulla
persona di Stévenin, ma ci pare iniqua l'attribuzione delle due
cariche presidenziali alla medesima forza politica. Essere una
forza di maggioranza relativa non significa arrogarsi il potere di
fare propri quegli incarichi che per loro natura hanno una veste
istituzionale. La Lega Nord propone Dina Squarzino.
Presidente
La parola al Consigliere Chiarello.
Chiarello (RC)
Rifondazione comunista ribadisce ciò che è
stato detto e pensa che la carica di Presidente non debba essere
assegnata alla forza di maggioranza relativa. Io mi associo alla
proposta fatta dall'amico della Lega.
Presidente
Chiudo la discussione e passiamo alla
votazione.
Presenti e votanti: 35
Schede valide: 35
Hanno riportato voti:
Stévenin Francesco: 26
Squarzino Secondina: 9
Presidente
Proclamo quindi eletto Presidente del
Consiglio Stévenin Francesco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK