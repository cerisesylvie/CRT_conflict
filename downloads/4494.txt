Consiglio Regionale della Valle d'Aosta - Oggetto del Consiglio n. 169 del 31 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 169 del 31 marzo 1982 - Resoconto
OGGETTO N. 169/VII - ESAME DEL DISEGNO DI LEGGE N. 347,
CONCERNENTE: "BILANCIO DI PREVISIONE DELLA REGIONE AUTONOMA VALLE
D'AOSTA PER L'ANNO FINANZIARIO 1982 E PER IL TRIENNIO
1982-1984."
PRESIDENTE
: Passiamo all'esame dell'articolato della
legge n. 347:
Do lettura dell'art. 1:
Art. 1
(Stato di previsione dell'entrata)
E' approvato lo stato di previsione dell'entrata della
Regione per l'anno finanziario 1982, annesso alla presente legge,
in lire 429.340.000.000 (allegato A).
Sono autorizzati secondo gli artt. 51, 52 e 53 della legge
regionale 7.12.1979, n. 68, l'accertamento, la riscossione ed il
versamento alla Regione delle entrate derivanti da tributi propri,
delle quote di tributi erariali devoluti alla Regione, dei
contributi e assegnazioni dello Stato e di ogni altra entrata
spettante per l'anno finanziario 1982.
PRESIDENTE
: A questo punto la proposta della Presidenza è
che si dia lettura delle pagine, e che se dei Consiglieri hanno
intenzione di prendere la parola per interventi concernenti i vari
capitoli, interrompano la lettura e chiedano la parola
possibilmente specificando il numero del capitolo.
Ha chiesto di parlare il Consigliere Mafrica; ne ha facoltà.
MAFRICA - (PCI):
Avevo già sottolineato, nell'intervento
di ieri mattina, che il capitolo 1200 meritava qualche chiarimento
a livello di coerenza. Ripeto brevemente l'osservazione nel caso
fosse sfuggita. Nella relazione sta scritto che gli importi dovuti
in applicazione del nuovo ordinamento per redditi, per imposte sul
reddito sul patrimonio, corrispondono per lo Stato a lire
83.194.000.000. Se noi vi calcoliamo i 7/10 e poi applichiamo, come
viene scritto nella relazione, un incremento del 16%, non si arriva
alla cifra di 46 miliardi iscritta al capitolo 1200, ma ad una
cifra di 67 miliardi ed oltre.
Vorrei sapere come mai; o non si è rispettato quanto si è
scritto nella relazione, o sono sfuggiti questi 22 miliardi.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC)
: La cifra di 83 miliardi è elevata sulle
competenze del 1981, mentre per il 1982 noi abbiamo iscritto la
cifra prudenziale di 45 miliardi, non avendo i dati certi, anche se
sappiamo già da taluni istituti ed industrie che la cifra sarà
superiore. Però non potevamo iscrivere sic et simpliciter una cosa
di cui non abbiamo certezza. Per l'anno scorso abbiamo i dati
ufficiali dello Stato, mentre per quest'anno, non avendoli precisi
e dato che è stato detto che sarà necessario istituire un ufficio
apposito presso l'Assessorato alle Finanze per tutti gli
accertamenti indispensabili per arrivare alla certezza delle cifre,
cosa che non avverrà certo in un anno, noi avevamo iscritto la
cifra esatta, anche se, come dicevo, sappiamo che la Previdenza
Sociale ci ha già fatto sapere di avere inviato circolare ai propri
uffici informando che la Cogne avrà 7 miliardi da versare
sull'IRPEF.
Abbiamo già alcune conoscenze, però al momento della stesura del
bilancio abbiamo messo le conoscenze che erano certezza,
riservandoci, una volta assicurati delle cifre esatte, di
variarle.
PRESIDENTE
: Ha chiesto di parlare sulla pag. 21 il
Consigliere Mafrica; ne ha facoltà.
MAFRICA - (PCI):
Sul capitolo 9200.
Vorrei sapere come mai a questo capitolo non sono stati iscritti
interessi attivi sui depositi. L'anno scorso c'era un miliardo e
700 milioni; ora, secondo un criterio discutibile ma che è quello
comunemente usato, anche quando la somma algebrica degli interessi
attivi e passivi porta un risultato negativo, di norma si mettono
nelle entrate gli interessi attivi e nelle uscite gli interessi
passivi. Qui invece come mai si è lasciato a zero, se poi
arriveranno, come ci auguriamo, entro l'esercizio, tutte le somme
spettanti e gli interessi attivi su quelle somme da un certo punto
in poi saranno rilevanti.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC):
Praticamente è da tre-quattro mesi che la
Regione viaggia con scoperti di cassa notevoli ed ancora all'ultima
seduta abbiamo dovuto votare una deliberazione di Giunta con la
quale c'era l'autorizzazione allo scoperto di cassa fino a 15
miliardi. Voi sapete anche che la regolamentazione dei flussi,
decisa dal Ministro Andreatta, che non supera il 12%, non ci
favorirà più nella politica di avere degli interessi, cospicui, o
anche miseri, come era in passato, perché i famosi 429 miliardi che
noi ipotizziamo - forse saranno anche di più visto che voi dite che
siamo stati troppo prudenti - non è che ci vengono consegnati con
un assegno dal Ministero del Tesoro, ma ci affluiranno lentamente.
Questo non solo per le difficoltà oggettive che ci sono presso il
Tesoro, ma anche per quella disposizione che prevede che non
possiamo avere giacenze di cassa superiori al 12%, anche se per
adesso questo 12% non lo abbiamo ancora visto.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
In teoria si potrebbe, ma non so se sarà
possibile, differenziare le altre entrate da quelle erariali e
forse avere qualche interesse attivo.
Nella riunione che i Presidenti delle Giunte hanno avuto col
Ministro Andreatta, siamo venuti a sapere che in una maniera o
nell'altra era proibito alle Regioni avere dei fondi, anzi si
pretendeva una relazione prima di assegnare trimestralmente i
fondi.
In quella riunione ci siamo tutti rifiutati e l'unica cosa che
abbiamo appurato è che siamo disposti a dire qual è lo stato delle
nostre finanze relativamente alle entrate erariali. A questo punto
il flusso di cassa è regolato in modo che non ci possono essere dei
residui attivi.
Questa è la teoria del Ministero del Tesoro.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Al capitolo 9800, dove ci dovrebbero
essere gli introiti di somme provenienti dai fondi regionali di
rotazione, non sono iscritti al bilancio questi fondi che
ritornano.
Credo che il metodo usato debba essere rivisto quando si andrà
ad un nuovo provvedimento legislativo, altrimenti questi fondi di
rotazione funzionano in modo strano; ci sono sempre le nuove
immissioni regionali, però non tornano mai nel bilancio le somme
restituite dalle imprese o dai privati che ottengono dei mutui.
Mi pare che così si sfugga ad una certa possibilità di controllo
da parte dell'Amministrazione sull'andamento di questi flussi di
uscita e di entrata di somme destinate a diventare rilevanti. Sono
18 miliardi nel bilancio attuale.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Sotto la forma del controllo il
Consigliere Mafrica può avere ragione, in quanto si avrebbe
immediata visione di quello che è il flusso annuale del fondo di
rotazione che viene reimpiegato.
Nella convenzione esistente però questi flussi rimangono nelle
banche, cioè non ritornano alla Tesoreria regionale, per cui non
possono essere iscritti.
Accettiamo il suggerimento nel senso di modificare la
convenzione, in modo che perlomeno riappaiano nel bilancio, sapendo
però che devono essere incassati, altrimenti non è più un fondo di
rotazione.
PRESIDENTE
: Ha chiesto di parlare il Consigliere
Lustrissy, sempre sulla pagina 22. Ne ha facoltà.
LUSTRISSY - (DP):
La legge istitutiva del fondo di
rotazione prevede che allegato al bilancio ci sia un rendiconto
sulla situazione dei fondi di rotazione. Lo avevamo già chiesto in
Commissione e oggi chiediamo di nuovo di farci pervenire il
rendiconto della situazione dei fondi di gestione, così come
prevede la legge.
PRESIDENTE
: Metto in approvazione l'articolo l:
ESITO DELLA VOTAZIONE
Presenti e votanti: 31; favorevoli: 22; contrari: 9
Il Consiglio approva.
PRESIDENTE
: Do lettura dell'art. 2:
Art. 2
(Stato di previsione della spesa)
E' approvato lo stato di previsione della spesa della Regione
per l'anno finanziario 1982, annesso alla presente legge, in lire
429.340.000.000 (allegato B).
E' autorizzata ai sensi dell'art. 55 della legge regionale
7.12.1979, n. 68, l'assunzione di impegni di spesa entro i limiti
degli stanziamenti di competenza dello stato di previsione della
spesa di cui al comma precedente.
L'erogazione di somme su capitoli di spesa finanziati con le
entrate previste nel Titolo II, concernente contributi,
assegnazioni e trasferimenti di fondi in genere dal bilancio
statale resta subordinata all'effettivo accertamento delle entrate
stesse.
PRESIDENTE
: Ha chiesto di parlare il Consigliere Péaquin;
ne ha facoltà.
PEAQUIN - (PCI):
Oltre a chiedere alcune informazioni,
vorrei fare delle considerazioni, perché penso che per poter
valutare la destinazione della spesa, bisogna capire come questa
potrà poi avvenire, e credo di ritornare in questo senso su una
preoccupazione espressa prima dal Consigliere Bordon, e cioè
verificare se quanto è previsto in bilancio, possa avere
attuazione.
Vorrei parlare di un settore specifico che è stato molto poco
discusso in questo Consiglio durante queste due giornate, se non
per gli accenni fatti dal Consigliere Bordon e dal Consigliere
Pedrini, e che riguarda il settore della Sanità.
Abbiamo delle somme considerevoli iscritte in bilancio e,
proprio per verificare se è possibile spendere tali somme, occorre
avere dei chiarimenti su come l'Assessorato alla Sanità crede che
si potranno spendere, e pertanto conoscere il funzionamento del
settore della Sanità e della Sicurezza Sociale nella nostra
Regione.
Anche per questo settore è indispensabile avere un progetto
preciso di quelle che sono le necessità della nostra gente, come
d'altronde è previsto anche dalla legge 833, e mi riferisco al
Piano Sanitario Regionale che non è stato ancora approvato nella
nostra regione. Ed è ben vero che la legge 833 prevede che questo
piano venga fatto tenendo conto di quanto previsto nel Piano
Sanitario Nazionale in accordo con l'art. 53 della legge di riforma
sanitaria, ma a causa di quelle strane situazioni di disfunzioni
permanenti esistenti a livello nazionale, il piano sanitario
nazionale non è stato ancora approvato, pertanto si potrebbe
supporre che, mancando questo strumento a livello nazionale, non si
possa redigere lo strumento regionale.
Non dovrebbe essere così, sia perché altre regioni hanno steso
un proprio piano sanitario regionale, sia perché dovrebbero essere
chiare, lo saranno probabilmente, le esigenze della nostra regione.
E' proprio per poter avere le idee più chiare che sto chiedendo
all'Assessore quali sono gli orientamenti, ricordando che nella
nostra regione ci sono dei grossi problemi ancora insoluti, ad
esempio il problema dell'Ospedale regionale, dell'Ospedale
Mauriziano e del rapporto che esiste con il Mauriziano.
L'approvazione della convenzione, avvenuta in Consiglio un anno
fa ci pare, almeno a quanto dettoci dall'Assessore nell'ultima
seduta del Consiglio, non abbia fatto fare ancora dei passi avanti,
pertanto il problema resta; l'ipotesi prevista nella convenzione,
della creazione di un nuovo Ospedale in Saint-Vincent, legata a
questo problema dei rapporti nazionali, è ferma, né si sa a che
punto siamo.
Per avere un buon funzionamento della Sanità nella nostra Valle,
oltre ad avere le idee molto chiare su quello che deve essere il
Piano Sanitario, deve esserci l'applicazione nella nostra regione
della riforma sanitaria.
Proprio allo scopo di verificare se si potranno spendere i soldi
nella maniera più conveniente prevista in questo bilancio, mi
chiedo se è nelle intenzioni dell'Assessorato alla Sanità ed
Assistenza Sociale - anche perché da più parti viene sollevata
un'obiezione di questo tipo - di procedere ad una verifica delle
capacità funzionali dell'U.S.L. e dei distretti socio-sanitari
della nostra regione.
Ci pare che questo meccanismo si sia inceppato, che l'U.S.L. non
riesca a produrre tutto quanto dovrebbe, e che i distretti siano
abbastanza fermi su loro stessi.
Si dice anche che da qualche parte ai distretti mancherebbe la
disponibilità finanziaria per fare le convocazioni dei proprio
componenti e pertanto dovrebbero pagarsele da soli. E' come se
avessimo steso una rete sul nostro territorio, così come previsto
dalla legge di riforma sanitaria, ma l'avessimo stesa male, di modo
che presenta diverse smagliature e non riesce a trasformare in
servizi le necessità della gente.
Sappiamo di disfunzioni abbastanza ricorrenti
nell'Amministrazione. Negli ultimi periodi parecchi sono stati i
ricorsi presentati dai dipendenti dell'U.S.L. e l'Amministrazione
comunale in diverse occasioni ha dovuto soccombere nelle sentenze
pronunciate dal T.A.R.
Ci pare che nella nostra regione si sia instaurato un rapporto,
se non proprio di sfiducia, almeno non più di piena fiducia tra i
dipendenti della Sanità, l'U.S.L. e l'Assessorato alla Sanità ed
Assistenza Sociale, e proprio in questi giorni c'è uno stato di
agitazione all'Ospedale, proprio perché si rivendicano le
disfunzioni per mancanza di personale e l'assenza di rapporti
corretti con queste due istituzioni.
Ci sono dei servizi che non funzionano bene, quali l'assistenza
psichiatrica, di cui abbiamo parlato anche nella mattinata di
lunedì, il servizio di Pronto Soccorso, i problemi inerenti alla
Croce Rossa.
Sul fondo globale sono previsti 200 milioni per un Pronto
Soccorso nelle località turistiche, però non abbiamo ben chiaro in
quale modo questo servizio debba funzionare e quali scopi si
prefigga, e chiediamo spiegazioni in proposito.
Sappiamo che in Aosta, come pure in altri Paesi della Valle, c'è
stato un decadimento delle prestazioni dei consultori familiari, e
perfino la chiusura di alcuni di essi; vediamo che nei capitoli
42450-42500 si prevede una diminuzione notevole, da oltre 4
miliardi dell'anno 1981 ad un miliardo e 200 milioni, allora
chiediamo come si potrà affrontare questo problema con delle
previsioni di spesa così diminuite?
Abbiamo altri problemi relativi alla medicina sportiva, della
quale abbiamo discusso lungamente, quali ad esempio i problemi
legati alla graduatoria dei medici, ed anche questo settore della
nostra legge non è certo in buone condizioni.
Per l'inserimento lavorativo degli handicappati vediamo iscritto
nei fondi globali una spesa di 100 milioni, ma vorremmo chiedere
all'Assessore se si sono prese delle iniziative, se si intravedono
delle possibilità di spesa di questi soldi, oppure se tutto è
ancora e solo nelle intenzioni.
Sul problema della tossicodipendenza vorrei chiedere alcune
informazioni all'Assessore: ci risulta che circa un mese fa ci sia
stato un incontro a livello Assessori alla Sanità delle varie
regioni d'Italia con il Ministro della Sanità Altissimo ed il
Ministro dell'Interno Rognoni, il quale esprimeva delle
preoccupazioni sul fenomeno della droga, arrivando a dire che
questa è più pericolosa e crea più danni dello stesso
terrorismo.
Vediamo iscritta in bilancio nel capitolo 39900 una somma di 5
milioni, pari a quella dello scorso anno, che mi pare assolutamente
insufficiente. Vorremmo che l'Assessore ci desse notizia di
eventuali nuove prospettive.
Un grosso interrogativo lo abbiamo per quanto riguarda il
settore termale.
Non so se continuiamo sempre ad essere vincolati ad un progetto
ordinato a quello studio di Porretta Terme, oppure se abbiamo una
nostra idea precisa per lo sfruttamento delle risorse termali nella
nostra regione. D'altronde, anche in questo settore, la legge di
riforma sanitaria prevede degli interventi ben precisi.
Riguardo al grosso problema del risanamento del bestiame, che
vede qui stanziata la somma globale di 3 miliardi e 400 milioni,
non si intravede come si potrà arrivare ad una soluzione positiva
del problema, essendoci ormai una diffidenza, una spaccatura molto
profonda tra Associazioni interessate, allevatori, agricoltori e
quello che è l'intervento pubblico.
Un problema molto importante è quello della legge 47 del giugno
1978, che prevede degli interventi a favore delle persone anziane
ed inabili, per il quale è stato approvato ultimamente il piano di
riparto e che sembrerebbe il toccasana di tanti problemi inerenti
all'assistenza, in quanto verrebbe incontro ai problemi
dell'assistenza psichiatrica e di persone handicappate di vario
tipo. A mio avviso, questo non potrà funzionare bene se non ci
saranno i distretti sanitari e l'U.S.L. in un discorso armonico con
l'Assessorato alla Sanità ed Assistenza Sociale.
Nei fondi globali sono previsti 195 milioni per spese di
investimento nei riguardi della legge 47, vi sono iscritti poi 2
miliardi e mezzo che non vengono imputati a nessuna legge e mi
chiedo se non era possibile iscrivere questa grossa e rilevante
cifra, o parte di essa, essendo state fatte da parte dei distretti
dei Comuni le richieste in base alla legge 47, di fondi per
investimento e per strutture. Come mai sono state messe da
parte?
Ecco una serie di domande che pongo in questa occasione,
evitando eventualmente, se le risposte saranno soddisfacenti, di
riproporne delle altre, capitolo per capitolo.
In conclusione, occorre, a nostro avviso, avere un piano
sanitario regionale che ci indichi lo strumento indispensabile per
sapere su quale indirizzo camminare. Se l'Assessore non reputa
n
e
cessaria una verifica del funzionamento dell'U.S.L. e
dei distretti, se non si ritiene indispensabile questa strada per
creare delle condizioni di proposizione e di gestione di tutta la
questione sanitaria nella nostra valle, ed inoltre affrontare in
modo deciso e serio il problema del personale, che è poi quello che
non ci permette la apertura di parecchi servizi, vedi il parziale
funzionamento del Pronto Soccorso, oppure del reparto di
Gastroenterologia che non è stato ancora aperto per questi motivi.
Bisogna puntare al rapporto col personale, operante all'interno
della sanità nella nostra valle, perché il problema non è tanto
quello di fare delle previsioni di piano con delle cifre che
possono essere giudicate sufficienti o insufficienti (a questo
vorrei dare un grosso valore), ma le stesse cifre possono essere
insufficienti, se gestite in modo sbagliato, e possono anche non
essere spese, se non ci sono gli organismi che funzionano nel modo
dovuto.
E' necessario avere un rapporto molto chiaro con tutti i
dipendenti della sanità, perché non è possibile avere dei generali
che corrono in una certa direzione ed una truppa che non li segue o
va addirittura in senso contrario,
PRESIDENTE
: Colleghi Consiglieri, il Consigliere Péaquin
ha preso in contropiede la Presidenza. E' consuetudine, nella
discussione delle spese che ci siano anche interventi nel momento
in cui si affronta il settore e, quando il bilancio era diviso per
Assessorati, c'era anche una relazione introduttiva dell'Assessore
sulla serie di capitoli che lo concerneva.
Ora, i problemi posti dal Consigliere Péaquin, salvo un accenno
ai fondi globali, riguardano il settore della Sicurezza Sociale, a
pag. 115. Perché i lavori possano continuare con un certo ordine,
la Presidenza inviterebbe sia l'Assessore Rollandin che il
Consigliere Péaquin a voler procrastinare il seguito di questo
dibattito fino a quando arriveremo alla pag. 115, anche perché così
altri Consiglieri possono intervenire e porre altri problemi,
sempre in materia di sanità.
Questo vale anche per gli altri Consiglieri che intendono
intervenire; a pag. 63 iniziano i capitoli concernenti l'assetto
del territorio e, per dare un ordine al dibattito, direi che si
arrivi al settore interessato e, indipendentemente dal chiarimento
sul capitolo, l'intervento di carattere più generale può essere
fatto nel momento in cui si inizia la serie dei capitoli che
concernono il settore.
Il Consiglio è d'accordo? Allora procediamo.
Ha chiesto di parlare il Consigliere Mafrica; ne ha facoltà.
MAFRICA - (PCI):
Sul capitolo 21960. Vorrei sapere in
base a quale ragione si prevede una diminuzione delle spese per
automezzi, in quanto la cosa mi appare poco probabile.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC)
: Direi che è quasi come il personale che è
stato disaggregato, qui le macchine di competenza prettamente del
palazzo o degli altri servizi sono disaggregate da quelle per la
forestale.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI
): Sul capitolo 22350. Mi sembra che la
regione preveda ancora un incremento di litigiosità, perché le
spese legali da 45 milioni con 4 milioni di residuo nell'81,
vengono previste in 70 milioni.
Vorrei sapere quale ragione sta alla base di questa
previsione.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Oltre all'accenno fatto dal Consigliere
Faval all'inflazione. è in aumento un numero di cause fatte alla
CO.RE.C0. e cause relative a questioni di piani regolatori, che man
mano che vengono fuori, aumentano.
Pur servendoci normalmente del patrocinio dell'Avvocatura dello
Stato, le spese di giudizio sono quelle che sono.
PRESIDENTE
: Ha chiesto di parlare il Consigliere Cout; ne
ha facoltà.
COUT - (PCI):
Sul capitolo 22600. Per le spese per la
sistemazione e manutenzione straordinaria dei locali, ecc., l'anno
scorso c'erano 150 milioni, nei residui ci sono 130 milioni, come
mai quest'anno si passa a 600 milioni?
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Diversi stabili, anche nella città di
Aosta, purtroppo presentano tempi molto lunghi prima che si possa
ottenere la liberazione, per cui vorremmo intervenire, specie in
questa città, per stabili che fra l'altro rischiano di essere
fatiscenti, e questi, avendo la disponibilità finanziaria, hanno
messo i soldi.
PRESIDENTE
: Ha chiesto di parlare il Consigliere De
Grandis; ne ha facoltà.
DE GRANDIS - (PRI):
Volevo chiedere la logica che aveva
suggerito la costituzione di questo settore "Finanza locale",
perché tra l'altro, così collocato, è una classificazione avvenuta
per categorie economiche anziché per fini omogenei che è la logica
che sottintende a tutto il nuovo bilancio.
Ritengo che lo stesso risultato di evidenziare spese di questo
genere, che riguardavano gli Enti locali, poteva essere raggiunto
senza toccare la logica del bilancio, attraverso un allegato che
metteva in evidenza questo tipo di spesa.
PRESIDENTE
: Ha chiesto di parlare il Presidente della
Giunta; ne ha facoltà.
ANDRIONE - (UV):
Do prima una risposta al Consigliere De
Grandis; si tratta di una necessità contabile, di evidenziare tutti
questi flussi di denaro e la loro destinazione che è finalizzata
però, specificatamente ad un altro Ente. E, da questo, si può
vedere come è il rapporto fra la Finanza regionale e quella
comunale. Adesso le altre ragioni specifiche potrà darle
l'Assessore Ramera.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC):
Potrebbe anche essere esatto quanto dice
il Consigliere De Grandis.
Data la massa di lavoro che ci siamo trovati, abbiamo ritenuto
di mantenere questo modo di procedere, destinando le somme ai
comuni in maniera che se le iscrivano tranquillamente con la
finalizzazione che abbiamo dato, tenendo in piedi un sistema che
può essere anche discutibile e che avremo modo di rivedere nel
corso dell'anno, come suggerisce il Consigliere De Grandis.
PRESIDENTE
: Ha chiesto di parlare l'Assessore ai Lavori
Pubblici Borbey; ne ha facoltà.
BORBEY - (DC):
Volevo precisare alcune cose, specificando
che questo capitolo sparirà forse nei futuri bilanci. E' un
discorso che si riprenderà, perché - a titolo personale - non
ritengo che debba annullarsi, ma almeno in un domani lasciarlo per
100-200-300 milioni di valore.
Perché ancora l'esistenza in questo anno finanziario? Innanzi
tutto perché la Giunta regionale, con prese d'atto o con lettere da
parte di Assessorati competenti nel settore, ha fatto determinate
promesse di contributo per lavori urgenti comunali, di modo che, se
non c'era questa promessa di contributi scritta, cioè che veniva
messa in bilancio quest'anno, i Comuni non avrebbero potuto seguire
quell'opera e la CO.RE.C0. avrebbe bocciato le delibere.
Secondariamente, perché ci sono determinati lavori fatti Enti che
non sono i Comuni, ai quali la Regione nell'interesse pubblico che
questi Enti non comunali eseguano i lavori dà un con tributo.
Ad esempio, con l'alluvione dell'anno scorso, l'Ilssa Viola ha
avuto danni enormi, pertanto ha intenzione di fare determinati
lavori. Faccio l'esempio di lavori approvati da noi, come
arginature che mettano al riparo non solo la sua struttura, ma
anche gli abitati e quindi chiede un contributo del 20-30-50-70%,
che sarà la Giunta di volta in volta a deliberare e a portare in
ratifica in Consiglio.
Ritengo anche che, sebbene non con cifre enormi, debba esistere
un capitolo anche per altri Enti non comunali, come consorzi o
società private. Ad esempio lo scorso anno, la stessa SITAV dietro
una promessa nostra di contributo ha prolungato con un suo lavoro
immediato la strada regionale che si diparte dal ponte di S.
Valentino e si collega al Col di Joux. Ha fatto il lavoro a sue
spese chiedendo un contributo alla Regione. Come possiamo dare un
contributo a questi Enti se non prevediamo un capitolo?
PRESIDENTE
: Ha chiesto di parlare il Consigliere Tonino;
ne ha facoltà.
TONINO - (PCI):
Sui capitoli 22710 e 22715. Mi spiace che
non sia presente il Presidente della Giunta, perché la domanda che
voglio fare si riferisce proprio al problema delle Comunità
Montane. Non siamo rimasti convinti dell'affermazione un pò
perentoria fatta ieri sera dal Presidente della Giunta per cui le
Comunità Montane non sono da considerare un Ente locale, ma solo
degli Istituti che debbono concorrere in una funzione di
riequilibrio.
Questa visione, secondo noi, è molto riduttiva rispetto all'art.
1 della legge 1102, il quale parla invece di partecipazione delle
popolazioni alla determinazione di propri programmi di sviluppo,
creati attraverso una larga partecipazione.
Inoltre, se il Presidente della Giunta è così ligio nel leggere
quell'art. 1 della legge 1102, dovrebbe altrettanto correttamente
leggere gli articoli di leggi successive, che hanno portato ad
un'evoluzione del concetto di Comunità Montana nel senso di
considerarla un momento aggregativo dei Comuni, tant'è che la legge
23 marzo 1981, n. 93 parla di funzioni che i Comuni possono
delegare alle Comunità Montane e, con riferimento alla regione,
dice che le Regioni provvedono a determinare nei propri bilanci
pluriennali le autorizzazioni di spesa da impiegare nei rispettivi
territori montani, integrando e coordinando i finanziamenti di cui
alla presente legge.
Per cui vogliamo manifestare il nostro dissenso di fondo
rispetto a questa affermazione del Presidente della Giunta, perché
secondo noi le Comunità Montane possono essere anche un momento
aggregativo dei Comuni ed un momento in cui la Regione individua
una possibilità di delega di funzioni che sono proprie ai fini di
un alleggerimento.
Se è così, mentre da un lato siamo evidentemente d'accordo
nell'operare un largo decentramento, con relativa
responsabilizzazione, in favore dei Comuni, discutendo poi nel
merito la legge vorrei sapere perché la Giunta regionale, in
sostanza, opera questa disparità di trattamento. C'è un intervento
che è consistente, il Consigliere Lustrissy ha usato le parole più
giuste: "un cauto avvio verso una politica di decentramento verso i
Comuni", mentre per le Comunità Montane vedo da questi due capitoli
e dai fondi globali che c'è un adeguamento dei finanziamenti alla
svalutazione.
Non si prevede un leggero aumento di questa disponibilità a
favore delle Comunità Montane, e non ho ancora letto il disegno di
legge che la Giunta ha presentato in merito al decentramento, ma a
quanto mi hanno detto alcuni che hanno dato una lettura affrettata,
neanche in quell'occasione viene prevista la possibilità che i
Comuni possano fare l'esercizio di quei lavori attraverso le
Comunità Montane, usando questo momento aggregativo che dal nostro
punto di vista rafforza il Comune.
Non intendiamo assolutamente disconoscere il valore storico dei
Comuni, siamo dell'opinione però che i Comuni trovino anche nelle
Comunità Montane un momento per essere più forti.
L'orientamento di questo bilancio, stando alle cifre, dice delle
cose diverse; volevo capire se le affermazioni fatte ieri dal
Presidente sono l'opinione della maggioranza o solo dell'Union
Valdôtaine, e fino a che punto sono l'una o l'altra cosa.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Sul capitolo 22701 "Contributi ai Comuni
ed altri enti locali nelle spese di investimento nel settore delle
opere pubbliche diverse".
Diceva prima l'Assessore che questo è un fondo di riserva in
attesa che vengano effettuati tutti gli atti necessari per la nuova
legge sul decentramento, onde consentire ai Comuni di terminare
opera già intraprese, o comunque di eseguire opere già
determinate.
In questa logica a me sembra che il capitolo sia poco
finanziato, se ha queste finalità; cioè mi sembra che un miliardo
qui sia una cifra abbastanza poco rilevante rispetto alle esigenze
perché passerà del tempo nella discussione delle leggi esistenti
sul decentramento prima di arrivare alla possibilità di assegnare
ai Comuni e di far loro iscrivere nei propri bilanci nuovi
interventi finanziati con la nuova legge.
Quindi vorrei sapere l'opinione dell'Assessore ai Lavori
Pubblici su questo capitolo.
PRESIDENTE
: Ha chiesto di parlare l'Assessore ai Lavori
Pubblici Borbey; ne ha facoltà.
BORBEY - (DC):
No, assolutamente non passerà molto tempo
perché la Giunta regionale porterà in discussione la legge sul
decentramento, forse già il 7 aprile, e l'approvazione del bilancio
giungerà fra circa trenta giorni.
Il motivo di questo importo, l'ho detto prima, è che ci sono già
delle pratiche aperte che non sono solo per gli enti locali
comunali, ma anche per altri enti o società, e per la maggior parte
sono opere già con garanzie di contributo dell'anno scorso,
eseguite o in corso di esecuzione. Altrimenti, per le opere che
verranno con il bilancio provvisorio, è dato come contributo;
abbiamo gestito il bilancio provvisorio, nel quale esistevano
ancora i capitoli di contributo, sino ad ora ed abbiamo già dato
alcuni contributi sempre con la vecchia legge del '64. Quei
contributi che abbiamo dato verranno decurtati all'assegnazione che
verrà attribuita al Comune, quindi questo è un capitolo proprio per
definire le cose vecchie perché molte opere per le quali noi
abbiamo promesso il 70% di contributo, ed il Comune ha appaltato
aggiungendo il 30%, non sono ancora definite e dobbiamo pagare per
la revisione dei prezzi ecc.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC):
Non voglio entrare nel problema politico
delle Comunità perché ci porterebbe di nuovo ad una discussione
enorme, non è compito mio in questo momento - lo è personalmente
come singolo membro di questo Consesso - in quanto qui discutiamo
di due articoli che esistevano ed esistono.
Per la citazione che fa il Consigliere Tonino dovrei ripetere
allora che lo Stato teorizza in un certo modo e poi agisce in un
altro, perché mi sta bene che abbia detto nei vari articoli tutto
quello che era nello spirito di fare; sarebbe come se noi avessi mo
discusso sulla fame nel mondo e poi alla fine dell'anno non
avessimo mandato neanche dieci lire.
Qui ci si trovava di fronte ad un fatto ben teorizzato ma per il
quale i soldi poi non c'erano e lo abbiamo visto poi all'atto
pratico delle assegnazioni dello Stato.
Giustamente il Consigliere Lustrissy, lo ha chiamato "cauto
decentramento", perché tutte le cose alle volte sono in fase
sperimentale e qui bisognerebbe ripetere quanto hanno già detto i
Consiglieri De Grandis e Bordon, che piuttosto la discussione si
dovrebbe fare alla fine, questi sono degli elementi propositivi che
una Giunta ritiene di portare avanti.
Abbiamo la possibilità, attraverso la legge del decentramento,
di finanziare con stabilità fino a 19 miliardi e mezzo di opere per
i Comuni, i quali potranno senz'altro consorziarsi in determinati
casi, lo vedremo in fase sperimentale il primo anno.
Non riteniamo che possano delegare completamente alle Comunità
Montane perché, se dovessi dire la mia opinione personale, non sono
omogenee, per cui ad un certo momento una sta da una parte, l'altra
dalla parte opposta del versante della vallata, non so allora come
certi problemi potrebbero essere comuni ad entrambi i Comuni
(passatemi il bisticcio). Per cui noi, in fase sperimentale, faremo
questo decentramento e verificheremo dopo un anno quello che
accadrà. Nulla impedisce che, se i Comuni avranno questa volontà di
riunirsi e riterranno le Comunità Montane strumento idoneo, o
viceversa riterranno opportuno portare delle modificazioni, saremo
anche noi sensibili al fatto ed andremo insieme a loro a verificare
ed anche a variare le nostre leggi per favorirli.
PRESIDENTE
: Ha chiesto di parlare sul capitolo 22755 il
Consigliere De Grandis; ne ha facoltà.
DE GRANDIS - (PRI):
Solo per fornire un chiarimento, non
mi occorre la risposta. In particolare all'Assessore Borbey, vorrei
direi che l'osservazione da me fatta è che se si osserva il
capitolo 22755 se ne deduce che è finanziato con fondi assegnati
dallo Stato in base alla legge 319 e 650 e poi, voltata qualche
pagina e arrivati ai capitoli 29960 e 29970, si vede che si tratta
di raggiungere fini identici con fondi assegnati dallo Stato sulle
leggi medesime 390 e 619, pertanto questi capitoli hanno una
finalità omogenea però si trovano in settori diversi.
Avevo chiesto se non fosse più opportuno, seguendo anche una
logica di bilancio, metterli nello stesso settore anziché
scorporarli.
PRESIDENTE
: Ha chiesto di parlare il Consigliere Mafrica
sui capitoli 22805, 22810, 22815.
Ne ha facoltà.
MAFRICA -
(PCI): Ci sono tre capitoli, il 22805, il 22810
e il 22815, tutti per contributi ai Comuni ma per cose diverse; il
primo dice "Spese di gestione di servizi sociali", il secondo
"Trasferimento di funzioni amministrative già esercitate dall'O.N.
M.I.", il terzo "Fondi assegnati dallo Stato per le spese di
gestione degli Asili Nido".
Tutti e tre i capitoli registrano diminuzioni abbastanza
consistenti.
Vorrei sapere le ragioni per cui questi contributi ai Comuni
sono diminuiti, anche quelli attribuiti con leggi regionali.
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin; ne ha facoltà.
ROLLANDIN - (UV):
Su questi capitoli e lo vedremo poi
anche su altre leggi di settore finanziate dallo Stato, c'è da
rilevare una grossa contraddizione. Al momento, ad esempio se
prendiamo l'O.N. M.I., la ripartizione in atto viene fatta su
determinati indici che penalizzano le regioni dove le cose vanno
bene, tipo l'indice di mortalità infantile, per cui la regione che
da un indice del 26? è passata all'11?
,
ha determinato, al
momento di stabilire gli indici di rideterminazione dei parametri,
un calo di questa rideterminazione di fondi. C'è una certa logica
in questo ma, per una regione così piccola come la nostra, è
estremamente penalizzante. Ora questi criteri come altri di
determinazioni di fondo, dovranno essere rivisti sulla base di
quelle che sono le rendicontazioni.
PRESIDENTE
: Ha chiesto di parlare il Consigliere Péaquin;
ne ha facoltà.
PEAQUIN - (PCI
): Nel capitolo 22800 riguardante:
"Contributi al Comune di Saint-Vincent", ci sono 200 milioni a
residuo.
Vorrei chiedere come mai ci sono queste cifre e quando è stata
versata la somma di un miliardo.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC
): Abbiamo versato a fine anno quasi tutto,
tranne quei 200 milioni che andranno a posto prossimamente, anche
per deficienze nostre di cassa.
PRESIDENTE
: Ha chiesto di parlare il Consigliere Péaquin;
ne ha facoltà.
PEAQUIN - (PCI
): Sul capitolo 22825. Qui ci sono i fondi
assegnati dallo Stato per le spese relative agli Asili Nido. Come
mai non ci sono più iscritte per il 1982 spese in questo senso?
PRESIDENTE
: Ha chiesto di parlare l'Assessore alla Sanità
ed Assistenza Socia le Rollandin; ne ha facoltà.
ROLLANDIN - (UV
): Purtroppo, per la determinazione dei
fondi di queste leggi, mancando ancora la legge finanziaria, si
aspetta l'assegnazione dello Stato. Mentre per le altre c'erano già
dei parametri ed abbiamo già avuto l'indice di segnalazione per cui
le abbiamo potute iscrivere in bilancio, qui non sappiamo ancora
quando questo verrà dato per l'82.
Anche sulla prima bozza di legge, non si sa di quanto sarà la
riparametrazione dei singoli per cui non si è potuto iscrivere in
bilancio; si scriverà una cifra simbolica, siccome c'è il capitolo,
quando verrà data l'assegnazione, come si fa per altri capitoli nei
quali viene messa nella posta idonea anche la riparametrazione ed
assegnazione di competenze.
PRESIDENTE
: Ha chiesto di parlare il Consigliere
Carlassare; ne ha facoltà.
CARLASSARE - (Dem. Prol. - Nuova Sin. ):
Sui capitoli 23150 e 23250: per il primo "Spese per speciali
incarichi, studi e perizie per la partecipazione ad adunanze,
consigli, comitati e commissioni", si passa da una previsione di
220 milioni nell'81, con 150 milioni di residui, a 700 milioni.
Quindi c'è un aumento molto forte, vorrei sapere da cosa è
determinato.
Nell'altro capitolo: "Spese per l'acquisto di beni
patrimoniali", ci sono anche qui delle cifre molto più importanti
delle precedenti; nell'81 avevamo 2 miliardi e 780 milioni, abbiamo
residui per 2 miliardi e 100 milioni, e per quest'anno 2 miliardi e
900 milioni. Cosa si prevede di acquistare e perché ci sono questi
residui?
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Le domande sono le stesse che ha già
fatto il Consigliere Carlassare, con in più l'osservazione che la
politica patrimoniale della Regione, che è molto attenta
nell'acquisto di edifici e strutture, non è altrettanto attenta
nell'utilizzazione di queste strutture. Cioè si continuano ad
investire molti denari nell'acquisto, poi non si sa mai
precisamente qual è l'utilizzazione finale del patrimonio
incrementato.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC
): Per il 23150, influisce in aumento la
consulenza per il servizio meccanografico con l'Italsider, e poi la
riqualificazione, con conseguente aumento, di determinate spese,
dovuta anche all'inflazione. Ma 350 milioni sono proprio per
consulenza alla Italsider.
Per quanto riguarda i beni patrimoniali, non ho con me la
previsione di acquisti, però quanto ha detto il Consigliere Mafrica
ci trova particolarmente sensibili, in quanto lo stato patrimoniale
della regione sta raggiungendo la cifra di 100 miliardi, per cui
abbiamo ritenuto nella ristrutturazione dell'Assessorato - dato che
il demanio è "Cosa Mia", non dico "Cosa Nostra" perché starebbe
male - di istituire al posto dell'ufficio attuale, che purtroppo
adesso è ridotto ai minimi, come tutti sanno, almeno in Giunta, un
ufficio efficiente proprio perché quanto è stato detto venga
effettivamente portato avanti.
E' vero si sono spese rilevanti cifre nell'acquisto di beni
immobili che bene ha fatto la Regione ad acquisire, ma c'è stata
forse lentezza sia nel mantenerli sia nel darli in gestione o
nell'utilizzarli ai vari fini che sono necessari alla vita della
regione.
Sul 22350 ci sono tutti questi residui, perché facevano capo a
questo capitolo gli stabilimenti costruiti a Cogne ed a Verrayes in
Fraz. Champagne, di cui rimangono ancora da pagare i lavori.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Vorrei sapere se il capitolo 23310
comprende solo le spese per la direzione dei lavori, oppure
comprende anche il pagamento degli assistenti e se la legge, che
dovrebbe essere rifatta, verrà fatta o meno.
PRESIDENTE
: Ha chiesto di parlare l'Assessore ai Lavori
Pubblici Borbey; ne ha facoltà.
BORBEY - (DC):
Comprende esclusivamente il pagamento
degli assistenti; la previsione è per tutto l'anno, la spesa è
annuale, ma la legge degli assistenti verrà in Consiglio il 27
aprile. La previsione non è stata ancora approvata e ricorderete
che il Coordinamento l'aveva rinviata, in quanto per passare anche
solo il IV livello bisognerà fare un concorso, magari a livello di
colloquio, per l'inserimento al IV livello, per poi rinviare a fine
novembre i concorsi per il V livello, per non portare uno
sfasamento anche nella conduzione dei lavori nella Pubblica
Amministrazione.
PRESIDENTE
: Ha chiesto di parlare il Consigliere Cout; ne
ha facoltà.
COUT - (PCI
): Nel capitolo 23400: "Spese per la
concessione di contributi straordinari per l'esproprio" ci sono 200
milioni per quest'anno, c'erano 200 milioni lo scorso anno, ci sono
520 milioni a residuo. Vorrei conoscere il motivo per cui ci sono
questi soldi, come mai sono fermi, se c'è una possibilità di
sbloccarli, insomma qual è la situazione.
PRESIDENTE
: Ha chiesto di parlare l'Assessore alle
Finanze Ramera; ne ha facoltà.
RAMERA - (DC):
Come Assessorato alle Finanze, non avendo
i soldi, abbiamo destinato le somme disponibili ad utilizzazioni
più urgenti ed abbiamo forse penalizzato qualcuno che aveva
necessità di incassare questi soldi per gli espropri fatti. Però li
abbiamo contattati in modo che non fossero delusi e penso che
andranno a posto nei prossimi mesi.
PRESIDENTE
: Ha chiesto di parlare l'Assessore ai Lavori
Pubblici Borbey; ne ha facoltà.
BORBEY - (DC):
Parlo per quanto concerne il nostro lavoro
di Assessorato ai Lavori Pubblici; l'Assessorato alle Finanze,
senz'altro, avrà ottenuto determinate pratiche forse in un momento
di mancanza di liquidità, ritardando così alcuni pagamenti;
comunque la maggior parte di questo ritardo è da imputare a noi,
all'ufficio espropri ed all'ufficio legale, perché con la 865 siamo
rimasti fermi per quasi un anno, non sapendo più come liquidare,
anzi ci siamo preoccupati se potevamo dare degli acconti o
meno.
Adesso siamo partiti in quarta per dare degli acconti perché la
questione non è ancora definita.
PRESIDENTE
: Se il Consiglio è d'accordo, sospendiamo i
lavori con la pagina 61 e li riprendiamo oggi alle ore 16.00.
La seduta è sospesa.
La seduta termina alle ore 12,50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK