Consiglio Regionale della Valle d'Aosta - Oggetto del Consiglio n. 1813 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1813 del 12 febbraio 1986 - Resoconto
OGGETTO N. 1813/VIII - APPALTO DEI LAVORI DI COSTRUZIONE DI
UNA PALESTRA IN COMUNE DI FENIS. (Interpellanza)
PRESIDENTE
: Do lettura dell'interpellanza presentata dal
Consigliere Viberti:
INTERPELLANZA
VISTA
la delibera di Giunta n. 64 del 10 gennaio 1986
con cui si approva l'aggiudicazione ad un'impresa di Charvensod dei
lavori di costruzione di una palestra in Comune di Fénis (1°
lotto
);
CONSIDERATO
che l'appalto è stato effettuato mediante
licitazione privata con esperimento ad offerte segrete sui prezzi
unitari di Capitolato;
APPURATO
che su un ammontare di spesa previsto in
complessive Lire 900 milioni la ditta risultante miglior offerente
s'è aggiudicata i lavori con un ribasso del 32,50% pari ad un
importo al netto del ribasso d'asta di Lire 603.810.000;
TENUTO CONTO
che delle
55
imprese invitate
avrebbero risposto
35 e
che solo due offerte sono
assimilabili a quella vincente (un 30,50% ed un 29,85%) mentre
l'offerta media di ribasso
è
del 16,46% si
INTERPELLA
la Giunta regionale per conoscere quali siano i suoi
intendimenti di fronte al verificarsi di simili offerte in ribasso,
anche in considerazione del fatto che molte imprese contano sulla
possibilità di avvalersi successivamente di perizie suppletive o
dell'aggiudicazione di altri lotti a diverse condizioni per
recuperare "utile d'impresa", offerte che portano senz'altro
l'Amministrazione regionale a correre il rischio di vedersi
eseguire lavori non conformi come qualità, se non addirittura come
quantità a quanto previsto in progetto;
INTERPELLA ALTRESÌ
l'Assessore competente per avere assicurazioni e
delucidazioni in merito alla qualità del progetto ed a quanto
previsto dal punto
5
del deliberato della citata
deliberazione 64/86 che sembra introdurre criteri che ad avviso
dello scrivente dovrebbero essere sempre eseguiti per cautelare
l'Amministrazione.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Credo che l'interpellanza sia
sufficientemente chiara e permetta di supporre le considerazioni e
le ipotesi fatte da chi ha letto la deliberazione n. 64 del 10
gennaio di quest'anno, con la quale si affida al miglior offerente
la costruzione di una palestra in Comune di Fénis, con un ribasso
più che notevole e che di questi tempi è piuttosto frequente, e che
comincia a far dubitare sulla possibilità che effettivamente esista
un utile accettabile per la stessa impresa che fa l'offerta.
Noi siamo preoccupati perché vari impresari edili fanno strani
discorsi e accennano addirittura a contributi all'edilizia in crisi
e non vorremmo che la mentalità del contributo, che secondo noi è
molto pericolosa, si trasferisse anche in questo settore favorendo
l'elargizione di ulteriori contributi in aggiunta a quelli che lo
stesso settore già riceve. Siamo anche preoccupati per le
conseguenze che comportano ribassi di questo genere, che sono state
evidenziate anche nell'interpellanza, ma che speriamo ci vengano
spiegate dall'Assessore.
Ci è parso che anche la Giunta regionale voglia evitare che
questo ribasso comporti dei danni per l'Amministrazione stessa.
Infatti, al punto 5 della parte deliberativa, la Giunta dice:
"...di stabilire che l'Assessorato dei Lavori Pubblici, in
occasione della consegna dei lavori, inviti formalmente per
iscritto l'impresa ed il direttore dei lavori ad attenersi
scrupolosamente al progetto dei lavori, al capitolato, ai prezzi ed
agli atti contrattuali d'appalto, contenendo le spese per i lavori
appaltati entro il limite massimo della spesa impegnata dalla
Giunta (603 milioni) al netto del ribasso d'asta, con il divieto di
eseguire nuovi o maggiori lavori senza la preventiva autorizzazione
scritta dell'Assessore regionale". Evidentemente le denunce che
vengono fatte in questo Consiglio dall'opposizione sull'uso troppo
disinvolto della perizia suppletiva, dovuta a nuove e maggiori
opere non previste, hanno sollecitato la Giunta a cercare di porre
finalmente rimedio al problema. Se siamo arrivati a questo punto,
se cioè quella che dovrebbe essere la norma, deve addirittura
essere messa per iscritto nel testo del deliberato di una decisione
della Giunta regionale, ciò significa che la situazione è ancora
più preoccupante di quanto noi immaginavamo. Resto comunque in
attesa dei chiarimenti della Giunta e dell'Assessore Fosson e poi,
eventualmente, replicherò.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Sui metodi di appalto ho già avuto modo di
fornire spiegazioni a diversi Consiglieri. È noto che, secondo i
diversi metodi di appalto e secondo le diverse tipologie di gara
d'appalto, i ribassi possono subire delle modificazioni, al limite
anche artificiose. Quando la gara d'appalto si fa sulla media, è
chiaro che chi più si avvicina alla media si aggiudica il lavoro.
Necessariamente chi ha proposto un ribasso particolarmente alto o
particolarmente basso viene quindi escluso dalla gara. Quando
invece il tipo di appalto è, come questo, al massimo ribasso,
l'Amministrazione non ha modo di cautelarsi nei confronti di
ribassi particolarmente alti. A me pare che quando gli impresari,
in una gara al massimo ribasso, fanno ribassi di questo tipo, fanno
sicuramente dei conti ben precisi. Non posso escludere in generale
che contribuisca ad aumentare il ribasso una certa "fame di lavoro"
e quindi, quando la gara è al massimo ribasso, si possono anche
"sparare" dei ribassi particolarmente elevati pur di prendere un
lavoro.
Per quanto riguarda il lavoro specifico, si tratta di un
intervento unicamente strutturale, quindi è un lavoro definito in
ogni suo particolare di progetto e può anche permettere dei ribassi
considerevoli, anche se è sempre molto difficile entrare
nell'organizzazione di un'impresa o nei particolari delle sue
attrezzature. Tuttavia questo lavoro di carattere strutturale può
anche giustificare un ribasso di questo tipo, nel senso che
all'impresa resta ancora un minimo margine di utile.
L'interpellanza chiede, in sintesi, di avere delucidazioni:
"...in merito alla qualità del progetto". Ho detto che si tratta
del progetto di una palestra, che ci è stato fornito dal Comune di
Fénis, che è stato rivisto per l'appalto dagli uffici competenti e
per il quale non dovrebbero esserci sorprese di alcun tipo. Il
progetto è anche accompagnato da una perizia geotecnica-geologica e
quindi, salvo imprevisti particolarissimi, non dovrebbero esserci
ulteriori spese.
Per quanto riguarda il punto 5 della deliberazione, citato dal
Consigliere Viberti, io ricordo che, anche se in forma diversa, in
ogni deliberazione viene scritto regolarmente che la cifra
autorizzata è quella contenuta nei valori netti di appalto e che
ogni lavoro in più deve essere preventivamente autorizzato; si
tratta quindi di una formula generale, che viene sempre
scritta.
Toccando un altro argomento ricordato dal Consigliere Viberti e
cioè quello della preoccupazione che fatti di questo genere, con
ribassi che possono apparire anomali, non si verifichino più, posso
dire che la preoccupazione è anche dell'Amministrazione regionale.
È difficile però, come dicevo già prima, scegliere una forma di
gara d'appalto che vada bene e che ci garantisca da ogni rischio.
Ho già detto che variamo i tipi di gara d'appalto proprio per dare
la massima aleatorietà. Per i prossimi appalti contiamo di
utilizzare più frequentemente la formula del "progetto-offerta" che
è già stata utilizzata per l'Olivetti Diasprondisk di Arnad e con
la quale ogni impresa fa la sua offerta e compila essa stessa
l'elenco dei prezzi. Questo nuovo criterio, imponendo all'impresa
di studiare ogni singolo prezzo, per darci quindi l'offerta del
costo globale, dovrebbe imporre all'impresa una maggiore attenzione
e nel contempo le garantirebbe una minore aleatorietà nello
stabilire, come spesso accade utilizzando criteri abbastanza
anomali, il ribasso d'asta. È un continuo tentativo per adeguarsi
ad una realtà che è sempre in evoluzione e non penso che ci possano
essere delle regole fisse.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei innanzitutto ringraziare
l'Assessore per le sue delucidazioni e per sottolineare che
l'ultimo esempio da lui fatto di tipo di appalto, mi sembra
intelligente e degno di essere seguito soprattutto per i lavori di
una certa entità; ci auguriamo che questa nuova impostazione abbia
un certo seguito.
Prima mi sono dimenticato di chiedere notizie su un fatto che
sarebbe accaduto in Parlamento e che avrebbe comportato una
modifica alla legge finanziaria, con l'introduzione di particolari
norme nella revisione dei prezzi. Gradirei che l'Assessore mi
rispondesse anche se non direttamente in sede di discussione,
perché so che ciò non è possibile a termini di regolamento. Secondo
queste nuove norme forse non sarà più possibile effettuare la
revisione dei prezzi nel primo anno di lavori. Se ciò corrisponde
al vero credo che si debba dare opportuna...
ROLLANDIN (fuori microfono):
"...fatte salve...".
Sì, fatte salve! Comunque credo che sia opportuno diffondere
queste nuove disposizioni tra gli imprenditori che abitualmente si
rivolgono all'Amministrazione regionale.
(...INTERRUZIONE...)
Se sanno già tutto allora sarà opportuno fargli sapere che voi
avete intenzione di rispettare queste nuove norme e che quindi si
facciano i conti senza pensare ad una eventuale perizia suppletiva
da richiedere nel primo anno di lavori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK