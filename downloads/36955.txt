Consiglio Regionale della Valle d'Aosta - Oggetto del Consiglio n. 840 del 5 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 840 del 5 novembre 2014 - Resoconto
OGGETTO N. 840/XIV - Interpellanza: "Revisione dei nuovi
criteri adottati per garantire la gratuità del servizio dei
trasporti pubblici di linea agli ultra ottantacinquenni".
Presidente -
La parola al collega Ferrero.
Ferrero (M5S) -
Grazie Presidente.
Parliamo della riduzione che è stata fatta ovviamente delle
carte gratuite dei trasporti, riduzione che sicuramente aveva una
logica, che era quella di consentire ovviamente la fruizione a chi
effettivamente aveva delle difficoltà economiche, quindi si va a
vedere il reddito e, di conseguenza, si produce un risparmio per le
casse regionali. Noi però abbiamo analizzato - e vorremmo sentire
qual è l'opinione dell'Assessore - anche altri fattori; il fattore
che noi abbiamo analizzato in particolare è l'età di chi fruisce
della gratuità dei trasporti, perché questo? Perché bisogna fare un
discorso, secondo noi, di economia globale a livello di
amministrazione, certamente un provvedimento adottato da un
Assessorato può produrre un risparmio, ma bisogna poi vedere che
effetti può avere globalmente sui bilanci degli altri Assessorati,
e mi spiego meglio. Sappiamo che ormai l'età media si è allungata,
persone di 80-90 anni ormai sono la regola, sappiamo peraltro che
molte di queste persone, perché passano giustamente le prove, sono
ancora alla guida di autoveicoli. Sappiamo peraltro che se da una
parte è diminuito in questi anni il numero degli incidenti ed è
diminuito il numero delle persone che sono decedute in un'ottica
generale...dal punto di vista però delle classi di età, c'è stato
un aumento per le classi di età più anziane, cioè dagli 80 fino ai
90, 93, 94 anni, rispettivamente del 14 e del 25 percento.
Il discorso allora che volevamo fare, che volevamo affrontare
con l'Assessore è questo: a prescindere, diciamo, da discorsi di
reddito, arrivati ad una certa età conviene tenere sulla strada una
persona che comunque ha dei riflessi che non sono più i riflessi di
un diciottenne? Questo è chiaro...magari prende anche in maniera
continuativa dei farmaci e quindi rappresenta in ogni caso ogni
volta che si mette alla guida un rischio per sé stesso e per gli
altri, perché è indubbio che riflessi meno pronti ed eventuali
effetti così inibitori dei farmaci producono poi alla fine un
rischio maggiore di incidenti, tant'è vero che anche le
assicurazioni nel calcolare poi i premi ovviamente tengono conto di
questi rischi. Allora a noi interessava sapere, se prendiamo una
classe che può essere dagli 85 in su o se vogliamo anche dai 90
anni in su, ripristinando le tessere, perché poi lo sappiamo alle
volte la gente com'è, qui non è un discorso, diciamo, di
soldi...sì, magari la persona può anche permettersi di pagare la
corsa sull'autobus, ma poi perché...non lo fa e si mette sulla
strada, alle volte si mette anche sulla strada per...abbiamo dei
Signori anziani arzilli che addirittura noi sappiamo vanno ad
aiutare nelle microcomunità, quindi fanno anche un lavoro, hanno
magari uno dei loro familiari in microcomunità che non possono
tenere e quindi devono andare a trovarlo. Vale allora veramente la
spesa mettere sulla strada queste persone...e poi eventualmente
andare a vedere e vedere che ci sono stati un
tot
di
incidenti. Sappiamo quanto costa alla collettività un giorno di
ricovero in ospedale di una persona. Pensiamo ad un incidente con
una prognosi di una trentina di giorni di ricovero per la persona
anziana e magari un'altra quindicina per un'altra persona, pensiamo
lì trattiamo subito di migliaia di euro come...cioè
tranquillamente, è un calcolo che può essere fatto immediatamente.
Allora, vale veramente la spesa? Capisco il discorso che è stato
fatto di risparmio, bisogna tener conto del reddito, ma ragioniamo
globalmente, forse si potrebbe stabilire l'esenzione, un'esenzione
che andrebbe comunque, facendo il discorso generale, a vantaggio
sia delle casse regionali globalmente, perché si paga qualcosa di
più per gli abbonamenti, ma poi si diminuiscono di molto i rischi
di queste persone, che comunque devono mettersi in movimento,
devono andare a far benzina e devono fare tutta una serie di
manovre con l'autovettura e quindi ritornano automaticamente sulla
strada quando molti di questi avevano perso l'abitudine proprio
perché c'era questa gratuità del servizio pubblico. Noi volevamo
riuscire a capire se il bilancio era veramente positivo o se
potevamo tentare di fare uno sforzo per dare una garanzia a
comunque una parte della comunità, che è una parte che, diciamo,
soffre di più, perché soffre di patologie e ha tutta una serie di
problemi in più rispetto ad altre classi di età della
popolazione.
Si dà atto che dalle ore 11,28 assume la presidenza il
Vicepresidente Rosset.
Rosset (Presidente) -
Grazie Consigliere Ferrero. Per la
risposta, ha chiesto la parola l'Assessore Marguerettaz, ne ha la
facoltà.
Marguerettaz (UV) -
Grazie Presidente.
Sicuramente l'illustrazione del collega Ferrero ha circoscritto
e ha in qualche modo dato degli elementi in più rispetto alla
semplice lettura dell'interpellanza, che sicuramente ha delle
domande puntuali, dove si chiedono dei dati. In questo modo però è
emersa la
ratio
di quello che era il ragionamento di fondo e
anticipo - se il collega Ferrero è d'accordo - di proseguire questo
ragionamento in commissione, dove avremo modo di raccogliere
qualche dato in più: con gli uffici della Motorizzazione capire
quante sono le patenti degli ultra ottantacinquenni, perché sarebbe
un altro elemento che ci interessa, perché mi allontano un po'
dall'interpellanza nuda e cruda, ma, come lei ben sa, non è così
scontato avere la patente dopo gli 85 anni, perché ci sono delle
visite mediche, ci sono dei percorsi e mi pare che - non vorrei
sbagliare - la frequenza della visita medica per il rilascio della
patente, superata una certa età, sia sicuramente più frequente
rispetto agli altri. Quindi già il legislatore ha individuato
criteri a livello nazionale molto più serrati, molto più rigorosi,
perché giustamente c'è una lenta, ma indubbiamente reale perdita
non solo dell'udito e della vista, ma anche dei riflessi e
sicuramente questo dato ci permetterebbe di capire di più.
Per quanto concerne la prima domanda, noi subito quando abbiamo
ricevuto, abbiamo chiesto con una lettera protocollo del 29 di
ottobre i dati, purtroppo, proprio perché è cambiato il sistema,
non abbiamo il riscontro, quindi, riandando in commissione,
mettendo insieme i due dati, potremo fare la riflessione.
Mentre per la seconda domanda riesco a darle sicuramente un dato
puntuale. A fronte delle 7.745 tessere utilizzate almeno una volta
nel 2014, risultano 1.066 nella prima fascia (gratuita) e 216 nella
seconda fascia, ovvero dove lo sconto è del 50-60 percento. Delle
7.745 tessere che sono state utilizzate almeno una volta fino ad
agosto 2014 ad oggi 6.463 sono nella fascia alta, ovvero nella
fascia dove c'è uno sconto comunque del 30 percento rispetto al
biglietto, perché l'impostazione precedente non ha tolto tutti gli
sconti, nel senso che tutti gli anziani non pagano il prezzo pieno:
abbiamo la fascia dove c'è la gratuità assoluta, abbiamo una fascia
intermedia dello sconto del 50 percento e comunque tutti gli altri
hanno uno sconto del 30 percento. Il dato quindi è puntuale e,
quando avremo i dati, capiremo di questi 1.066 quanti sono gli
ultra ottantacinquenni e poi li incroceremo con le patenti in
circolazione.
Ovviamente per la terza domanda rinvierei la risposta a
quest'approfondimento, perché credo sia anche interessante capire
come si è evoluto, dopo l'innovazione, l'utilizzo del mezzo
pubblico. Credo che potrebbe esserci un momento di riflessione su
questo. A livello così empirico, mancando i dati, vi è stata una
certa razionalizzazione dell'utilizzo del mezzo pubblico. Credo
quindi che il dato a consuntivo, alla fine dell'anno sarà possibile
fare questa riflessione, ma io non escludo l'analisi, però sarebbe
meglio avere tutti i dati, perché così magari ci confrontiamo, ma,
secondo me, non sono tantissime le patenti in circolazione dopo una
certa data. Su quest'argomento concordo con lei, molte volte
abbiamo anche delle persone prossime, delle persone care che si
sottopongono...molte volte certi familiari che magari addirittura
hanno detto: "ma sarebbe stato meglio non aver la patente", però
erano tutti nella condizione... Sono argomenti sicuramente che
meritano di essere approfonditi.
Presidente -
Grazie Assessore. Per la replica, ha chiesto
la parola il Consigliere Ferrero, ne ha facoltà.
Ferrero (M5S) -
Grazie Presidente.
Ringrazio l'Assessore, ovviamente è legittimo, quando avremo i
dati, potremo fare un discorso più ampio. Effettivamente io le
posso dare un dato, ma che è un dato proprio a pelle, non è un dato
che è scientifico: dalle persone che ho potuto contattare...quelle
che prima utilizzavano il mezzo pubblico se adesso magari devono
anche solo fare un salto a fare la spesa in città o qualcosa,
dicono: "ah no prendo la macchina perché comunque devo cacciare
l'euro", e, di conseguenza, cosa succede? Succede che abbiamo
comunque una macchina in più in circolazione e una persona che alle
volte, perché deve andarsi a fare la visita medica,
perché...insomma, non è una persona che, dal punto di vista
dell'affidabilità, è un pilota di Formula 1, senza voler andare a
dire...perché poi ci sono dei novantenni che guidano meglio dei
diciottenni, lo sappiamo benissimo. Io però vedrò di acquisire
magari anche i dati relativi all'indice degli incidenti, cioè per
vedere in base alla fascia di età quali sono stati gli incidenti,
perché se alla fine poi scoprissimo, per dire, che c'è una decina
di persone che non rientrano e per le quali si potrebbe dare la
gratuità e che con due incidenti di quel tipo magari paghiamo il
doppio, il triplo...alla fine in questo periodo bisogna guardare
brutalmente a quello che è il portafoglio e magari dire: "mettiamo
qualcosa in più da una parte per risparmiare magari il doppio, il
triplo dall'altra". Questa è una verifica che dobbiamo fare con i
dati, quindi accolgo di buon conto l'approfondimento in
commissione. Grazie.
Presidente -
Grazie Consigliere Ferrero. Proseguiamo con
l'ordine del giorno, con il punto n. 14, un'interpellanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK