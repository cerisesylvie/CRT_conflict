Consiglio Regionale della Valle d'Aosta - Oggetto del Consiglio n. 2067 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 2067 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2067/X Approvazione dell'appalto, mediante pubblico
incanto, dei lavori di costruzione dell'impianto di irrigazione a
pioggia automatizzato nel comprensorio del Consorzio di
miglioramento fondiario "Gignod" nel Comune omonimo. Approvazione
ed impegno di spesa.
Deliberazione Il Consiglio
Richiamata la legge regionale del 6 luglio 1984, n. 30, e
successive modificazioni con la quale si dà incarico
all'Assessorato dell'Agricoltura, Forestazione e Risorse Naturali
di appaltare i lavori di viabilità rurale, irrigazione e acquedotti
che rivestono notevole importanza;
Preso atto che il Geom. Grimod Lino di Aosta, tecnico incaricato
dal Consorzio di Miglioramento Fondiario "Gignod", ha fatto
pervenire il progetto esecutivo relativo all'esecuzione di tutti i
lavori necessari per la costruzione dell'impianto d'irrigazione a
pioggia automatizzato nel comprensorio del Consorzio di
Miglioramento Fondiario" Gignod nel comune omonimo che prevede una
spesa complessiva di Lire 1.505.698.721 comprensiva di I.V.A. (Lire
1.265.293.043 I.V.A. esclusa);
Preso atto, inoltre, che tale progetto è stato verificato dal
competente ufficio tecnico del Servizio, il quale ha ritenuto che
il progetto stesso sia realizzabile secondo gli elaborati
presentati e che i prezzi indicati nell'apposito elenco, consegnato
a corredo della documentazione tecnica, siano congrui;
Tenuto presente che per la realizzazione dell'opera
l'Amministrazione regionale ritiene conveniente appaltare i lavori
mediante pubblico incanto, al fine di garantire la massima
trasparenza;
Ritenuto, pertanto, di approvare il progetto di cui si tratta,
anche ai fini espropriativi di cui agli articoli 1 e 3 della legge
3 gennaio 1978, n. 1, di appaltare i lavori soprarichiamati con
contratto in parte a corpo ed in parte a misura, come indicato
nell'articolo 329 della legge 20 marzo 1865 n. 2248, all. F e
mediante pubblico incanto, con il criterio previsto dall'articolo
21, primo comma, della legge 11 febbraio 1994, n. 109 e successive
modificazioni ed integrazioni, precisando che non saranno ammesse
offerte in aumento, per un importo a base d'asta di L.
1.265.293.043 e di approvare la spesa complessiva di L.
1.505.698.721 (I.V.A. compresa);
Ricordato, ancora, che essendo l'opera di cui si tratta inserita
in una tornata di gare il cui bando è stato approvato con
precedente deliberazione non è necessario redigerne uno
specifico;
Preso atto, infine, che in data 12 febbraio 1996 il Comune di
Gressan ha rilasciato la concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima;
Visto il parere favorevole di legittimità rilasciato, dal
Dirigente dei Servizi Agrari ed Affari Generali dell'Assessorato
dell'Agricoltura, Forestazione e Risorse Naturali, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Vista la legge regionale 6 luglio 1984, n. 30 e successive
modificazioni;
Visto l'articolo 21, primo comma, della legge 11 febbraio 1994,
n. 109 e successive modificazioni ed integrazioni;
Visto l'articolo 329 della legge 20 marzo 1865, n. 2248 all.
F;
Delibera
1) di approvare, anche ai fini espropriativi di cui agli
articoli 1 e 3 della legge 3 gennaio 1978, n. 1, il progetto
relativo ai lavori di costruzione dell'impianto d'irrigazione a
pioggia automatizzato nel comprensorio del Consorzio di
Miglioramento Fondiario "Gignod" nel comune omonimo per un importo
complessivo di Lire 1.505.698.721 (I.V.A. compresa);
2) di approvare l'appalto delle opere in questione con contratto
in parte a corpo ed in parte a misura, come indicato nell'articolo
329 della legge 20 marzo 1865 n. 2248, all. F e mediante pubblico
incanto, per un importo e base d'asta di L. 1.265.293.043
incaricando l'Assessorato Agricoltura, Forestazione e Risorse
Naturali di provvedere agli adempimenti necessari stabilendo che
l'aggiudicazione verrà effettuata nei confronti del soggetto che
avrà presentato il massimo ribasso sull'elenco prezzi posto a base
di gara, ai sensi dell'articolo 21, primo comma, della legge 11
febbraio 1994, n. 109 e successive modificazioni ed integrazioni
precisando che non verranno accettate offerte in aumento;
3) di stabilire che all'oggetto di cui si tratta, si provveda
mediante "tornata di gare" comprendente, nel suo complesso, le
seguenti opere:
- Lavori di costruzione dell'impianto d'irrigazione a pioggia
automatizzato nel comprensorio del Consorzio di Miglioramento
Fondiario "Ru d'Arberioz" in Comune di Aymavilles (importo a base
d'asta lire 1.725.000.000);
- Lavori di costruzione dell'impianto d'irrigazione a pioggia
automatizzato nel comprensorio del Consorzio di Miglioramento
Fondiario "Gignod", in Comune di Gignod (importo a base d'asta lire
1.265.293.043);
- Lavori di costruzione dell'impianto d'irrigazione a pioggia
automatizzato nel comprensorio del Consorzio di Miglioramento
Fondiario "Brusson" in Comune di Brusson (importo a base d'asta
lire 1.182.042.500);
4) di approvare la spesa complessiva di Lire 1.505.698.721
(unmiliardocinquecentocinquemilioniseicentonovantottomilasettecentoventuno)
I.V.A. compresa, impegnandone una prima parte di Lire 700.000.000
(settecentomilioni), da imputarsi al capitolo 41760 ("Spese per
opere di miglioramento fondiario") del bilancio di previsione della
Regione per l'anno 1996 che presenta la necessaria disponibilità
(Richiesta n. 862), dando atto che la rimanente spesa verrà
imputata sui corrispondenti capitoli dei bilanci futuri nel modo
seguente:
- per l'anno 1997 lire 650.000.000;
- per l'anno 1998 lire 155.698.721;
5) di stabilire che per l'appalto dei lavori di cui si tratta
valga il capitolato speciale d'appalto redatto dal progettista per
l'esecuzione delle opere in questione;
6) di stabilire, inoltre, che per l'appalto delle opere sopra
indicate valga l'elenco prezzi allegato al capitolato speciale
d'appalto di cui al punto 5) della presente deliberazione;
7) di disporre che all'aggiudicazione dei lavori della tornata
di gare si proceda con l'ordine indicato al precedente punto 3),
con esclusione dalle gare successive delle imprese via via
aggiudicatarie dei lavori precedenti e dei raggruppamenti
comprendenti una o più delle imprese stesse;
8) di demandare a successive deliberazioni della Giunta
regionale ogni ulteriore adempimento per l'esecuzione dell'appalto
di cui si tratta;
9) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera f), del decreto legislativo 22
aprile 1994, n. 320.
Allegati
(...omissis...)
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione il nuovo
testo presentato dall'Assessore:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK