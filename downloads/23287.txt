Consiglio Regionale della Valle d'Aosta - Oggetto del Consiglio n. 2469 del 7 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2469 del 7 febbraio 2007 - Resoconto
OGGETTO N. 2469/XII - Comunicazioni del Presidente del
Consiglio (Decesso dell'ex Assessore Liborio Pascale)
Presidente
- Ho appreso nella pausa pranzo, chiedo scusa
al Consiglio di non averlo fatto stamani, che è mancato nella
giornata di ieri, alla età di 67 anni, Liborio Pascale, esponente
di spicco della vita politica valdostana nelle file del Partito
socialista italiano.
Dirigente della pubblica amministrazione, coniugato con due
figli, fu eletto Consigliere comunale di Aosta nel 1980; viene
eletto in Consiglio regionale nel 1983, ricoprendo l'incarico di
Presidente della Commissione consiliare per l'industria e
l'occupazione, costituita appositamente per seguire le vicende
legate alla grave crisi occupazionale dello stabilimento
siderurgico "Cogne"; dal 1990 al 1992 Assessore al turismo. Nel
corso della sua decennale presenza in Consiglio regionale, in
particolar modo nel periodo di guida del dicastero del Turismo,
Liborio Pascale operò con grande impegno per migliorare la qualità
della nostra offerta turistica, per rendere sempre più accogliente
la nostra Regione, per farne sempre più un centro di attrazione
nell'arco alpino.
Oggi, di fronte alla sua scomparsa, lo vorrei ricordare come un
amministratore rigoroso, politico lungimirante e di ampie vedute,
uomo che seppe dare il meglio di sé al servizio della collettività
e della Valle d'Aosta, che amava profondamente come tanti altri
Valdostani di adozione. Ha svolto negli ultimi anni la funzione di
Giudice di pace.
Alla famiglia, alla moglie e ai 2 figli rinnovo, a nome
dell'Assemblea tutta, le nostre più sentite condoglianze.
Ha chiesto di poterlo commemorare l'Assessore La Torre.
La Torre (FA)
- Voglio solo aggiungere qualche breve
parola, per ricordare un amico, un compagno socialista con cui
abbiamo condiviso parecchi anni di attività politica, anni
importanti e anche anni difficili della vita politica del nostro
Paese. Lo ricordo esattamente come lo ha descritto il Presidente
del Consiglio e ci tengo a intervenire per portargli solo il saluto
di tutti i compagni socialisti dell'epoca che, sono sicuro, oggi
sentiranno la sua mancanza, perché la sua presenza è sempre stata
molto forte e sentita, una presenza veramente autorevole e
importante che molte volte ha dato il senso di marcia all'interno
del Partito socialista. Voglio solo ricordarlo a nome di tutti i
Socialisti e rivolgergli questo triste saluto, che mai gli avrei
voluto fare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK