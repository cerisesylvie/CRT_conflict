Consiglio Regionale della Valle d'Aosta - Oggetto del Consiglio n. 1667 del 22 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1667 del 22 novembre 1995 - Resoconto
SEDUTA POMERIDIANA DEL 23 NOVEMBRE 1995
OGGETTO N. 1667/X Iscrizione all'ordine del giorno di nuovo
oggetto.
Risoluzione Il Consiglio regionale della Valle d'Aosta
Sentite le dichiarazioni rese dal Presidente della Repubblica
italiana in occasione di un incontro pubblico a Milano il 20
novembre scorso in merito al futuro assetto istituzionale
dell'Europa;
Considerato che tali dichiarazioni si pongono in netto contrasto
con i principi sanciti dal trattato di Maastricht che prevede
l'organizzazione europea su base regionale;
Visto il trattato di Helsinki e la Carta delle Nazioni Unite,
che ribadiscono l'inviolabile diritto di ogni popolo di
autodeterminarsi;
Esprime
la più ferma disapprovazione nei confronti di quanto affermato
dal Capo dello Stato in ordine alla futura organizazione
europea;
Decide
di inviare copia della presente risoluzione alla Presidenza
della Repubblica, alla Presidenza del Senato e alla Presidenza
della Camera dei Deputati.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente Si deve votare l'iscrizione all'ordine del giorno
della risoluzione presentata dai consiglieri Linty e Tibaldi.
Ha chiesto la parola il Consigliere Florio.
Florio (VA) Volevo intervenire per chiedere di rinviare
l'iscrizione di questo punto all'ordine del giorno, non data l'ora
tarda, non per evitare la discussione, ma perché credo sia questo
un argomento di una tale importanza ed incidenza per questa
assemblea elettiva, da richiedere che la discussione avvenga non
sulla base di dichiarazioni riportate dalla televisione o da
interviste sui giornali, ma quanto meno dalla conoscenza precisa e
specifica di ciò che una così alta carica di questo paese ha detto.
Chiedo che ci sia sì una discussione seria, ma sulla base di dati
seri e certi.
Presidente Ha chiesto la parola il Consigliere Linty.
Linty (LN) Ho l'impressione che qualche volta se conviene
iscrivere si iscrive, se non conviene iscrivere non si iscrive.
Io credo che su questo argomento si siano espresse delle forze
politiche; ora io non ho il resoconto stenografico, certificato dal
notaio, di ciò che Scalfaro ha detto a Milano e sfido chiunque a
produrmi copia di un resoconto stenografico di ciò che ha detto.
Fatto è che chiunque di noi abbia seguito i telegiornali del 20 e
21 scorsi, non ha avuto bisogno di avere il resoconto notarile, ma
si è reso perfettamente conto di quelle che sono state le
dichiarazioni del Capo dello Stato. Altrimenti, se così non fosse,
credo che la questione sarebbe rimasta all'interno degli uffici o
comunque all'interno dei movimenti politici e non sarebbe
uscita.
Parlo per quel che ho sentito io e sicuramente ha sentito anche,
di questo ne sono più che sicuro, il segretario dell'Union
Valdôtaine. Credo che ciò che ha detto Scalfaro non sia solo una
esternazione.... sì, se vogliono uscire a me non interessa, prendo
atto del fatto che questo Consiglio non vuole parlare di questo
argomento.
Presidente Qui non si può entrare nel merito, si deve dire
favorevole o contrario.
Linty (LN) Sto adducendo le motivazioni per il voto favorevole,
non sono uscito dal seminato.
Sto dicendo che se queste esternazioni fossero state fatte su
macrosistemi, sulla macropolitica, come se ne sentono regolarmente
tutti i giorni ai telegiornali, la cosa poteva anche lasciare il
tempo che trovava e ognuno poteva dire la sua. Ma la gravità, al di
là dei principi che ci animano, sta nel fatto che è stata
l'esternazione della massima carica dello Stato in contrasto netto
con un trattato europeo, nella fattispecie quello di Maastricht. E'
questo che deve sensibilizzare questo Consiglio regionale.
Mi rendo conto che la risoluzione presentata può presentare
delle lacune, ma è una risoluzione apertissima, lungi da noi l'idea
di volerla mantenere così come è stata scritta; anzi, se si vuole
collaborare alla stesura di un testo che venga votato da questo
Consiglio, credo che - e qui giustifico il non rinvio -
bisognerebbe applicare in questo caso il detto che il ferro va
battuto quando è caldo, tant'è che questa mattina il Presidente del
Consiglio ha riconosciuto l'urgenza di questa risoluzione,
altrimenti non sarebbe rientrata nell'articolo 53 e non sarebbe
stata discussa oggi.
Chiedo un sacrificio in ordine temporale ai consiglieri, sono
due giorni che siamo qui, la stampa sarà felice perché potrà dire
che finalmente i Consigli regionali durano per tutti e due i
giorni, mentre prima duravano solo mezza giornata. Però chiedo
questo sacrificio per poter affrontare il discorso e dare una
risposta immediata.
Riteniamo, parlo per il mio gruppo, che questi argomenti vadano
affrontati in questa sede questa sera.
(...Intervento del Consigliere Marguerettaz, fuori
microfono...)
Presidente Pongo in votazione l'iscrizione della risoluzione,
ricordando che occorrono 24 consiglieri per l'iscrizione:
Presenti, votanti e favorevoli: 19
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK