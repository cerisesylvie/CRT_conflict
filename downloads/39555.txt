Consiglio Regionale della Valle d'Aosta - Oggetto del Consiglio n. 2699 del 18 aprile 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2699 del 18 aprile 2017 - Resoconto
OGGETTO N. 2699/XIV - Interpellanza: "Condivisione di
indirizzi con i responsabili dell'USL".
Rosset (Presidente) -
Punto n. 15 dell'ordine del giorno.
Per l'illustrazione, chiede la parola il collega Rollandin, ne ha
facoltà.
Rollandin (UV) -
Indubbiamente le visite in ospedale dei
vari ammalati credo siano un atto importante, doveroso e
sicuramente con un significato di cortesia e di amicizia. Meno
spiegabile è un po' quello che ci è stato segnalato da più parti:
il fatto che negli uffici dell'USL, e non solo, ma anche dei vari
reparti dell'ospedale ci sia questa presenza che ci è stata
segnalata di un Consigliere regionale che dà indicazioni, dà
prospettive e dà degli ordini ai vari responsabili. Questo ci ha un
po' incuriosito e volevamo capire se è in atto un nuovo sistema di
delega di particolari funzioni, che possono essere in qualche modo
viste come un vicariato o comunque un incarico che viene dato per
seguire particolari azioni e soprattutto quali indirizzi siano
stati dati a questo livello per capire, per soprattutto
giustificare tutto questo attivismo sicuramente importante, che
viene segnalato sia al mattino che durante la giornata nei vari
locali della pubblica amministrazione. Ci faceva piacere capire se
questo è il nuovo indirizzo che viene dato dall'Assessore.
Presidente -
Ha chiesto la parola l'Assessore Bertschy,
ne ha facoltà.
Bertschy (UVP) -
Grazie collega Rollandin. Leggendo la
sua interpellanza, devo dirle che l'ho riletta, perché, essendo che
ci sono in sala due ex Assessori, tre ex Assessori, ma uno di
questi svolge attualmente il ruolo da Assessore, mi sono chiesto,
ma poi vedendo la sua firma ho capito che l'ex Assessore non era
lei ma poteva essere un altro e sinceramente mi sono un po' stupito
e ho provato a capire l'oggetto e l'obiettivo dell'interpellanza.
Come l'ha posta evidentemente è un'interpellanza che ha un valore
giusto in questo momento di primo incarico, anche da parte mia, in
funzione di Governo in un ruolo importante come quello
dell'Assessorato della sanità e in una situazione particolare come
quella che stiamo vivendo. Rilevato che l'ex Assessore in questione
non può che essere l'attuale Consigliere Fosson, l'altro fa
l'Assessore e l'altro è lei che ha firmato l'interpellanza, ho
riguardato negli atti anche in questo momento un po' di grande
lavoro, e deleghe all'ex Assessore Fosson non ne sono state date.
Piuttosto gli è stata affidata la Presidenza della V Commissione da
parte della maggioranza e in quel ruolo avrà sicuramente la
possibilità di esercitare la sua esperienza e le sue capacità e di
mettere a disposizione della maggioranza, ma del Consiglio
regionale tutto le esperienze acquisite. Se poi questo si traduce
in qualcosa che attualmente io non conosco e che viene riportato in
Consiglio regionale e che credo meglio potrà spiegare forse con più
puntualità l'interessato, lascio a lui farlo.
Per quello che ci riguarda, intendiamo lavorare in maniera
concertata, collaborativa anche con la maggioranza rispetto a tutti
i temi, però, rispetto alla presenza, e soprattutto alla nostra
attenzione agli aspetti puntuali segnalati all'interno
dell'azienda, l'atteggiamento dovrà essere completamente diverso
perché, per quello che mi riguarda, ma che riguarda il Governo
regionale nel suo complesso, l'intenzione è di dare la possibilità
nei prossimi anni all'azienda di recuperare la sua autonomia
gestionale, di mantenere il nostro ruolo di controllo e di
coordinamento su una spesa importante che viene assegnata dal
nostro bilancio: lo sappiamo tutti, sono 244 milioni, sono cifre
importanti che valgono il 23 percento del bilancio regionale,
quindi alla politica il ruolo di indirizzo, di controllo, gli
obiettivi di mandato al prossimo Direttore generale e la verifica
della realizzazione degli obiettivi. La politica, per quello che ci
riguarda, che faccia un passo indietro, invece, dalla gestione
operativa all'interno dell'ospedale, dalle piccole e grandi
situazioni che personalmente non conosco. Il Consigliere Guichardaz
mi aveva invitato ad andare in ospedale, vorrei gestire in questa
fase anche il mio ruolo, io credo che all'ospedale noi dobbiamo
andare soprattutto per coordinare meglio il nostro rapporto tra
azienda e Regione e operare in questo senso. Poi riviene a noi come
amministratori verificare ogni cosa ed essere presenti in ogni
situazione, ma dobbiamo uscire dalla logica di entrare nel merito
delle situazioni personali e di entrare nel merito di cose che
devono essere oggetto dell'amministrazione dell'azienda che è
affidata nella piena autonomia delle persone, che tra poco andremo
nuovamente a nominare e che oggi sono lì a svolgere la loro
funzione, quindi io dico: se l'interpellanza ha un senso, ha un
senso per tutti. Facciamo in modo che chi lavora all'interno
dell'azienda possa svolgere al meglio la propria funzione per i
meriti che ha acquisito in termini professionali e in termini
lavorativi e che la politica sappia distinguere una libera scelta
che anche gli infermieri, i dottori, i lavoratori dell'azienda
possono fare nel loro esercizio civico, ma che non si deve
confondere assolutamente con un ambiente importantissimo per la
vita di noi cittadini. Lavoriamo quindi affinché ci sia
meritocrazia e io credo che se qualcuno in questo momento ha più
contatti con quel mondo, li esercita - per quello di cui sono a
conoscenza - assolutamente per dare buoni consigli, ma soprattutto
non per gestire per conto di...una cosa credo sia opportuna, perché
qui viene anche fatta una segnalazione rispetto ad un concorso già
avviato. Sui concorsi sono stati fatti i passaggi opportuni, il
PAL, il piano di assunzioni e su alcune situazioni si sono fatte
delle verifiche, ma in piena trasparenza e nell'interesse di
investire dei soldi per le priorità che la sanità presenta alla
politica, nell'esclusivo interesse di fare questi passaggi e non ci
sarà nessun problema a parlarne anche nelle commissioni
competenti.
Presidente -
Per la replica, la parola al collega
Rollandin, ne ha facoltà.
Rollandin (UV) -
In effetti, nell'interpellanza si faceva
riferimento giustamente agli indirizzi, perché questa è la logica
della politica: dare gli indirizzi e tali devono essere, mentre la
parte gestionale giustamente si riferisce, sennò non si sarebbe
creata l'USL e non ci sarebbe un ente con quel compito specifico.
Io credo quindi che in questa logica si debba continuare a lavorare
e non è assolutamente invece condivisibile quando si va ad
interferire con delle decisioni o comunque con delle priorità che
sono state date e che devono essere in qualche modo viste da parte
dell'ente di appartenenza. Credo che, sotto questo aspetto, io
spero che questo chiarimento serva per evitare che ci siano dei
malintesi più che altro, in modo che da parte anche degli
interessati non si capisce più dov'è il limite, dove si arriva,
qual è la logica con cui si lavora, quindi questo chiarimento era
utile per evitare fraintendimenti e soprattutto per evitare che ci
sia confusione nell'ambito di un'organizzazione che, com'è stato
detto, ha sempre funzionato con questa logica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK