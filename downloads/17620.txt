Consiglio Regionale della Valle d'Aosta - Oggetto del Consiglio n. 164 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 164 del 30 novembre 1988 - Resoconto
OGGETTO N. 164/IX - PROBLEMI SOLLEVATI DALLA ESISTENZA DI
CAVE NEI COMUNI DI QUART E CHATILLON (Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
VISTA la deliberazione con cui la Giunta municipale di Quart, in
data 31 agosto 1988, ha espresso un parere nettamente contrario
all'apertura di una cava per il prelievo di materiale pietroso in
località Valenzana-Mordin;
RILEVATO che copia di tale deliberazione è stata inviata agli
Amministratori regionali con la precisa richiesta di impedire
l'apertura della citata cava;
RICORDATO che anche il Consiglio comunale di Châ
tillon si è
dovuto più volte occupare dei problemi creati all'apertura di una
cava di pietra sopra l'abitato di Ussel;
EVIDENZIATO che sono gravi e profondi i danni recata al
paesaggio valdostano dall'apertura indiscriminata di cave,
coltivate oltretutto senza alcun progetto di ripristino
ambientale;
AL FINE di conoscere l'atteggiamento assunto dalla Giunta
regionale in merito all'apertura ed alla coltivazione delle due
cave sopracitate;
il sottoscritto Consigliere regionale
INTERPELLA
la giunta regionale per conoscere:
1) quali sono le informazioni e le notizie in merito alla
ventilata apertura di una cava in località Valenzana-Mordin nel
Comune di Quart;
2) quali sono le ditte che sfruttano la cava di Ussel e quadri
provvedimenti sono stati assunti per porre fine ai disagi degli
abitanti della zona;
3)in che modo si intende operare per dare una risposta positiva
ai problemi sollevati dagli abitanti delle due citate località e
dai loro organi elettivi.
PRESIDENTE:
Ha chiesto dì parlare il Consigliere
Riccarand, ne ha facoltà.
RICCARAND (N.S.):
Il Consiglio comunale di Quart e il
Consiglio comunale di Châtillon nei mesi scorsi si sono dovuti
occupare e preoccupare per evitare l'apertura di cave sul proprio
territorio, oppure per imporne la chiusura per i danni e i disagi
che venivano provocati dalla coltivazione di queste cave. In
particolare il Comune di Quart, con una deliberazione di Giunta
dell'8 agosto scorso, ha espresso il suo parere nettamente
contrario all'apertura di una cava in località Valenzana,
sottolineando che l'intervento proposto avrebbe creato degli
incalcolabili danni all'ambiente, avrebbe modificato radicalmente
l'aspetto paesaggistico del luogo con un risultato finale carico di
conseguenze, allo stato attuale imprevedibili. Inoltre aveva
sottolineato che la rete viaria non era in grado di sopportare il
traffico determinato dalla coltivazione della cava.
Il Consiglio di Châtillon si è più volte dovuto occupare di una
cava che era stata aperta al di sopra dell’abitato
di Ussel e che comportava dei gravi problemi, soprattutto
all'abitato di Ussel, per il traffico anche in questo caso degli
automezzi pesanti che transitavano in mezzo al villaggio su una
rete viaria molto stretta, creando evidentemente dei disagi
notevoli.
Si tratta di due dei tanti episodi di conflittualità che
riguardano i Comuni rispetto all'apertura di cave. Lo scopo
dell'interpellanza è di avere notizie circa l'orientamento della
Giunta rispetto alla cava che ancora deve essere aperta in Comune
di Quart, che però è solo un'intenzione, e di sapere quali sono le
informazioni della Giunta regionale a proposito di questa cava in
Comune di Quart; inoltre si vuol conoscere qual è la situazione
attuale per la cava di Ussel, quali sono le ditte che attuano la
coltivazione di questa cava e in che modo si intende dare una
risposta alle domande presentate da questi due Comuni. In
particolare il Comune di Quart ha fatto giungere la sua
deliberazione anche alla Presidenza del Consiglio, presentandola in
pratica come una sorta di esposto, di petizione al Consiglio
regionale.
PRESIDENTE:
Risponde l'Assessore ai Lavori Pubblici
Fosson, ne ha facoltà.
FOSSON (D.C. ):
Premetto che per quanto riguarda le cave -
è cosa già nota a questo Consiglio ma la ripeto - la competenza
della polizia mineraria è ancora del Corpo delle miniere; verrà
ripresa dalla Regione Valle d'Aosta, perché è competenza della
Regione Valle d'Aosta, con l'approvazione da parte di questo
Consiglio della normativa conseguente alla legge n. 108 dell'87.
Tale normativa è ormai nella fase finale di predisposizione e
quanto prima verrà sottoposta insieme alla bozza del piano cave a
questo Consiglio regionale.
Questa premessa l'ho fatta per giustificare una lettera che ho
scritto in quanto Assessore ai Lavori Pubblici il 16 agosto 188 al
Corpo delle miniere, distretto di Torino, a riguardo della morena
di Valenzana (la cava non esiste ancora). In questa lettera, la
riassumo rapidamente, segnalo "
al Corpo delle miniere
l'esistenza del vincolo di tipo idrogeologico forestale nella
località Valenzana del Comune di Quart. In relazione a quanto sopra
segnalato, nonché all’ordine del giorno approvato in
consiglio regionale il 12 novembre 1987, ordine del giorno nel
quale si prevedeva l'osservanza di rigorosi criteri restrittivi
nell'esame di richieste di apertura di nuove cave nel periodo
intercorrente tra l'entrata in vigore della
legge 108/87 e l'approvazione del piano generale delle cave, si
chiede a codesto Corpo delle miniere, prima
dell’approvazione del progetto di coltivazione della
cava in oggetto, nonché di qualsivoglia altra cava da parte
dell'ingegnere capo del distretto minerario, di interpellare questo
Assessorato".
Questo è un discorso che partiva dalla cava di Valenzana per
fare un discorso generale di segnalazione al Corpo delle miniere di
evitare qualsiasi autorizzazione che non fosse stata
preventivamente segnalata alla Regione, e in particolare
all'Assessorato dei Lavori Pubblici. Quindi non c'è nessuna
autorizzazione da parte dei Lavori Pubblici; addirittura - e poi ne
potrà parlare senz’altro l'Assessore all'Ambiente
c'è un parere negativo del 20 settembre ?88 dell'Assessorato
all'Agricoltura. La deliberazione del Consiglio comunale di Quart,
negativa nei confronti dell'eventuale apertura di cave nella zona
di Valenzana, è assolutamente in sintonia con i pareri espressi
dalla Regione. Posso anticipare che la morena di Valenzana non è
prevista, nella bozza del piano delle cave, come zona di possibile
escavazione.
Discorso diverso è quello che riguarda la cava di pietrame di
Ussel. Questa cava, da notizie in mio possesso, è stata acquisita
dall'impresa ISAF e dall'impresa D'Hérin da un'altra parte sempre
nella zona. Per quanto riguarda l'impresa ISAF c'è una
autorizzazione da parte dell'Assessorato all'Agricoltura e
Foreste.
Posso dire, per essere stato interessato a livello verbale dal
Sindaco di Châtillon e dall'impresa ISAF, di essere edotto del
problema che riguarda la strada di transito verso Ussel, strada che
ha caratteristiche abbastanza ridotte. E
'
una strada di
30-35 anni fa e che non è in grado di sopportare il transito degli
autocarri che trasportano il pietrame. C’è da parte
del Comune una volontà di presentare un progetto che potrà essere
inserito nel FRIO per l'allargamento e la sistemazione della
strada. E
’
comunque un discorso che non è
certo dell'anno 1989; sarà sicuramente degli anni successivi.
D'altra parte, per quanto ho potuto constatare, c'è anche la
volontà dell'impresa di non ledere i diritti degli abitanti, nel
senso che l'impresa stessa si rende conto che il suo tipo di lavoro
va contro gli interessi degli abitanti e va soprattutto contro
l'incolumità di coloro che percorrono la strada da Châtillon a
Ussel. Quindi, per quanto mi risulta, lo sfruttamento della cava a
monte di Ussel non è ancora in corso, in attesa che vengano risolti
i problemi di transito.
PRESIDENTE: Ha chiesto di parlare l’Assessore
all'Agricoltura, Foreste e Ambiente Naturale Perrin, ne ha
facoltà.
PERRIN (U.V.):
Simplement pour compléter avec deux mots ce
que le collègue vient de dire. Pour ce qui concerne la carrière de
Châtillon, le Service défense de l'environnement a mené une enquête
et, face à la première requête de l'entreprise, il a demandé à
l'entreprise même de présenter toute une documentation,
pratiquement le plan pour la remise en état des lieux au moment où
les travaux auraient cessé. Ce qui a été fait par l'entreprise ISAF
qui a fourni le projet de récupération du milieu. Après avoir
analysé toute la documentation présentée, le Service défense de
l'environnement a jugé que la concession pouvait être accordée et
l'Assessorat, en date du 29 janvier de cette année, a justement
autorisé l'entreprise à exercer son activité dans cette carrière,
avec toute une série de prescriptions qui évidemment peuvent
concerner notre Assessorat. Conscients des problèmes que cela peut
causer (nous avions eu l'exemple de Montaz, en Commune de Quart),
nous avons demandé à l'entreprise concessionnaire de se mettre en
contact avec la Commune de Châtillon pour toutes les décisions de
réglementation du trafic lourd nécessaires pour le transport du
matériel sur la route qui conduit vers Ussel et vers la carrière.
Evidemment, nous avons transmis également cette décision pour
connaissance à la Commune de façon qu’elle aussi
soit au courant de l’autorisation, d'une part, et du
fait que l'Assessorat donnait à la Commune la possibilité de
réglementer le trafic.
Pour ce qui concerne au contraire l’hypothèse de
la colline morainique de Valenzana, nous avons été très perplexes
dès que nous avons reçu la demande, parce qu’il
s’agissait là d'enlever une composante du paysage.
Nous avons toujours demandé au préalable des renseignements
ultérieurs, puisque la demande présentée était extrêmement simple.
On a fait plusieurs visites des lieux pour justement nous rendre
compte de la situation et de ce que ce travail aurait pu engendrer
au niveau du paysage. Ainsi, le 20 septembre de cette année avec
l'accord de la Commune de Quart (puisque sa décision nous était
connue, je dirais même qu’elle était un peu
provoquée), nous avons donné notre avis négatif pour l'exploitation
de cette carrière de Valenzana.
Si dà atto che alle ore 10,48 assume la Presidenza il
Vicepresidente Beneforti.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S. ):
Io sono soddisfatto della risposta che
hanno dato all'interrogazione sia l'Assessore ai Lavori Pubblici
sia l'Assessore all'Agricoltura. Mi sembra che in questo caso si
sia proceduto con attenzione e cautela, come non sempre purtroppo è
stato fatto. Io spero che questa sia la premessa di un modo nuovo
di affrontare il problema delle cave in Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK