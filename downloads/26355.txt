Consiglio Regionale della Valle d'Aosta - Oggetto del Consiglio n. 90 del 28 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 90 del 28 febbraio 1973 - Resoconto
OGGETTO N. 90/73 - Ratifica di deliberazioni adottate dalla
Giunta regionale in via d'urgenza.
Montesano (P.S.D.I.)
- Allora approviamo queste
deliberazioni di Giunta. Io prego il Segretario di leggere il
numero e il titolo.
Oggetto n. 5643 in data 15 novembre 1972
Montesano (P.S.D.I.)
- Se non vi sono osservazioni, il
Consiglio approva.
Andrione (U.V.)
- Io chiedo solo che la lapide sia fatta
in francese. Io ho conosciuto Stevenin...
Oggetto n. 296 in data 7 febbraio 1973
Montesano (P.S.D.I.)
- Osservazioni? Il Consiglio
approva.
Oggetto n. 312 in data 7 febbraio 1973
Manganoni (P.C.I.)
- Peccato che l'ora è tarda perché qui
meriterebbe almeno una esposizione da parte dell'Assessore.
Io penso che - qui vediamo un ulteriore contributo - allora vuol
dire che i lavori sono già in corso, che è già stato fatto qualche
cosa. Non so se potrebbe illustrarcela brevemente.
Maquignaz (D.P.)
- Si tratta di una prima iniziativa di
stalla sociale che prevede la stalla con tutti i locali lavorazione
latte, più i locali per il personale che dovrà seguire questa
attività.
Ora, siccome noi avevamo promesso i contributi, come era stato
approvato dal Consiglio regionale con la legge con l'intervento del
70%, è chiaro che noi avevamo detto a questa Cooperativa che c'era
quella possibilità di finanziamento.
Siccome però la legge non è ancora approvata, quella che abbiamo
inviato a Bruxelles, noi oggi abbiamo potuto dare un primo
contributo del 50% - e questo è un secondo finanziamento per
mantenere gli impegni che avevamo assunto all'atto
dell'iniziativa.
Quindi è normale...
(voce: quanti sono i consortisti?)
...
non le posso dire adesso con precisione, ma 7 o 8. Tutti
quelli della frazione...
Comunque iniziativa che è stata ritenuta valida, di 60 capi di
bestiame, per il momento, con possibilità di ampliamento, arriverà
a 100 capi.
Montesano (P.S.D.I.)
- D'accordo. Il Consiglio
approva.
Oggetto n. 343 in data 7 febbraio 1973
Andrione (U.V.)
- Io sono d'accordo sulla delibera, a
parte il fatto che si dice Arnaz-Les-Vieils, ma questo è un piccolo
particolare. Chiederei che il Presidente del Consiglio, d'intesa
con il Presidente della Giunta, facesse rilevare alla Commissione
di Coordinamento, un mostro giuridico che c'è in questa ratifica,
perché è una delibera che è presa per delega. La Giunta è stata
delegata ad assumere questa delibera. La Commissione di
Coordinamento, con lettera, ignorando quello che il Consiglio ha
fatto - cioè la delega alla Giunta - manda a ratifica del Consiglio
quello che il Consiglio ha delegato alla Giunta.
Ora, questo vale per questa delibera, ma dovrebbe valere per
tutti i casi analoghi.
A me sembra che sarebbe giusta che il Presidente del Consiglio
facesse rilevare, d'accordo, magari con il Presidente della Giunta,
alla Commissione di Coordinamento che non è possibile sottoporre a
ratificare una delibera che è presa con dei poteri delegati. Perché
allora diventa il gioco della palla a mano, non so. Io do la delega
a te, tu ratifichi a me. Non è possibile, perché manca di logica
giuridica. Una volta che la Giunta assume la delibera con dei
poteri delegati, non c'è più ratifica del Consiglio.
Noi, "
pro bono pacis
" possiamo anche ratificare queste
delibere, però abbiamo interesse come Consiglio a denunciare questo
mostro giuridico perché sennò domani, qualsiasi delibera prese con
i poteri delegati, dovrebbe ritornare per una seconda volta in
Consiglio assolutamente inutilmente.
Montesano (P.S.D.I.)
- Altre osservazioni?
Ramera (D.C.)
- L'altra volta si è discusso molto sulla
consistenza di questa Società. Ora, in tutti questi impegni
reciproci non vedo da parte della Società. Ora, in tutti questi
impegni reciproci non vedo da parte della Società alcun aumento di
capitale per cui rimane sempre questa società a 1.200.000 lire di
capitale versato... (
voce:
un miliardo e duecento milioni di
lire) ...negli impegni reciproci. Insomma, io dico, solo la piccola
SADEA ha fatto l'aumento ancora ultimamente a 600 milioni di lire.
È possibile che questa qui continui ad andare avanti con un milione
e duecentomila lire e noi gli diamo complessi che valgono oltre un
miliardo. Negli impegni non c'è l'aumento di capitale di questa
società.
Montesano (P.S.D.I.)
- Sì, ma siccome non ho visto e non
ho sentito qualche...
Ramera (D.C.)
- Io non l'approvo, allora, eh, scusi!
Montesano (P.S.D.I.)
- Allora vogliamo annullare
l'approvazione e ritornare indietro.
Ramera (D.C.)
- Eh sì, io ho fatto una domanda, insomma
io mi devo rivolgere a Lei, scusi, che mi tutela.
Montesano (P.S.D.I.)
- Sì, io cerco di tutelare i
Consiglieri, specie quelli della minoranza, dell'opposizione, i
quali devono ritrovare nel Presidente del Consiglio il loro
difensore. Allora, Presidente, a parte che è già stato
approvato.
Dujany (D.P.)
- È un dettaglio che in questo momento non
ti posso rispondere, scusatemi. Mi riservo di prendere informazioni
e darti la risposta.
Montesano (P.S.D.I.)
- Bene, allora diamo per approvata
la delibera. Allora votiamo, per favore - contrari - astenuti:
Consiglieri Tubère, Ramera, Mappelli, Manganone, Bordon, in 5.
L'oggetto 389 è già fatto. Le altre due delibere. Tre, ma io ne
ho due.
Oggetto n. 6644 in data 29 dicembre 1972
Montesano (P.S.D.I.)
- Ora io chiedo al Consiglio se
vuole esaminare perché sono state distribuite oggi queste.
Ecco, se il Consiglio vuole rimandarle, anche per esaminarle...
(
voce:
no, no, no) ...No, no, eh, per Regolamento, egregio
Presidente.
Dujany (D.P.)
- No, ma scusatemi, questa è una delibera
di Giunta che è stata presa in relazione, naturalmente, alla
convenzione fatta a suo tempo, per cui la Giunta ha avuto la delega
del Consiglio, per cui si era stabilito che l'importo che doveva
spendere l'Amministrazione regionale per la costruzione dello
stabilimento era di 800 milioni di lire, e qui c'è l'approvazione
di un primo stanziamento di 395 milioni a questo scopo. Quindi è
una delibera di esecuzione che è alla ratifica del Consiglio.
Montesano (P.S.D.I.)
- Quindi si ricollega ad un'altra
delibera. Se i Consiglieri vogliono votarla.
Dujany (D.P.)
- Che, a stretto rigore, secondo me non
sarebbe nemmeno dovuta venire in Consiglio proprio per il principio
che aveva affermato Andrione.
Montesano (P.S.D.I.)
- Qui ci sarà l'altro giro, lo
stesso. Osservazioni?
Andrione (U.V.)
- L'osservazione è questa: che noi,
avendo votato contro a quella delega, dobbiamo votare contro,
almeno, almeno per quanto riguarda il nostro Gruppo...
(voce)
...
Eravamo d'accordo, non sto a ripetere il resto, però eravamo
contrari alla creazione di un nuovo stabilimento con quelle spese,
ecc. per cui questa, essendo una delibera di esecuzione di quella
delega che, giustamente, non dovrebbe ritornare in Consiglio perché
è preoccupazione e delega della maggioranza. Però, noi, per
coerenza, dobbiamo votare contro a questo primo stanziamento di
fondi.
Montesano (P.S.D.I.)
- Questa è consequenziale.
Allora chi vota a favore alzi la mano. Contrari 8.
Mappelli (D.C.)
- Desideravo sapere a che punto era,
desideravo sapere perché, mi ricordo che, allora, l'Assessore al
Turismo aveva parlato di 6/7 mesi per la definizione di questo
problema. Allora volevo solo sapere a che punto siamo.
Montesano (P.S.D.I.)
- L'Assessore al Turismo non
c'è.
Mappelli (D.C.)
- Allora rinviamo questa delibera.
...(voce)...
Dolchi (P.C.I.)
- Abbiamo una certa perplessità ad
esaminare questo aumento in quanto ci troviamo a discutere un
argomento che - abbiamo delegato la Giunta, e forse abbiamo fatto
male in quel momento - perché il discorso che ci era stato fatto in
Consiglio a proposito della piscina coperta, era un discorso che
poi non ha avuto un seguito in quella direzione. Cioè si era detto:
facciamo una piscina che costi poco, che tenga conto dei
prefabbricati e che quindi, come avviene oramai in quasi tutti i
Paesi civili, con poca spesa si mette un servizio importante a
disposizione del pubblico.
Il fatto che il prefabbricato non si è fatto, sembra, si dice,
che la delega del Consiglio alla Giunta abbia portato alla
decisione di fare un appalto-concorso; che i Consiglieri, come al
solito, sono esclusi dalla Commissione dell'appalto-concorso, per
cui non si sa cosa intende fare la Giunta e come attribuirà
l'opera, a chi, in base a quali criteri.
Per cui, adesso, addirittura, ci si chiede un aumento su una
cosa che il Consiglio ha delegato di fare alla Giunta, ma qui il
Consiglio è assolutamente all'oscuro di tutto, ecco, mi fa
riprendere il discorso delle necessità che quando si fanno, o si ha
intenzione di fare appalti-concorso, come la Commissione per gli
inceneritori ha proposto e il Consiglio ha accettato, nelle
Commissioni siano presenti i Consiglieri e le Commissioni che danno
le indicazioni per come devono essere le opere che sono soggette ad
appalto concorso, siano il frutto di un dibattito consiliare.
Anticipo semmai una nostra posizione per quanto riguarda lo
psico-medico-pedagogico.
Ma la Giunta aveva chiesto una delega partendo dal presupposto
che si trattava di un prefabbricato e tutti noi, anche senza essere
tecnici, sappiamo che esistono delle piscine coperte, che ci sono
delle imprese attrezzate che vengono, fanno lo scavo, ci mettono
dentro la plastica, il tetto, ecc., per cui, in quel senso, la poca
spesa e il terreno a disposizione ci aveva portato a dare la delega
alla Giunta per la realizzazione di quest'opera.
Adesso, sembra, - e il Consiglio è all'oscuro delle decisioni
della Giunta - che si faccia un appalto-concorso. Fare
l'appalto-concorso significa dare a dei concorrenti delle
indicazioni perché facciano dei progetti e il Consiglio è
all'oscuro di queste indicazioni.
Comunque, sono delle indicazioni che se si fa
l'appalto-concorso, sono necessariamente diverse da quelli che
erano gli orientamenti del Consiglio quando è stata delegata la
Giunta. La prova ne è che ci si chiede un aumento di 18 milioni su
quel primo stanziamento di 200 milioni.
Non è necessario l'appalto-concorso. Se uno prende tra la ditta
X e la ditta Y, in base a convenienza di prezzi, la piscina-tipo,
perché vogliamo costruire, dare un appalto-concorso quando esistono
delle piscine-tipo.
Si dice: con queste misure, con queste caratteristiche,
l'impresa Y fa la piscina. Almeno questo era quanto era stato detto
nella seduta del 29 luglio 1972, quanto il Consiglio ha fatto la
delega alla Giunta.
Duecento milioni diventano duecento diciotto. Non sono certo
questi che mandano in malora l'Amministrazione regionale. Però io
ritengo che su questo argomento, come sugli altri, soprattutto
quando c'è un successivo orientamento d'appalto-concorso, il
Consiglio farebbe bene a non dare delle deleghe in bianco alla
Giunta.
Montesano (P.S.D.I.)
- Guardate, io voglio dare una
spiegazione a proposito delle delibere che arrivano nel giorno
della seduta del Consiglio. Non essendo all'ordine del giorno,
regolarmente dovrebbero essere rinviate all'altra seduta. Questo
per Regolamento. È vero.
Ora, se il Consiglio è d'accordo, come è stato quasi sempre,
possono essere anche votati, se invece avvengono delle discussioni,
allora è meglio rinviarle. Quindi...
(voci)
...ha già
chiesto il Presidente di rinviarle e quindi chiudiamo.
Ce n'è una che si può passare.
Andrione (U.V.)
- Non è impegnativa.
Oggetto n. 326 in data 7 febbraio 1973
Montesano (P.S.D.I.)
- Il Consiglio approva.
Ora, prima di chiedere la seduta, a titolo informativo, anche
perché è stato concordato così tra il Presidente delle Giunta, la
Giunta, i Capigruppo e l'Ufficio di Presidenza, a titolo, così,
informativo, comunico che il prossimo Consiglio sarà tenuto il 14,
15 e 16 marzo. Oppure metteremo il 14 e giorni seguenti. Perché
sarà un Consiglio molto, molto pesante e con numerosi oggetti, e
quindi dobbiamo sobbarcarci lavoro della fine legislatura.
---
La seduta è tolta alle ore 21,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK