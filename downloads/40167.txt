Consiglio Regionale della Valle d'Aosta - Oggetto del Consiglio n. 3041 del 23 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3041 del 23 novembre 2017 - Resoconto
OGGETTO N. 3041/XIV - Ritiro di risoluzione: "Impegno del
Presidente della Regione e degli Assessori competenti a relazionare
e a fornire alla Commissione consiliare la documentazione relativa
all'affidamento dell'appalto dei lavori di manutenzione del Traforo
del Gran San Bernardo".
Rosset (Presidente) -
Abbiamo ancora una risoluzione.
Qualcuno intende illustrarla? Ha chiesto la parola il Consigliere
Restano; ne ha facoltà.
Restano (AC-SA-PNV) -
Cercherò di portarvi via poco
tempo.
Abbiamo presentato questa risoluzione per impegnare i
rappresentanti del Governo, il Presidente e gli Assessori
competenti - noi avremmo individuato l'Assessore al turismo, con
cui mi sono confrontato - a venire in IV Commissione, per
confrontarci e illustrarci la situazione del tunnel. Il collega
Cognetta aveva presentato una richiesta di documentazione e,
condividendo quanto da lui richiesto, chiediamo che venga fornita
anche a noi la documentazione inerente l'attività svolta. L'impegno
sarebbe di presentarsi ovviamente per il 30 novembre, questo per
accorciare i tempi. Lo capirete tutti, perché dopo partiamo con il
bilancio e diventa quasi impossibile, tra Consigli e bilancio,
programmare le sedute della Commissione.
Presidente -
Ha chiesto la parola il Presidente della
Regione; ne ha facoltà.
Viérin (UVP) -
Siamo fondamentalmente d'accordo e
disponibili a presentarci in Commissione per discutere del
dossier
, senza alcun problema.
Solo due osservazioni. La prima è sulla questione della
documentazione: lì non vi è nessun problema; tra l'altro ci sono
già delle richieste del collega Cognetta, fatte anche attraverso il
"116", che arrivano in questi giorni. Credo che, una volta
concordata la Commissione e una volta concordato con il suo
Presidente, possiamo fornire al Presidente della Commissione la
documentazione in modo da metterla a disposizione.
Sulla questione della Commissione noi non entriamo nel merito,
né sulle date, né su quale Commissione, perché è competenza del
Consiglio. Ci permettiamo però di suggerire che la Commissione
competente dovrebbe essere la III, perché in questi ultimi tempi si
era discusso, negli atti che questo Consiglio ha analizzato, su
interpellanze rivolte - al di là del Presidente - all'Assessore
alla viabilità, quindi era in qualche modo coinvolta. Non so come
sono i calendari, prescinde dal bilancio, quindi chiaramente la II
Commissione sarà soprattutto quella impegnata per il bilancio, ma
la III Commissione, in termini di viabilità, potrebbe essere quella
in cui si potrebbe calendarizzare questo. Ripeto: la rimettiamo al
Consiglio, sia come data che come calendarizzazione,
compatibilmente con l'impegno e la disponibilità di tutti.
Noi siamo disponibili a venire in Commissione e chiaramente a
ricostruire e a relazionare su quanto è successo. Ognuno poi
relazionerà per il pezzo proprio, visto che noi risponderemo su
questo periodo, da metà ottobre ad oggi.
Presidente -
Ha chiesto la parola il Consigliere Restano;
ne ha facoltà. Ovviamente è l'aula che decide quale sarà la
Commissione.
Restano (AC-SA-PNV) -
Che sia la III o la IV Commissione
poco importa, possono essere anche tutt'e due, perché c'è una parte
turistica e una parte di viabilità. Noi abbiamo scritto "gli
Assessori competenti", ma l'importante è che si faccia
rapidamente.
Presidente -
L'impegno è di portare in III Commissione?
Perfetto... congiuntamente? Allora alla III e alla IV
congiuntamente, così facciamo lavorare anche la IV Commissione. Ha
chiesto la parola il Consigliere Contoz; ne ha facoltà.
Contoz (UV) -
A me va benissimo. Era solo per dire che
dovrebbe arrivare domani o dopodomani una lettera di convocazione
della Commissione per il giorno 30 avente per oggetto le ferrovie,
quindi l'Assessore competente era già stato chiamato a relazionare,
comunque sono d'accordo. Solo per dire che non facciamo solo
questo; il giorno che convochiamo la IV Commissione si parlerà di
ferrovie, ma se vogliamo parlare anche di questo, per me va bene,
almeno è già lì.
Presidente -
È stato quindi preso l'impegno di ritirare
la risoluzione e di portarla in III Commissione, è confermato. I
lavori sono così ultimati. Buona serata.
Il Consiglio prende atto del ritiro.
La seduta è tolta.
---
L'adunanza termina alle ore 20:15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK