Consiglio Regionale della Valle d'Aosta - Oggetto del Consiglio n. 2811 del 22 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2811 del 22 novembre 1991 - Resoconto
OGGETTO N. 2811/IX Concessione di un contributo alla
cooperativa "Dentellières de Cogne" per l'organizzazione e
l'attuazione di corsi di pizzo al tombolo nel comune di
Cogne.
Presidente
Do lettura del testo della
delibera:
Deliberazione Il Consiglio
delibera
1) di approvare la concessione, a favore della società
cooperativa "Dentellières de Cogne", con sede in Cogne, di un
contributo di lire 5.085.000, corrispondente al 90 per cento della
spesa assunta per l'organizzazione e l'attuazione, nell'anno
scolastico 1990 - 1991, dei seguenti corsi:
a) insegnamento delle tecniche del pizzo al tombolo agli allievi
delle scuole elementari e medie del comune di Cogne;
b) attività di insegnamento specialistico ed assistenza a
domicilio, presso le merlettaie attualmente in attività.
2) di approvare ed impegnare la spesa complessiva di lire
5.085.000 (cinquemilioniottantacinquemila) con imputazione della
stessa al capitolo 46860 del Bilancio preventivo della regione per
l'esercizio finanziario 1991 ("Contributi per iniziative e
manifestazioni economiche e per il potenziamento delle attività
economiche") che presenta la necessaria disponibilità;
3) di stabilire che alla liquidazione della spesa si provveda ai
sensi della legge regionale 27 dicembre 1989, n. 90 previa
acquisizione della certificazione di cui alla legge 19 marzo 1990,
n. 55 e successive modificazioni ed integrazioni, recanti "Nuove
disposizioni per la prevenzione della delinquenza di tipo mafioso e
altre gravi forme di pericolosità sociale".
Presidente
Ha chiesto di parlare l'Assessore
all'Industria, Commercio e Artigianato Mafrica, ne ha facoltà.
Mafrica (PCI-PDS)
La cooperativa Dentellières de
Cogne organizza ogni anno attività di apprendimento delle tecniche
di pizzo al tombolo, sia nelle scuole elementari e medie del
comune, che presso le merlettaie in attività.
Nell'anno scolastico 1990-91 hanno frequentato tali attività 18
alunne, le ore di insegnamento sono state 79 per le alunne e 176 a
domicilio per le merlettaie, la spesa complessiva è di lire
5.650.000, si propone un contributo pari al 90 per cento della
spesa. Questo in considerazione della peculiarità della lavorazione
del pizzo al tombolo.
Presidente
Pongo in votazione la deliberazione in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK