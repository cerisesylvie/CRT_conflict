Consiglio Regionale della Valle d'Aosta - Oggetto del Consiglio n. 955 del 29 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 955 del 29 novembre 1984 - Resoconto
OGGETTO N. 955/VIII - DISEGNO DI LEGGE CONCERNENTE:
"COSTITUZIONE DI FONDI DI ROTAZIONE PER LA RIPRESA DELL'INDUSTRIA
EDILIZIA".
PRESIDENTE:
Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Illustro con due brevi considerazioni
questo disegno di legge, anche perchè tra poco esamineremo alcune
integrazioni portate alla legge n. 31.
Gli interventi agevolati previsti finora nel settore della
edilizia abitativa hanno dimostrato alcuni limiti, dovuti anche a
questioni burocratiche: uno di questi era la doppia istruttoria (la
prima a cura della Regione e la seconda dalla banca) prima di
concedere i finanziamenti. Altro limite denunciato è
l'inconsistenza degli interventi attuali, limitati a 44 milioni.
Bisogna tenere presente, però, che questo provvedimento era stato
preso quando la Regione non aveva una grande disponibilità
finanziaria e, quindi, si era pensato di intervenire abbattendo gli
interessi che le banche praticano nel concedere questi mutui. La
situazione, fortunatamente, è migliorata e la Regione si trova con
disponibilità finanziarie più consistenti e quindi si è pensato di
cambiare indirizzo.
L'obiettivo di questa legge è quello di ricercare nuove
soluzioni nell'ambito degli interventi regionali nel settore
dell'edilizia abitativa. Ci rendiamo conto, infatti,
dell'importanza che riveste questo settore sia socialmente,
nell'aiutare ogni abitante della Valle d'Aosta ad essere
proprietario di una casa, sia economicamente, perchè l'edilizia è
sempre stata un elemento trainante di molteplici attività
economiche. Questo obiettivo, in un momento particolare in cui la
disponibilità finanziaria è più elevata che in un recente passato,
è stato intravisto nella concessione di mutui agevolati tramite la
costituzione di un fondo di rotazione che inizia con una
consistenza di 20 miliardi per il 1984 e che si prevede di
incrementare ulteriormente nell'85. Questo permetterà di eliminare
alcuni vincoli della legge n. 31 e permetterà, anche, di elargire
circa 300 mutui, se l'importo di questi si aggirerà sui 70
milioni.
La legge presentata è una specie di legge quadro che determina
degli obiettivi e dei vincoli, ma che rimanda ad un successivo
regolamento, che dovrà essere presentato entro 3 mesi al Consiglio
regionale e che affronterà tutte le problematiche: tassi di
interesse, limiti di reddito, tempo concesso per la restituzione
del mutuo, limiti di superficie delle abitazioni e cose di questo
genere. La Giunta pensa di potersi assumere questo impegno forte
dell'esperienza maturata con la legge n. 31. Una legge troppo
complessa molte volte condiziona alcuni interventi, come hanno
potuto constatare i Consiglieri che fan no parte della Commissione
che già esamina i mutui della legge n. 31. Ci è sembrato perciò di
operare con più incisività e con più elasticità rinviando tutte le
norme esecutive ad un regolamento applicativo.
Alla proposta di legge abbiamo anche allegato uno studio,
elaborato dall'Assessorato alle Finanze, che vuole soltanto essere
un contributo per conoscere più a fondo l'argomento, in cui vengono
fatte varie ipotesi sull'iter burocratico, sui limiti di reddito,
sul la durata del finanziamento, sui tassi e così via. Si tratta di
proposte che vanno valutate, che possono essere migliorate e che
possono servire a tutti i Consiglieri per affrontare in modo più
documentato la discussione, quando si tratterà di redigere il
regolamento applicativo. Vengono fatti alcuni confronti anche per
vedere quali sono le differenze tra questa nuova proposta e quella
della vecchia legge n. 31 che nel secondo semestre 1984 non è stata
più finanziata. Non entro nel merito di queste ipotesi che sono
spiegate abbastanza bene ed inoltre non è il caso di entrarci oggi
perchè non trattiamo il regolamento ma gli obiettivi principali
della legge; se ne potrà parlare invece in un secondo tempo nelle
Commissioni competenti, quando si discuterà il regolamento.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois qu'après l'explication de la
part de l'Assesseur compétent il n'y a plus grand-chose à ajouter.
Je tiens seulement à souligner le fait qu'au problème du logement
il faut donner une attention particulière. En effet avec ce projet
de loi on ne donne pas une solution définitive au problème, mais on
a un instrument qui donne la possibilité aux différents Conseillers
d'étudier le règlement. Il a été bien utile de prévoir d'un côté
une loi avec le financement et de l'autre côté un règlement qui
doit tenir compte, comme plusieurs Conseillers l'avaient déjà
remarqué, des difficultés qu'on avait eu jusqu'à présent pour
régler les différentes requêtes.
En outre il faut rappeler que en tant que, Région Autonome, nous
avons des compétences spécifiques (voir à ce propos l'article 23 de
la loi qui prévoit et donne la possibilité à l'Administration
régionale de régler ce discours). Pour l'instant il est convenable
de prévoir la disponibilité financière qui doit être réglée dans un
deuxième moment en ce qui concerne les exigences qui doivent être
satisfaites de la part des intérêts pour l'Administration
régionale. Je crois que l'Assesseur compétent et les
fonctionnaires, avec l'Assessorat aux Travaux Publics, qui avait
déjà présenté un projet de loi dans cette direction, ont pensé
qu'il fallait prévoir avant tout cette prédisposition et ensuite
donner la possibilité de régler le discours du logement. Cela dans
la mesure du possible, car, comme nous savons, malheureusement le
problème devient de plus en plus critique: voir à ce propos "gli
sfratti" que chaque semaine nous voyons au délà de différents
décrets, voir la difficulté de régler le discours du centre
historique. Je crois donc qu'à niveau de projet et à niveau de loi
cadre il est indispensable d'approuver cette loi. Pour avoir le
temps, comme disait l'Assesseur Martin, d'étudier à fond le
discours du règlement, il y a déjà différentes hypothèses et il y a
une annexe où l'on parle très clairement des possibilités et de
l'augmentation prévue pour donner aux personnes intéressées un
logement dans le plus bref délai possible. On donne donc une
solution du point de vue burocratique et on augmente le niveau
prévu à propos des interventions financières de la part de
l'Administration régionale.
Je crois que la solution prévue est dans l'intérêt général et
qu'elle tient compte des suggestions que les Conseillers avaient
déjà présentées à niveau d'Administration régionale.
PRESIDENTE:
Dichiaro aperta la discussione generale.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Tutti sappiamo che il problema
della casa è diventato drammatico specialmente in questi ultimi
anni. La legge n. 31, che aveva dato un pò di ossigeno al settore
aveva delle difficoltà di applicazione e oggi
la maggioranza
ci propone questi fondi di rotazione, pari a 20 miliardi.
In sede di Commissione avevo avuto modo di chiedere che questa
proposta della maggioranza fosse discussa insieme ad una proposta,
presentata dal Partito Sociale Democratico Italiano, sempre sul
problema della casa, nella quale avevamo indicato dei criteri e
nonci eravamo limitati alla cifra di 20 miliardi, perchè la
disponibilità finanziaria della Regione è enorme, rimandando, come
ha detto giustamente l'Assessore Martin, ad un regolamento
successivo la fase esecutiva. Noi pensavamo che questo argomento
sarebbe stato discusso in uno dei prossimi Consigli; invece non è
stato possibile ottenere questo rinvio, la mia legge sul problema
della casa andrà in Commissione e lì avremo modo di confrontare la
nostra posizione con quella della maggioranza.
Entrando nel merito di questa legge io do un giudizio positivo
su questa iniziativa che dovrebbe avere uno scopo sociale e
dovrebbe configurarsi anche come un utile investimento da parte del
la Regione. Nel primo caso, tenendo presente il fine sociale
proprio di un ente pubblico, l'impostazione della nuova legge ha
certamente una funzione sociale. Nel secondo caso non poteva essere
studiato un meccanismo più perfetto per il recupero del
capitale.
L'operazione sarebbe ineccepibile se a gestirla fosse una
società privata, ma qui ci troviamo di fronte ad un ente pubblico e
pertanto bisognerebbe essere più prudenti nell'individuare, come ha
fatto l'Assessore Martin nella sua relazione, gli obiettivi sociali
di una legge finanziaria qualsiasi.
Il meccanismo è basato sull'ipotesi, tutta da verificare, che
nei prossimi 15 o 20 anni venga confermato l'attuale processo
inflativo e la preoccupazione emergente è quella di recuperare il
valore del capitale impiegato in modo che sia costante nel tempo
l'indicizzazione dei tassi agevolati a carico del mutuato, in
misura conforme ai valori inflativi ipotizzati. Avremo così, sempre
secondo l'ipotesi, una prima fascia con tasso di interesse iniziale
del 6% che passerebbe al 18% dopo sedici anni; la seconda fascia
con interesse iniziale dell'8% che passerebbe al 20% dopo 16 anni;
e una terza fascia con un tasso di interesse del 10% che passerebbe
al 22% dopo il sedicesimo anno. I beneficiari del mutuo in 25 anni
e con un capitale ipotizzato di 70 milioni dovrebbero restituire
alla Regione: nella prima fascia 190 milioni, nella seconda fascia
oltre 250 milioni, e nella terza fascia, sempre con un mutuo dello
stesso importo, oltre 290 milioni.
Noi riteniamo invece che, con un tasso di interesse del 6%
costante nei 25 anni, il beneficiario del mutuo verrebbe a pagare,
nella prima fascia, 136 milioni contro i 185 milioni; mentre con un
ammortamento in 20 anni, sempre ad un tasso costante del 6%,
restituirebbe alla Regione 121 milioni. Si tratta di cifre molto
più accessibili. Se il problema della casa ha uno sfondo sociale,
non possiamo dare la possibilità di avere una casa per poi dover
restituire somme enormi che divise in mesi o semestri possono
corrispondere a circa 600.000/700.000 al mese. Non ha più sen so in
questo caso accedere ad un mutuo che diventerebbe insostenibile per
le possibilità modeste di un operaio o di un impiegato
qualsiasi.
Potremmo fare anche altri esempi: se volessimo contenere
l'importo del mutuo e passarlo a 60 milioni, sempre con il tasso
costante del 6% per la prima fascia, dell'8% per la seconda e del
12% per la terza, ci sarebbe una restituzione di 104 milioni,
accessibile quindi alle categorie meno abbienti. Appare evidente
dalle cifre che l'impegno finanziario dei beneficiari è oltremodo
oneroso nel caso che venisse applicata l'ipotesi allegata alla
legge.
Riconosco che il fondo di rotazione è un provvedimento idoneo e
può essere una valida alternativa al concetto del mutuo agevolato,
ma la sua impostazione va basata su criteri più agevolati nel tasso
di interesse che deve essere legato a fasce di reddito e deve
mantenersi costante nel tempo. Ciò allo scopo di evitare un
eccessivo aggravio finanziario dei beneficiari.
Questa impostazione può essere più onerosa dal punto di vista
politico, mentre sotto l'aspetto sociale è più proponibile.
Nell'impostazione della legge che noi abbiamo presentato diamo
risalto al fattore sociale e andiamo in contro alle esigenze di un
operaio o di un impiegato che si trova con il gravoso problema
della casa. Io ritengo che in Commissione si debba discutere anche
la proposta di legge presentata dal mio gruppo (mi è sembrato
infatti l'Assessore Martin abbia dato la sua disponibilità) e mi
auguro che si possa trovare un punto in comune per fare sì che
questa legge raggiunga lo scopo sociale più idoneo in questo
momento.
PRESIDENTE:
Ha chiesto la parola il Consigliere
Pollicini; ne ha facoltà.
POLLICINI (A.D.P.):
Mi pare che questo disegno di legge
meriti una positiva valutazione politica perchè rappresenta una
innovazione, un cambio di indirizzo.
Dovremmo tener presente, innanzitutto, che procediamo in quella
strada già iniziata nel settore industriale che vede amministrati
dalla Regione i propri finanziamenti. E' ora che, sia pure in
maniera graduale, si sottragga alle banche l'opportunità di
amministra re il denaro regionale.
I vantaggi sono due: il primo è il minor costo e la maggiore
flessibilità di una struttura come quella rappresentata dalla
FINAOSTA. L'altro aspetto è che c'è un cambio di indirizzo anche
nello strumento che è flessibile e moderno. Anche le varie ipotesi
prospetta te sono pregevoli ed aiutano il Consiglio a dare un
giudizio alla proposta. Il problema dell'aggiornamento biennale
della quota, il tener conto dell'inflazione... sono tutti strumenti
che superano la rigidità dell'attuale sistema a prescindere
dall'andamento del valore del denaro e quindi del costo
dell'alloggio.
L'altro aspetto è che i fondi di rotazione, come principio, mi
sembrano importanti perchè, una volta creato il volano, c'è
un'autoalimentazione con i rientri delle quote di mutuo e delle
quote di interesse. Anche questo mi pare uno strumento che è
opportuno seguire e magari perfezionare.
Positivo è anche l'orientamento verso tre direttrici: l'acquisto
dell'appartamento, la costruzione e l'ampliamento. Ora, dando uno
strumento che tenga conto e che segua l'andamento del costo del
mercato dell'edilizia in maniera abbastanza appropriata e
veritiera, mi pare che si dimostri, ancora una volta, la validità
dell'impostazione data dalla Giunta al problema della casa, che
rappresenta uno dei punti fondamentali del piano programmatico
presentato in questa legislatura da questa maggioranza.
Non vado oltre perchè mi pare importante il discorso che ha
fatto questa mattina il Presidente quando ha ricordato che, al
Convegno sulla informazione e sulla stampa, eminenti giuristi,
giornalisti e tecnici dell'informazione, nei dieci minuti a
disposizione, sapevano esprimere concetti che noi difficilmente
riusciamo ad esprimere in diverse ore! Notevole è ancora l'aver
aggiornato i redditi che attualmente vengono superati perchè
largamente assorbiti dall'inflazione.
Un appello va fatto a tutti quelli che dovranno interessarsi
dell'argomento nella fase della formulazione: il regolamento
stabilisca un meccanismo chiaro, semplice, in modo da poter
raggiungere gli obiettivi che questo disegno di legge si
propone.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Il nostro giudizio su questo disegno di
legge non è totalmente negativo, ma è certamente preoccupato e
critico. Noi crediamo che questo sia un disegno di legge che va
meditato con molta attenzione.
Al di là della somma che di per sé, data la disponibilità del
bilancio della regione Valle d'Aosta, non è spaventosa, si tratta
di un provvedimento che implica delle scelte molto delicate.
L'impostazione che è stata data a questo provvedimento è finora
prevalentemente tecnica, così come l'illustrazione che ha fatto
l'Assessore alle Finanze; è anche indicativo lo stesso titolo del
disegno di legge: "Costituzione di fondi di rotazione per la
ripresa dell'industria edilizia". Le argomentazioni che ha portato
or ora il Consigliere Pollicini, mettendo in luce la modernità di
questo provvedimento e quindi l'aspetto ancora una volta tecnico,
ten dono a lasciare da parte quello che invece è la sostanza
politica di questo provvedimento che, secondo me è molto più
discutibile.
C'è da chiedersi, leggendo questo provvedimento, se l'attuale
Giunta regionale ha una linea politica sulla casa. Ci troviamo di
fronte ad un provvedimento per la ripresa dell'industria edilizia
dando per scontato, mentre invece non lo è, che la ripresa
dell'industria edilizia sia di per sé positiva, invece è una
questione che va verificata: dipende da che industria edilizia è e
da quali sono gli scopi e le finalità che si vogliono
raggiungere.
Secondo noi esiste un grave pericolo: così come esistono dei
problemi di inquinamento (ne parlavamo questa mattina con
l'autostrada, i TIR ecc) esiste anche un pericolo di consumo del
territorio attraverso una proliferazione indiscriminata di nuove
costruzioni. Questo è un pericolo a cui, se si vogliono fare delle
scelte politiche, bisogna fare attenzione per indirizzare in un
certo modo la politica della casa.
In questo provvedimento si parla di tutto, dell'acquisto, della
nuova costruzione, dell'adeguamento, ma non c'è una scelta
politica. Io vorrei fornire alcuni dati per illustrare alcune
dinamiche che si sono verificate in questi anni per quanto riguarda
la politica edilizia in Valle d'Aosta. Secondo i da ti ufficiali
del censimento dell'81 la situazione odierna è ancora peggiorata,
sotto certi aspetti o è migliorata, secondo altri aspetti. Nell'81
in Valle d'Aosta avevamo 43.601 famiglie residenti con 79.768
abitazioni, in pratica due case per famiglia. Avevamo 112.483
abitanti residenti e 270.267 stanze, più di due per abitante. Per
112.000 abitanti avevamo 16.122.000 metri quadri di superficie di
abitazione, cioè circa 55 metri quadri per abitante. Questi sono i
dati.
Un altro dato è questo: nel 1945 c'erano in Valle d'Aosta 10.900
abitazioni, dal 1945 al 1981, nei 36 anni successivi, si sono
costruite 68.645 abitazioni, circa 2000 abitazioni nuove all'anno.
Le stanze sono passate dalle 36.000 del 1945 alle 233.000 dell'81,
cioè circa 7000 stanze nuove all'anno. Io credo che di fronte a
questi dati bisogna dire no. Non si può continuare a costruire il
nuovo in Valle d'Aosta, o comunque, se c'è il singolo privato
cittadino che vuole costruire e ne ha la possibilità lo faccia; ma
che l'ente pubblico vada ad incentivare con dei mutui e non propri
interventi l'edificazione del nuovo è una scelta profondamente
sbagliata nella politica della casa. Gli sforzi, secondo me molto
più massicci di quelli che sono contenuti in questo disegno di
legge dell'ente pubblico, vanno indirizzati in un altro senso,
quello di un pieno recupero e di un pieno riutilizzo del patrimonio
edilizio esistente, che è abbondantemente sufficiente per
rispondere alle esigenze della popolazione residente: ci sono due
abitazione per famiglia, due stanze per ogni abitante.
Questi sono i dati che in Valle d'Aosta sono particolarmente
elevati ma che anche nel resto d'Italia sono in proporzione simili.
Qualsiasi urbanista, qualsiasi esperto dei problemi del la casa sa
che oggi il problema della casa non si affronta e non si risolve
costruendo nuove abitazioni; non è questa la strada. Se questa è la
realtà e questi sono i dati, io mi chiedo come si faccia, di fatto,
a mettere sullo stesso piano la nuova costruzione ed il
recupero.
In realtà per il recupero noi aveva mo già la legge del 1973 che
riguardava tutti i comuni, eccetto Aosta. In pratica il punto b)
dell'articolo 2 di questo provvedimento riguarda soltanto Aosta
perchè per tutti gli altri comuni c'era già la legge del 1973.
(... Interruzione ...)
Se leggi attentamente la legge del 1973 dice "Centri storici" ma
dice anche "abitazioni sparse ma che sono collegate con i comuni
con meno di 4000 abitanti", quindi in pratica rientravano tutti gli
interventi di recupero. Questo punto b) vale in modo particolare
per il centro storico di Aosta solo che, a nostro avviso, rischia
di essere inefficace per Aosta perchè i fondi che vengono erogati
sono troppo esigui per l'intervento. Secondo noi per quest'ultimo
bisognerebbe fare una normativa e una legge apposita con molti più
stanziamenti e permettere un ruolo molto più incisivo all'ente
pubblico. Inoltre c'è da tener presente che la normativa
urbanistica di Aosta, in particolare il contenuto dell'ultimo piano
regolatore, è una normativa che difficilmente si presta ad
un'utilizzazione di questo tipo. Il rischio è che di fatto tutti
questi fondi vengano usati sul punto a) ed in particolare per le
nuove costruzioni.
(... Interruzione ...)
Esistono dei problemi non indifferenti per l'utilizzazione
dovuti anche al modo con cui sono state individuate le unità minime
di intervento all'interno del centro storico.
(... Interruzione ...)
Questa è una nostra valutazione, verificheremo più avanti se è
vera o meno. Noi riteniamo lo sia. Innanzitutto secondo noi per
fare un intervento adeguato, e se lo si vuole fare nella realtà di
Aosta, bisogna prevedere una legge apposita che permetta un
intervento efficace. Noi comunque riteniamo che, quantomeno, da
questo provvedimento andrebbe eliminato il discorso delle nuove
costruzioni. Io presento un emendamento in questo senso perchè è
sbagliato, da parte dell'ente pubblico, incentivare le nuove
costruzioni. Niente impedisce al singolo cittadino di costruire il
nuovo ma non possiamo come scelta politica dell'ente pubblico
andare ad incentivare questa situazione. Gli emendamenti che io
propongo sono i seguenti:
Modificare, in questo modo, il titolo della legge:
"Costituzione di fondi di rotazione per il recupero e
l'adeguamento del patrimonio edilizio".
ARTICOLO 1
Sostituire "La ripresa dell'industria
edilizia" con "il recupero e l'adeguamento del patrimonio
edilizio".
ARTICOLO 2
Sostituire il punto a) con il
seguente
"a) acquisto, ampliamento e adeguamento igienico e
tecnologico delle abitazioni;"
ARTICOLO 4
Abrogare il punto 6).
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Quand on traite des arguments d'ordre
général, on a pris l'habitude de généraliser. Je pense que le
Gouvernement régional (cela a été dit aussi en Commission) n'a pas
voulu résoudre tous les problèmes du logement avec ce projet de
loi. On a dit très clairement de quoi il s'agit et nous devons nous
tenir aux idées exprimées dans ce projet de loi présenté
aujourd'hui à l'attention du Conseil régional.
J'ai fait là une première considération, une deuxième
considération est que le règlement reste à définir, comme
l'Assesseur Martin disait justement. Dans ce cas le règlement est
bien plus important que la loi, parce que ce sera là que nous
verrons quelles sont les réelles intentions du législateur
vis-à-vis de ce problème. Quant au problème de la maison en
général, je pense que cette majorité ne voudra pas s'arrêter à ce
projet de loi, qui est d'ailleurs très important, mais je crois que
d'abord nous avons des problèmes d'extrême intérêt.
Il existe, par exemple, dans le domaine de l'agriculture le
fonds de roulement qui donne la possibilité de restructurer les
maisons d'agriculteurs. Ce fonds est à tenir en considération et il
est déjà en fonction. Moi je souhaite que l'Administration
régionale ne soit pas absente dans le problème bien délicat de la
restructuration d'anciennes maisons, comme celles du quartier
Cogne. Je pense que là l'Administration régionale, avec les autres
institutions intéressées, voudra bien se faire charge du problème.
Cela contribuera à résoudre le problème de la maison surtout
relativement à la Ville d'Aoste.
Nous de l'Union Valdôtaine, même si ce projet de loi était un
projet de loi cadre, nous avons nous aussi les mêmes tracas de
Monsieur Riccarand. C'est pourquoi j'ai présenté un amendement à
cette loi que, j'éspère, le Gouvernement régional voudra accepter.
Je propose que déjà dans le projet de loi soit établi que le 35% au
moins de cette intervention soit dédiée à l'arrangement de vieilles
maisons. Ce numéro est un numéro un peu classique pour l'Union
Valdôtaine et pour les forces de majorité. Nous souhaiterions qu'on
puisse faire quelque chose de plus quant à la restructuration
maisons, mais nous pensons qu'un tiers des fonds dédiés à ce
secteur soit déjà une garantie suffisante. J'espère que le
Gouvernement régional veuille accepter cet amendement, qui
permettrait de limiter une expansion illogique des maisons,
préoccupation exprimée par le Conseiller Riccarand.
Je veux dire à Monsieur Riccarand que les maisons du recensement
de l'année 1981, que nous avons eu la possibilité de lire, ne sont
pas toutes des premières habitations. Ici nous voulons nous occuper
de la première maison, mais nous n'allons pas gêner celui qui veut
se construire la deuxième maison. Nous voulons donner la
possibilité, à ceux qui n'ont pas encore une maison, de la
construire. Evidemment le problème de la deuxième maison est encore
un autre problème qu'on devrait traiter dans d'autres occasions
avec la nécessaire attention. Nous aussi d'ailleurs nous y sommes
très sensibles.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Vorrei dire innanzitutto che questa è
una legge che potremmo definire abbastanza strana, nel senso che se
guardiamo alla sostanza delle cose qui si dice: "investiamo 20
miliardi per l'abitazione a partire dall'anno 1984, le modalità le
stabiliremo poi". Va detto che il vero scopo, probabilmente,
dell'urgenza di discutere una legge che ha solo questi contenuti
sta nella necessità di non fare andare in avanzo di amministrazione
i 20 miliardi del 1984.
Se il problema era quello di supera re i limiti della legge n.
31, si poteva fare e si potrebbe fare una legge che stabilisca
quali sono i criteri e demandi ad una commissione l'applicazione di
questi criteri. Questo era l'orientamentoemerso nell'applicazione
concreta della legge n. 31, nel senso che io, oggi, mi trovo un pò
a disagio a discutere di una legge che prevede unicamente il
metodo, che è quello dei fondi di rotazione da una parte, e
dall'altra le modalità. Le fasce di reddito, i soggetti che ne
avranno diritto, i requisiti, le procedure... sono tutte questioni
importantissime e che sono l'ossatura della politica per la casa,
sono rimandate invece ad un successivo provvedimento di tipo
regolamentare.
Devo dire, ad esempio, che bisogna stare molto attenti a non
affrontare un regolamento molto particolareggiato e rigido; se
facciamo il regolamento particolareggiato ricadiamo nei limiti del
la legge n. 31. Credo che vada anche detto che in realtà questo
provvedimento, oggi, serve perchè le idee molto chiare su come
operare, su come superare i limiti della legge n. 31 ancora non ci
sono. Io dai banchi della Giunta proposte in questo senso, oggi,
non ne ho sentite: si rimanda al regolamento e le discuteremo in
quella sede.
Oggi ci limitiamo a dare l'assenso o no alla necessità di
investire 20 miliardi in un intervento che riguarda l'iniziativa
privata nel settore dell'abitazione, quello che comunemente viene
chiamato il tentativo di risolvere privatamente il problema della
casa. Voglio dire subito che in merito a questo tipo di intervento
noi siamo d'accordo, lo abbiamo detto altre volte, precisando però
che non può essere l'unico intervento degli enti pubblici per il
problema della casa.
Siamo d'accordo con quanto ha detto prima di me il Consigliere
Tamone, che sono anche necessarie altre politiche per fare sì che
l'intervento per la casa sia più completo. Da questo punto di
vista, oltre al problema del quartiere Cogne sul quale non ritorno,
io insisto sulla necessità di un intervento regionale che consenta
ai Comuni di intervenire direttamente nei centri storici. Ci sono
state delle proposte di legge del nostro gruppo e una proposta di
legge d'iniziativa popolare che aveva promosso, nella scorsa
legislatura, Nuova Sinistra. Io credo che un provvedimento di quel
tipo sia indispensabile perchè nei centri storici della nostra
regione oggi non è, purtroppo, sufficiente l'intervento dei
privati, sia pur importante e da agevolare. Rispetto a questo
problema della centralità del recupero, io riaffermo, come
posizione di principio, che anche noi siamo, ovviamente, di questo
avviso.
Non siamo d'accordo sulla proposta che ha fatto il Consigliere
Riccarand di abolire qui l'intervento sul nuovo, nel senso che
quello è un problema essenzialmente di pianificazione territoriale.
Lo scopo di questo provvedimento legislativo è di guardare più al
soggetto e cioè di guardare di più alle fasce di cittadini che
possono risolvere il problema della casa anche attraverso
l'acquisto, la costruzione o il recupero di una vecchia casa. Lì
sono necessarie, semmai, politiche regionali di orientamento nei
confronti dei comuni per evitare lo spreco del territorio, da una
parte, e dall'altra politiche, ritorno su quanto ho detto prima,
che incentivino anche per i comuni l'intervento nei centri
storici.
Sollevo una questione di opportunità sull'emendamento di Tamone.
Siccome questa è una legge quadro, che tutto rimanda al
regolamento, io sono per aumentare quella quota del 35%, tuttavia
bisognerebbe prevedere, come era previsto nella legge n. 31, dei
meccanismi che consentano di utilizzare comunque i fondi qualora le
domande non arrivino al 35%. Purtroppo la quantità degli interventi
di recupero è stata al di sotto delle aspettative, il che dimostra
che le difficoltà di fare questi tipi di intervento sono
evidenti.
Un'ultima considerazione riguarda il ruolo della FINAOSTA. Con
questo provvedimento la Regione dovrebbe prevedere una convenzione
con la FINAOSTA: ha detto prima l'Assessore che con 20 miliardi si
possono fare 300 mutui da 70 milioni. Teniamo conto che
probabilmente non tutti chiederanno i 70 milioni, soprattutto per
gli ampliamenti, per cui i mutui potranno essere 400 e oltre. Una
massa, quindi, notevole che non riterrei opportuno lasciare alla
FINAOSTA, che finirebbe per ridurre il suo intervento unicamente
alla predisposizione di questi mutui.
Io propongo quindi (è più un suggerimento che altro) che si
preveda anche una possibile convenzione o rapporto tra la FINAOSTA
e gli istituti di credito, in modo che alcune operazioni possa no
essere svolte dagli uffici di credito risolvendo anche un problema
di servizio, nel senso che chi abita fuori non debba correre ad
Aosta presso la FINAOSTA chissà quante volte a portare i documenti
per un mutuo, quando ha uno sportello bancario nel suo comune che
potrebbe consentirgli di seguire con minore onere tutto l'iter.
Credo che a
questo aspetto bisogna porre attenzione perchè si tratta, non
dimentichiamolo, di un servizio che dobbiamo dare ai cittadini di
tutta la Regione non solo a quelli che ruotano attorno agli uffici
regionali.
Fatte queste osservazioni, a nome del nostro gruppo, dichiaro il
voto favorevole, riservandoci di presentare le nostre proposte su
quello che sarà il momento più importante di applicazione di questa
legge, vale a dire l'approvazione del regolamento.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Il provvedimento sul la casa può
essere visto da diverse angolazioni, e pertanto la sua opportunità
dipende dalla chiave di lettura. Io credo che la legge abbia anche
degli aspetti positivi perchè, in fondo, viene incontro al bisogno
essenziale di avere un tetto sopra la propria testa.
Esistono in Valle d'Aosta realtà diverse: c'è chi abita nello
sperduto villaggio di montagna e chi abita in un grosso agglomerato
urbano come Aosta. Nella nostra città il problema della casa ha
assunto, in questi ultimi tempi, delle dimensioni drammatiche tanto
che Aosta è stata inserita nella proroga approvata dal Governo per
l'applicazione dell'equo canone. Da una parte, come diceva il
Consigliere Pollicini e con le riserve indicate dal Consigliere
Riccarand, questa legge può costituire un elemento di riattivazione
del mercato edilizio, e dall'altra può consentire un recupero del
patrimonio edilizio esistente.
Prendendo per buono l'emendamento presentato dal Consigliere
Tamone sulla riserva del 35% da destinare al recupero
dell'esistente patrimonio, bisognerà riflettere sul fatto che la
proprietà nell'ambito dei centri storici è polverizzata al punto
che sovente il proprietario non ristruttura il proprio alloggio
perchè prima deve ristrutturare il tetto che appartiene anche ad
altri i quali possono anche non essere d'accordo sull'intervento.
Forse la riflessione dovrebbe essere più approfondita. Io non ho lo
strumento da suggerire però il problema esiste, ed il regolamento
esecutivo potrebbe aiutarci a superare questa grossa
difficoltà.
Io abito nel centro storico e vicino a me c'è una casa che
appartiene a 7 proprietari due dei quali volevano ristrutturare il
proprio alloggio ma non lo hanno fatto perchè deve essere
ristrutturato tutto l'edificio nel suo complesso. Non so se, con i
benefici di questa legge, queste due persone riusciranno a
ristrutturare la loro abitazione oppure incontreranno un limite a
causa della polverizzazione della proprietà. Nell'organicità del
provvedimento questo è appunto un limite del quale bisogna tenere
conto.
Non vorrei che l'emendamento del Consigliere Tamone, fatto con
lo scopo di portare un contributo al recupero
dell'esistente, diventasse uno strumento privo d'efficacia o
come diceva il Consigliere Tonino, rimanesse lettera morta, proprio
per la mancanza di domande, dovute alle difficoltà suaccennate.
Anche in altre occasioni qualche provvedimento regionale non è
riuscito a conseguire le finalità che si proponeva.
Ecco perchè io credo che, in sede di estensione del regolamento,
vada precisato il concetto di accertamento della proprietà per
superare le difficoltà legate all'estremo frazionamento. Specie nei
centri storici, la legge, per essere efficace, deve conseguire
l'obiettivo di un accorpamento almeno a li vello di minima unità
immobiliare, altrimenti, dove la proprietà è frammentata e dove gli
interventi finiscono per essere isolati, non si risolve il problema
della ristrutturazione. Questo vale per Aosta e per altri centri
storici consistenti come quello di Châtillon o di Verrès. Secondo
me, poichè l'Amministrazione regionale dà un contributo, deve poter
conseguire la finalità che la legge si propone.
Pertanto, se attraverso un meccanismo qualsiasi riconoscesse un
premio a chi riesce ad accorpare le proprietà perchè l'intervento
sia effettivo, allora il discorso diventa più praticabile e forse
avviamo a soluzione il problema dei centri storici valdostani e
soprattutto del centro storico del Comune di Aosta.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Con questa legge quadro si dovrebbero
superare le difficoltà incontrate nell'attuazione della precedente
legge n. 31, che si occupava della concessione di mutui per la
costruzione, l'acquisto e la ristrutturazione della prima casa.
Nei tre semestri, durante i quali questa legge è stata
applicata, si sono incontrate obiettive difficoltà per tutta una
serie di motivi. Il fatto stesso che in un successivo argomento
all'ordine del giorno verrà discussa, e io penso anche approvata,
una integrazione al la legge n. 31, proprio per riuscire a dirimere
alcuni casi che nella legge non erano stati previsti, significa che
occorreva istituire una nuova normativa.
A mio avviso il pregio della legge che stiamo discutendo è
proprio di demandare ad un successivo regolamento le applicazioni
pratiche. Come ha già detto l'Assessore Martin, il regolamento è
estremamente più snello e permette di essere adeguato nel tempo
alle esigenze nuove che dovessero nascere o presentar si
all'attenzione.
A questo riguardo io ritengo di dover dire al Consigliere
Riccarand che le sue preoccupazioni, di non dilatare le nuove
costruzioni occupando il terre no che in Valle d'Aosta è
estremamente ridotto, sottraendolo all'agricoltura o ad altri usi,
sono preoccupazioni reali. In una legge di questo tipo, però, si
deve prevedere anche la possibilità di dare dei mutui per la
costruzione di nuove case. Il fatto di non prevedere per niente
questa possibilità ci farebbe cadere in un errore che invece si
vuole superare, quello cioè di avere uno strumento troppo rigido.
Il problema, che giustamente il Consigliere Riccarand ha posto e
che altri hanno sottolineato, potrà essere risolto con altri
provvedimenti di legge. In parte anzi è già risolto con la legge
urbanistica regionale che indica precise priorità nel recupero
delle case esistenti e potrà anche essere risolto nei piani
regolatori che i comuni si daranno e con tutta un'altra serie di
normative. Questa è una legge che deve favorire le prime case con
una visione generale.
Faccio rilevare, a questo proposito, proprio nell'ottica di uno
snellimento delle procedure che riduca in tempi brevi l'erogazione
dei mutui, la necessità che l'ufficio istituito presso
l'Assessorato ai Lavori Pubblici e che si occupa dell'esame delle
domande di mutuo e dei requisiti soggettivi e oggettivi dei
richiedenti possa essere potenziato, anche in previsione del numero
delle richieste. E' una esigenza che io ritengo di dover
sottolineare e sulla quale, spero, il Consiglio vorrà essere dalla
mia parte.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
E' opportuno chiarirci le idee
poichè si è creata una confusione enorme intorno a questo
provvedimento, proprio perché è caratterizzato dal suo aspetto
finanziario. Se parla di "Fondi di rotazione per il rilancio
dell'edilizia", e poi il Consigliere Tamone propone almeno il 35%
per ristrutturare il patrimonio esistente, cadiamo in una netta
contraddizione.
Il problema della casa deve essere affrontato in maniera globale
perchè le difficoltà esistono non solo nel centro di Aosta ma anche
in periferia. La Costituzione prevede inoltre che ogni cittadino
possa diventare proprietario di un immobile. Mi sembra che fare una
legge solo per limitati interventi nella nuova edilizia sia
controproducente e non avrebbe senso, allora, il titolo della
Legge: "Rilancio dell'edilizia". Io sono nettamente contrario
all'emenda mento presentato anche perchè quando si parla di dare
almeno il 35% per il recupero, rimarrebbe il solo 65% a
disposizione delle nuove costruzione e degli acquisti, e pertanto
il problema della casa continuerebbe ad esistere.
L'Assessore Fosson è stato preciso quando ha detto che per il
problema del recupero esistono già delle leggi o se ne possono
approvare altre. Qui invece ci troviamo di fronte alla risoluzione
del grave e fastidioso problema sociale della casa. Limitare,
quindi, questa legge emendandola in quella maniera mi sembra
volersi allontanare dallo scopo che si voleva raggiungere.
Naturalmente ho delle piccole perplessità nell'affidare alla
FINAOSTA la stipulazione di questi mutui. Io pensavo che questo
provvedimento fosse di competenza dell'Assessore preposto ai Lavori
Pubblici, che però non lo ha ritenuto opportuno. Tuttavia non so a
cosa possa servire la richiesta di potenziamento del suo organico
quando questo provvedimento non è di competenza dell' Assessorato
ai Lavori Pubblici dal punto di vista amministrativo. Pertanto io
nutro delle perplessità proprio sull'affidamento alla FINAOSTA
mentre sarebbe più conveniente fare delle convenzioni con vari
Istituti di Credito perchè gestiscano questi fondi di rotazione. Io
voterò a favore della legge e voterò contro gli emendamenti
presentati.
PRESIDENTE:
Dichiaro chiusa la discussione generale.
Ha chiesto la parola l'Assessore al le Finanze Martin; ne ha
facoltà.
MARTIN (A.D.P.):
Non mi rimane molto da dire perchè ho
visto che tutto sommato il giudizio complessivo sull'intervento è
positivo. Forse si è discusso molto su un problema che oggi non ci
riguarda perchè si è cercato di entrare nel vivo di quello che sarà
il successivo regolamento. Io l'avevo toccato molto marginalmente
perchè dovremo fare in seguito una profonda riflessione, nella
quale le Commissioni saranno coinvolte per vedere di dare pratica
attuazione a questa legge.
Detto questo, però, devo dare alcune brevi risposte. Il
Consigliere Baldassarre ha accennato alla sua proposta di legge,
della quale conosco l'esistenza ma che non ho ancora visto perchè
probabilmente non è ancora arrivata in Commissione. Tuttavia, come
ho avuto modo di dire in Commissione Affari Generali, nello studio
del regolamento non c'è nessuna difficoltà a recepire dalla sua
proposta di legge elementi ritenuti utili.
Il discorso delle percentuali dei tassi è legato alla
ricostituzione del fondo: tassi più elevati permettono una più
rapida ricostituzione del fondo di rotazione. Pertanto se la
ricostituzione sarà più elevata, la legge non avrà bisogno di
rifinanziamenti, se invece la ricostituzione sarà più lenta, quindi
con tassi più bassi, si porrà il problema di ricostituire il fondo
di rotazione. E' un problema politico che dovremo affrontare al
momento della stesura dei regolamento. Ricordo, però, che il tasso
della nostra proposta è legato al reddito, ossia i tassi sono
differenziati in base ai redditi dei mutuatari; nelle tabelle si
può vedere che i tassi più elevati sono comunque compatibili con il
reddito effettivo del mutuatario.
Nessuno ha detto che siamo a favore della costruzione delle
nuove case: in questo provvedimento esse sono previste, ma non si
dice che il regolamento è solo per le nuove case, anzi l'indirizzo
della Giunta è proprio quello di recuperare il patrimonio edilizio
esistente. Non siamo così preoccupati come è invece il Consigliere
Riccarand: è un problema che ci porremo all'atto della stesura del
regolamento.
In rapporto al patrimonio edilizio e alle statistiche che il
Consigliere Riccarand ha citato, bisogna ricordare che vanno bene
in assoluto. Probabilmente nei numeri che il Consigliere Riccarand
ci ha dato sono comprese tutte le seconde residenze, ossia quelle
case che vengono utilizzate dai turisti nei periodi estivi ed
invernali per le vacanze, ma che non servono come abitazioni per la
popolazione valdostana. Non riferiamoci soltanto ai numeri per dire
che in Valle d'Aosta non esiste il problema dell'abitazione, perchè
non sarebbe vero!
Il Consigliere Torrione ha affrontato il tema della
polverizzazione della proprietà che è molto grosso e che esiste in
tutti i centri storici e sarà uno di quei problemi che dovremo
cercare di risolvere per favorire al massimo gli interventi. Non ho
nessuna difficoltà ad accogliere l'emendamento del Consigliere
Tamone: già in Commissione gli avevo detto che, tutto sommato, in
sede di predisposizione del regolamento, que sta norma poteva
essere inserita e comunque poteva essere rivista anche la quota.
Tuttavia, poichè in questa legge non fissiamo normative molto
precise, forse sarebbe stato più giusto rinviare il tutto al
momento della stesura del successivo regolamento.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
La difficulté principale à ce sujet est
l'observation des plans régulateurs généraux.
Si on avait choisi, au début, de ne pas insérer n'importe quel
pourcentage à niveau des possibilités d'intervention vis-à-vis des
requêtes, c'était justement pour respecter les communes. Si on
prend en considération le choix que chaque commune fait à niveau de
plan régulateur (malheureusement plusieurs communes n'ont pas le
plan régulateur communal et l'Administration régionale, qui devait
faire son plan régulateur, n'a pas donné des indications précises à
ce propos), à l'intérieur de différentes communes on prévoit de
nouvelles bâtisses: il est donc absurde dénier aux propriétaires de
terrains d'avoir une maison.
Je partage l'avis du Conseiller Riccarand, c'est-à-dire avant
tout il faut arranger les domaines et les propriétés des centres
historiques, mais il faut tenir compte d'une difficulté qui a été
exprimé par Monsieur Torrione. Si on veut restructurer une vieille
maison, il faut d'abord qu'elle ne soit pas habitée par des
personnes. La chose est déjà assez difficile, car ces personnes ne
savent pas où aller. Si on veut faire les travaux on doit avoir la
possibilité de prévoir un poumon à l'extérieur qui puisse être à
même de substituer, pour une certaine période, le logement des
individus intéressés. C'est le discours qu'on entend faire pour les
bâtisses à niveau régional, c'est-à-dire le fait d'avoir une maison
à disposition pour y transférer les locataires qui ensuite
rentreront dans le logement. Je crois qu'il y a là une difficulté
objective qui n'est pas si simple à résoudre, même si je pense que
c'est dans l'intérêt général d'arranger les vieilles bâtisses. Le
problème envisagé est bien difficile surtout dans la Ville
d'Aoste.
On avait donné une indication générique en ne prévoyant pas des
pourcentages, premièrement parce qu'on n'était pas à même de dire
quelles seraient les requêtes; deuxièmement je voudrais suggérer, à
la place de présenter le pourcentage de 35%, de privilégier les
requêtes liées à la possibilité de prévoir des
investissement pour le centre historique. Si par hasard il y aurait
des requêtes qui dépassent le 5%, je crois que tout le monde serait
d'accord de privilégier les investissements dans le centre
historique, mais si bar hasard il n'y avait pas cette requête il
faudrait prévoir que les fonds, comme disait le Conseiller Tonino,
soient utilisés pour trouver une solution pour le logement.
A niveau d'examen de différentes requêtes on devrait faire une
analyse qui privilégie la requête de restructuration des centres
historiques, ensuite celle du transfert, c'est-à-dire de l'achat du
logement et comme dernière hypothèse la requête de nouvelles
bâtisses. Je crois qu'on pourrait résoudre le problème d'une façon
qui puisse trouver l'accord des différentes forces politiques; je
pense en effet que c'est dans l'intérêt général de trouver la
formule qui puisse être insérée à l'intérieur de cette loi.
PRESIDENTE:
Passiamo all'esame dell'articolato.
Do lettura dell'articolo 1:
ARTICOLO 1
E' autorizzata la costituzione presso la "Finanziaria
Regionale Valle d'Aosta" siglabile "FINAOSTA S.p.A." di cui alla
L.R. 28.6.1982, n. 16 di un fondo di rotazione regionale di Lire
20.000.000.000 per la promozione di iniziative dirette a favorire
la ripresa dell'industria edilizia mediante la con cessione di
mutui agevolati.
PRESIDENTE:
Esiste un emendamento all'articolo 1
presentato dal Consigliere Riccarand al quale vorrei ricordare che
la sua richiesta di modificare il titolo della legge non può essere
votata perché l'emendamento non è stato ancora sottoposto alla
votazione. Comunque se l'emendamento previsto all'art. 1 viene
approvato, automaticamente anche il titolo della legge viene
modificato nello stesso senso.
Do lettura dell'emendamento presentato dal Consigliere Riccarand
e lo pongo in votazione:
Emendamento n. 1
ARTICOLO 1
Sostituire "La ripresa dell'industria
edilizia" con "il recupero e l'adeguamento del patrimonio
edilizio".
ESITO DELLA VOTAZIONE
Presenti: 28
Votanti: 1
Favorevoli: 1
Astenuti: 27 (Bajocco, Baldassarre, Beneforti, Berti, Borbey,
Breuvé, Cout, De Grandis, Faval, Fosson, Lanièce, Lanivi, Mafrica,
Maquignaz, Marcoz, Martin, Millet, Pascale, Perrin, Pollicini,
Ricco, Rollandin, Stévenin, Tamone, Tonino, Torrione e Voyat)
Il Consiglio non approva.
PRESIDENTE:
Metto in votazione l'art. 1 nel suo testo
originario:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 2:
ARTICOLO 2
I finanziamenti previsti dall'articolo precedente sono
concessi per i seguenti interventi:
a)
acquisto, costruzione e ampliamento di
abitazioni;
b)
interventi di recupero del patrimonio edilizio
esistente, così come definiti dall'articolo 31 della legge
5.8.1978, n. 457, con esclusione degli interventi già previsti dal
Capo I della L.R. 8.10.1973, n. 33 e successive
modificazioni.
PRESIDENTE:
Do lettura dell'emendamento presentato
all'articolo 2 dal Consigliere Riccarand e lo pongo in
votazione:
Emendamento n. 2
ARTICOLO 2
Sostituire il punto a) con il
seguente:
"a) acquisto, ampliamento e adeguamento igienico e
tecnologico delle abitazioni."
ESITO DELLA VOTAZIONE
Presenti: 28
Votanti: 1
Favorevoli: 1
Astenuti: 27 (Bajocco, Baldassarre, Beneforti, Berti, Borbey,
Breuvé, Cout, De Grandis, Faval, Fosson, Lanièce, Lanivi, Mafrica,
Maquignaz, Marcoz, Martin, Millet, Pascale, Perrin, Pollicini,
Ricco, Rollandin, Stévenin, Tamone, Tonino, Torrione e Voyat)
Il Consiglio non approva.
PRESIDENTE:
Ha chiesto la parola il Consigliere Tamone;
ne ha facoltà.
TAMONE (U.V.):
Je veux faire une considération de
caractère politique sur mon amendement. Je le maintiens parce que
la politique est en devenir et on pourrait toujours trouver dans le
futur Monsieur Baldassarre Assesseur, donc si mon amendement n'est
pas écrit, je courrais de gros risques pour maintenir mes
propositions.
Vous pouvez bien me dire que, en politique, c'est aussi possible
que dans le futur nous ne sommes plus là; quand même, Assesseur
Baldassarre, si je ne fais pas cet amendement, je suis
tranquillement foutu.
Je veux toutefois accepter les conseils qui me sont venus et de
la part du Président du Gouvernement et de la part de l'Assesseur
Martin en espérant que le règlement soit fait dans un delai de
temps suffisamment bref et je transformerai l'amendement de cette
façon: "Il Consiglio regionale stabilisce annualmente la
ripartizione dei mutui concedibili in relazione agli interventi
previsti dalle lettere A e B del precedente comma (et ici il y a la
modification) dan do precedenza agli interventi di recupero del
patrimonio edilizio esistente".
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Sul piano procedurale posso emendare
l'emendamento del Consigliere Tamone aggiungendo: "con parti colare
riguardo all'accorpamento della proprietà fondiaria". Questo era il
senso del discorso emerso in sede di discussione.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Se il Consigliere Tamone avesse
mantenuto il suo emendamento originale avrei votato a favore
perché, pur avendo un significato limitato, era comunque un passo
avanti rispetto alla legge. Il nuovo emendamento vanifica il
precedente perché considera solo il fatto di dare la precedenza.
Tutti, dal Presidente della Giunta, al Consigliere Torrione,
sappiamo che ci sono delle difficoltà oggettive nel centro storico,
proprio per questo vanno presi dei provvedimenti in quella
direzione. Se noi invece lasciamo lo spazio alle nuove costruzioni
o ad altri tipi di intervento è chiaro che i fondi verranno
utilizzati in quel senso. Io credo che mi asterrò su questo
emendamento perchè mi pare ininfluente.
(... Interruzione ...)
Se non è vincolante allora mettiamolo nella legge. Vedremo poi
come verrà fuori nel regolamento.
PRESIDENTE:
Do lettura dell'emendamento presentato dal
Consigliere Tamone e lo pongo in votazione:
Emendamento n. 3
Il Consiglio regionale stabilisce annualmente la ripartizione
dei mutui concedibili in relazione agli interventi previsti dalle
lettere a) e b) del precedente comma, dando precedenza agli
interventi di recupero del patrimonio edilizio esistente, con
particolare riguardo all'accorpamento della proprietà
immobiliare.
ESITO DELLA VOTAZIONE
Presenti: 28
Votanti: 27
Favorevoli: 26
Contrari: 1
Astenuti: 1(Riccarand)
Il Consiglio approva.
PRESIDENTE:
Do lettura dell'articolo 2 nel testo
emendato:
ARTICOLO 2
I finanziamenti previsti dall'articolo precedente sono
concessi per i seguenti interventi:
a)
acquisto, costruzione e ampliamento di
abitazioni;
b)
interventi di recupero del patrimonio edilizio
esistente, così come definiti dall'articolo 31 della legge
5.8.1978, n. 457, con esclusione degli interventi già previsti dal
Capo I della L.R. 8.10.1973, n. 33 e successive
modificazioni.
Il Consiglio regionale stabilisce annualmente la ripartizione
dei mutui concedibili in relazione agli interventi previsti dalle
lettere a) e b) del precedente comma, dando precedenza agli
interventi di recupero del patrimonio edilizio esistente, con
particolare riguardo all'accorpamento della proprietà
immobiliare.
ESITO DELLA VOTAZIONE
Presenti: 28
Votanti: 27
Favorevoli: 26
Contrari: 1
Astenuti: 1(Riccarand)
Il Consiglio approva.
PRESIDENTE:
Do lettura dell'articolo 3:
ARTICOLO 3
I finanziamenti di cui al precedente articolo 2 sono
destinati ai privati, alle cooperative edilizie a proprietà
individuale, nonchè agli Enti Pubblici territoriali.
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti: 28
Votanti: 27
Favorevoli: 26
Contrari: 1
Astenuti: 1(Riccarand)
Il Consiglio approva.
PRESIDENTE:
Do lettura dell'articolo 4:
ARTICOLO 4
Con apposito Regolamento, da sottoporsi all'approvazione del
Consiglio regionale entro 3 mesi dall'entrata in vigore della
presente legge, saranno
fissati:
1)
i requisiti soggettivi, nonchè il limite massimo di
reddito per accedere ai finanziamenti previsti dalla presente
legge;
2)
l'importo unitario massimo di ciascun mutuo, fermo
restando che la spesa sostenuta viene finanziata fino al
100%;
3)
la misura del tasso da applicare, in relazione
all'ammontare del reddito familiare, nonchè le sue modalità di
variazione nel corso dell'ammortamento;
4)
il limite di durata per i diversi tipi di
intervento, con un massimo di 25 anni, nonchè le modalità di
erogazione e di ammortamento dei finanziamenti;
5)
i criteri per la variazione dei limi ti di reddito
per l'accesso ai mutui e dell'importo massimo del mutuo con
cedibile, con riferimento all'andamento dei prezzi al consumo per
famiglie di operai e impiegati quale risulta dalla determinazione
dell'I.S.T.A.T.;
6)
i limiti massimi di superficie per gli interventi
destinati alla costruzione di abitazioni, la definizione delle
tipologie degli interventi ammessi a fruire dei benefici di cui
alla presente legge, nonchè i criteri per la determinazione delle
caratteristiche tecniche degli edifici e delle abitazioni e della
spesa ammissibile per la concessione dei finanziamenti;
7)
i tempi di attuazione, le procedure per
l'ammissione ai benefici della presente legge, con particolare
riferimento alle modalità di compilazione delle graduatorie dei
beneficiari;
8)
i vincoli cui sono assoggettati i beni oggetto del
finanziamento e le eventuali penali previste in caso di violazione
degli stessi;
9)
il numero dei membri e
la composizione della
Commissione di cui al successivo articolo 6 e le sue modalità di
funzionamento.
PRESIDENTE:
Do lettura dell'emendamento presentato dal
Consigliere Riccarand e lo pongo in votazione:
Emendamento n. 4
ARTICOLO 4
Abrogare il punto 6).
ESITO DELLA VOTAZIONE
Presenti: 28
Votanti: 1
Favorevoli: 1
Astenuti: 27 (Bajocco, Baldassarre, Beneforti, Berti, Borbey,
Breuvé, Cout, De Grandis, Faval, Fosson, Lanièce,, Lanivi, Mafrica,
Maquignaz, Marcoz, Martin, Millet, Pascale Perrin, Pollicini,
Ricco, Rollandin, Stévenin, Tamone, Tonino, Torrione e Voyat)
Il Consiglio non approva.
PRESIDENTE:
Metto in approvazione l'art. 4 nel suo testo
originario:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 5:
ARTICOLO 5
I mutui concessi ai sensi della presente legge devono essere
sempre assistiti da garanzia reale.
PRESIDENTE:
Se
nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 6:
ARTICOLO 6
Per l'esame delle domande di mutuo e la formulazione delle
relative graduatorie dovrà essere istituita presso
l'Amministrazione regionale apposita Commissione nominata dalla
Giunta regionale, composta secondo le previsioni del regolamento di
cui all'art. 4.
PRESIDENTE:
Se nessuno chiede la parola metto in
approvazione l'articolo 6 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 7:
ARTICOLO 7
La Giunta regionale è autorizzata ad approvare la
stipulazione con la FINAOSTA di apposita Convenzione per la
costituzione e la gestione del fondo di rotazione di cui alla
presente legge sulla base del regolamento di cui al precedente
articolo 4.
La stipulanda Convenzione dovrà prevedere l'obbligo da parte
della FINAOSTA di assumere il rischio connesso all'erogazione dei
finanziamenti.
PRESIDENTE:
Se nessuno chiede la parola metto in
approvazione l'articolo 7 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 8:
ARTICOLO 8
L'Assessorato regionale alle Finanze, avvalendosi dei dati
forniti dalla FINAOSTA, provvederà al controllo amministrativo e
contabile dei finanziamenti agevolati concessi.
L'Amministrazione regionale provvederà, inoltre, al controllo
della regolare destinazione dei fondi e, in caso di comprovata
irregolarità, potrà richiedere l'immediata estinzione dei
mutui.
PRESIDENTE:
Se nessuno chiede la parola metto in
approvazione l'articolo 8 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 9:
ARTICOLO 9
L'onere derivante dall'applicazione della presente legge
graverà sul capitolo 25355
che viene istituito sul bilancio
di previsione per l'esercizio finanziario 1984.
Alla copertura dell'onere di cui al comma precedente si
provvede mediante riduzione per Lire 20.000.000.000 dallo
stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo - Spese
di investimento -" a valere sull'intervento previsto all'allegato
n. 8 del bilancio stesso, concernente il finanziamento della spesa
per l'attuazione del collegamento autostradale Sarre-Courmayeur. In
tale intervento rimane disponibile la minor somma di Lire
11.000.000.000.
PRESIDENTE:
Se nessuno chiede la parola metto in
approvazione l'articolo 9 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Do lettura dell'articolo 10:
ARTICOLO 10
Al bilancio di previsione della Regione per l'esercizio
finanziario 1984 sono apportate le seguenti variazioni:
Parte Spesa
Variazione in diminuzione:
Cap. 50150 Fondo globale per il finanziamento di spese per
ulteriori programmi di sviluppo - Spese di investimento
L. 20.000.000.000
Variazioni in aumento:
Settore 1° : Assetto del Territorio e Tutela
dell'ambiente.
Programma 2°: Interventi per l'edilizia abitativa.
Cap. 25355 (di nuova istituzione)
"Spese per la costituzione di fondi regionali di rotazione
per la ripresa dell'industria edilizia L.R......n. ......"
L. 20.000.000.000
PRESIDENTE:
Se nessuno chiede la parola metto in
approvazione l'articolo 10 testé letto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1(Riccarand)
Il Consiglio approva.
PRESIDENTE:
Do lettura dell'articolo 11:
ARTICOLO 11
La presente legge è dichiarata urgente ai sensi dell'articolo
31 dello Statuto Speciale ed entrerà in vigore il giorno successivo
a quello della sua pubblicazione sul Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se nessuno chiede la parola metto in
approvazione l'articolo 11 testé letto:
ESITO DELLA VOTAZIONE
Presenti: 28
Votanti: 27
Maggioranza: 18
Favorevoli: 27
Astenuti: 1 (Riccarand)
Il Consiglio approva.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK