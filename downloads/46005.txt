Consiglio Regionale della Valle d'Aosta - Oggetto del Consiglio n. 2571 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
AMBIENTE
Flora e fauna
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2571 del 8 giugno 2023 - Resoconto
OGGETTO N. 2571/XVI - Interpellanza: "Aggiornamento della
tabella recante i criteri e le modalità per la concessione degli
indennizzi per la prevenzione dei danni provocati dagli animali
predatori al patrimonio zootecnico di cui all'allegato 2 della DGR
1407/2021".
Bertin (Presidente) -
Punto n. 41. Per l'illustrazione,
ha chiesto la parola il consigliere Planaz, ne ha facoltà.
Planaz (LEGA VDA) -
Con quest'iniziativa vogliamo portare
all'attenzione le molte difficoltà, ma anche le molte iniziative
che si potrebbero portare avanti innanzitutto per la protezione di
tutte le razze degli animali e per dare lo stesso valore a tutti
gli animali, anche se con le discussioni che sono state fatte e le
leggi che sono in atto non è così. Occorre portare all'attenzione
queste problematiche e far capire che se ci sono degli animali che
sono stati classificati in una classe più protetta, ve ne sono
altri classificati in una classe un po' meno protetta e
bisognerebbe avere un'attenzione in più per ridurre i conflitti, in
questo caso che andiamo a discutere tra gli allevamenti zootecnici
e in questo caso i predatori come il lupo. Ho portato
all'attenzione questo perché nella delibera citata già dal collega
segretario Jordan c'è giustamente una triste tabella dove vengono
indicati i valori degli animali nel caso in cui vengano predati dal
lupo nella nostra regione e questa tabella, a mio avviso, oggi, al
di là del valore economico che nella nostra piccola realtà è
difficile andare a individuare, e andrò a spiegare il perché... Se
qualcuno conosce bene il nostro mondo dell'allevamento e il mercato
degli animali, sa che per gli animali, che hanno un valore non solo
economico ma anche affettivo e di passione, vi è una selezione a
livello genetico sia per la produzione di latte, sia in relazione
ai combattimenti che si svolgono la domenica, le nostre
batailles
. Gli animali hanno dunque un altissimo livello di
genetica e anche questo oggi porta a dei costi molto elevati e
quasi nessun allevatore, quando immette sul mercato quel tipo di
animale, non lo mette per venderlo, lo mette al fine vita: lo mette
in vendita perché purtroppo ha finito il suo ciclo, è arrivato a
una certa età e logicamente viene mandato a volte o al macello, o a
volte magari solo lasciato a un altro allevamento ma a un valore
più basso. Se noi facciamo un'indagine di tutti gli allevamenti
della Valle, sia degli ovini, caprini, piuttosto che di quelli
bovini, vediamo che l'allevatore sceglie gli animali che sono più
importanti sia dal punto di vista del valore genetico ma anche dal
punto di vista del valore produttivo, perché l'importanza e anche
la consistenza dei nostri allevamenti ci impone il fatto che non
possiamo avere grandi numeri come delle aziende fuori Valle ma
dobbiamo contenere i numeri e, dovendoli contenere, uno cerca di
selezionare. Secondo me, la selezione è una pratica condotta anche
con risorse pubbliche da molti anni che ha dato dei risultati
importanti da tutti i punti di vista: genetico, morfologico,
produttivo e quant'altro.
Non dobbiamo poi dimenticare tutto l'aspetto affettivo e non
solo per questi animali, a volte è già successo che sono stati
predati dei cani che magari erano stati istruiti per portare le
mandrie al pascolo e andare a sostituire un animale di quel tipo...
non c'è un valore economico, non si può dire: "il lupo mi ha
predato il mio cane che usavo per andare al pascolo, adesso ne
compro un altro". Intanto non c'è un mercato di questi animali, non
è facile dare loro un valore.
In più, secondo me, se andiamo a dare un valore economico a
questa tabella, anche se fatta poco tempo fa... per quanto riguarda
gli ultimi fattori che hanno dettato il mercato di questo periodo,
c'è stato un aumento sia dei costi e anche un pochettino delle
vendite perché sono diminuiti e continuano a diminuire tutta una
serie di capi, c'è un pochettino più di aumento anche per quanto
riguarda il valore economico dell'animale destinato al macello; a
mio avviso, questa tabella dovrebbe essere rivista più
frequentemente. Ho osservato quanto accade in altre regioni, al di
là della tipologia di razze da carne, ho dato un'occhiata alla
Chianina, al Piemonte con la Piemontese e quant'altro, che hanno
già un valore di mercato al macello più alto forse dei nostri
animali... ma sono quasi al doppio della nostra tabella che è
citata in questa delibera.
Bisogna poi tener conto di una cosa: che noi se vogliamo
diminuire il conflitto tra chi vuole la protezione assoluta di
questi animali predatori e gli allevatori, bisogna cercare di
tutelare tutti allo stesso modo. Sono andato anche a ricercarmi uno
studio fatto da ISPRA, dati ufficiali, di qual è l'impatto del lupo
sulle attività zootecniche in Italia. Non sto a leggere tutto, poi
se vuole, le lascio la documentazione - mi pare sia stato fatto nel
2021 - e due dei tanti aspetti che vengono sottolineati in questi
punti è perché non tutti i danni da lupo vengono denunciati e
quanto tempo è necessario per avere gli indennizzi. Ci sono due
quesiti banalissimi, che sentiamo tutti i giorni, però bisognerebbe
farsi delle domande su questi quesiti che ha fatto ISPRA nel suo
studio.
Allora vogliamo sì, da una parte, la non estinzione di
predatori, ridurre i conflitti e quant'altro, dall'altra parte
andiamo a vedere le nostre razze in via d'estinzione, in Piemonte
solo negli ultimi anni quindici razze in via di estinzione sono
completamente estinte. In Valle, per fortuna, siamo riusciti, anche
a seguito delle risorse messe dal PSR, a salvaguardare alcune
razze, però se noi facciamo conto che la razza ovina Rosset oggi
conta meno di 1.500 capi e se noi andiamo a vedere che a livello
nazionale ci sono 3.300 gruppi censiti, forse dobbiamo farci delle
domande...
Presidente -
Consigliere Planaz un attimo, c'è un brusìo
di fondo piuttosto fastidioso per chi parla e per chi ascolta,
chiedo ai Consiglieri di abbassare il volume o di uscire dall'aula.
Scusi Consigliere, a lei la parola.
Planaz (LEGA VDA) -
...nessun problema. Dicevo che
dobbiamo salvaguardare anche le nostre razze che sono in via di
estinzione. Gli allevatori di molti piccoli allevamenti, con 15-20
animali di questa razza, dopo aver subito un attacco o due in cui
magari gliene feriscono o gliene ammazzano solo un paio, magari
possono dire: "basta, mi sono stufato di vedere distruggere i miei
animali che ho allevato con tanto affetto e tanta passione, basta,
smetto". Allora non è la conseguenza... perché poi sempre su questo
censimento, su questi dati raccolti da ISPRA sull'impatto del lupo
e sulle attività zootecniche vi sono dei numeri come 17 mila
attacchi e poi se andiamo a vedere quanti animali sono stati
abbattuti a causa dell'attacco... il numero adesso non glielo dico
ma è abbastanza importante. È per questo che se vogliamo ridurre
tutto questo conflitto, premesso che è giusto che tutti gli animali
di questa Terra, avendo il diritto di vivere, abbiano protezione,
la stessa cosa la dobbiamo fare anche con le specie che sono più
deboli, in questo caso gli ovini, i caprini e i bovini. Se poi
andiamo a vedere, nella nostra regione è normale che i nostri
allevatori tengano questi animali per portarli al pascolo, perché
sono delle razze che già per la loro attitudine sono abituate a
stare libere e avere dei grandi spazi a disposizione per il loro
benessere, dall'altro canto sono degli animali che vengono anche
tenuti per sfruttare al massimo tutte le superfici e per questo è
importante, a mio avviso, sia la biodiversità dei grandi carnivori
come dei piccoli animali e dei nostri allevamenti. È per questo che
adesso non le leggo i quesiti, ma tanto ce li ha sottomano perché
non mi rimane più il tempo, l'importante è valutare per andare ad
aggiornare eventualmente questa tabella in caso di attacchi.
Questa è l'ultima opzione dopo che uno ha fatto tutte le
prevenzioni, ieri abbiamo portato l'iniziativa relativa alle
prevenzioni; nel caso in cui tutte queste prevenzioni e tutti
questi passaggi che vengono fatti per andare a difendere gli
animali non abbiano successo, bisognerebbe mettersi in condizione
di dire: va bene, che animale abbiamo davanti? Che valore genetico
ha? E non solo un valore economico che si trova in qualunque
tabella perché, a mio avviso, merita un'attenzione in più.
Presidente -
Risponde l'assessore Carrel.
Carrel (PA) -
Non torno sull'iniziativa di ieri che
ovviamente parlava degli investimenti per prevenire i danni, oggi
invece parliamo dei danni e del rimborso dei danni. Le domande
fatte dagli interpellanti è: "se si sia provveduto, o nel caso
contrario si intenda provvedere ad aggiornare la tabella
riguardante la delibera di Giunta 1407/2021". La tabella ad oggi
non è stata rivista, vi è la disponibilità da parte nostra se si
ritiene opportuno, di confrontarsi con l'ente di selezione
ANA.Bo.Ra.Va., immagino che sia l'ente più corretto da cui iniziare
il dialogo per andare a rivedere queste tabelle, ma sottolineando
che nel 2021 comunque è stato fatto un lavoro che teneva conto sia
del valore di mercato, ma anche delle specificità della nostra
razza, cioè quella tabella, in assenza di indicazioni nazionali,
tiene conto delle specificità della nostra razza.
Ci tengo inoltre a sottolineare che la
Chambre
Valdôtaine
, con la delibera di Giunta camerale n. 42 del 23
giugno del 2021 ha istituito un'apposita commissione proprio per
andare a rivedere e rilevare il valore di mercato dei nostri
allevamenti e all'interno di questa commissione vi sono le
associazioni degli allevatori AREV e ANA.Bo.Ra.Va. insieme a
Coldiretti in rappresentanza delle associazioni di categoria.
Questa commissione, su segnalazione dell'Associazione degli
allevatori ha individuato una lista di aziende zootecniche bovine e
ovicaprine presso le quali rilevare due volte all'anno i prezzi di
mercato e questi dati ci servono appunto per andare a rivedere
quelle tabelle di cui parliamo oggi. Ovviamente questi dati
venivano raccolti in maniera anonima e aggregata ma ci permettevano
di avere una situazione sotto controllo proprio per poter poi
andare a effettuare le variazioni che lei oggi richiede.
Nel corso degli anni successivi al 2021 le aziende individuate
sono state direttamente contattate tramite comunicazione e contatti
telefonici da parte di
Chambre
e di AREV al fine di fornire
le informazioni circa il progetto e di chiedere il coinvolgimento.
Nonostante la disponibilità iniziale purtroppo le aziende non hanno
mai inviato i dati necessari e anche l'incontro programmato e
convocato proprio nell'ultimo 21 febbraio 2023, con l'intento di
stimolare un maggior coinvolgimento, purtroppo è andato deserto in
quanto nessuno ha partecipato. Questo ovviamente è un dato che ci
tengo a sottolineare perché la collaborazione con AREV,
ANA.Bo.Ra.Va. e
Chambre
su questo tema c'è, c'è stata e ci
sarà, però ovviamente abbiamo bisogno dei dati da parte degli
allevatori per poter andare a capire se è opportuno e come
modificare queste tabelle.
Presidente -
Per la replica, la parola al consigliere
Planaz.
Planaz (LEGA VDA) -
Intanto accolto la sua risposta
dicendo che c'è la volontà di andare a vedere e valutare questi
indicatori.
Come lei ha detto, io non sapevo che non si è riusciti ad avere
delle aziende in cui si è potuto avere le risposte per andare a
costruire... però ci sono altri modi, a mio avviso, anche perché,
come le ho spiegato prima, se noi andiamo a fare un'indagine e
capire se i migliori soggetti... io non dico che il lupo prederà
sempre il miglior soggetto presente nella stalla, ma può succedere,
ed è già successo, che in alcuni casi delle razze, soprattutto
quelle delle "Batailles des Reines", ma non solo, anche manzi che
magari erano predisposti a delle produzioni di latte un po' più
elevate siano state attaccate e, di conseguenza, sono dovute essere
(se non l'aveva già fatto il lupo) abbattute perché erano in
condizioni pessime. A mio avviso, intanto dall'anno scorso a
quest'anno sicuramente qualcosa è cambiato, già solo per il
bestiame che è condotto al macello perché il mercato, come le ho
anticipato prima, è cambiato.
I costi di produzione sono cambiati e sono aumentati,
bisognerebbe tener conto dell'età dell'animale, poi bene se
l'associazione di categoria ha voglia di collaborare per riuscire a
dare un valore in base anche alla genetica di questi animali,
perché poi io ricordo che anche dal punto di vista selettivo andare
a fare degli incroci nella stessa razza, andare a fare dei cambi di
sangue nella mandria ha dei costi importanti, li si vanno a fare su
animali sempre di più valore e se poi questi vengono
malauguratamente attaccati e non possono essere utilizzati per lo
scopo finale, logicamente si ha un danno più elevato. È normale che
si deve fare una media, ma se noi facciamo il conto dei costi di
produzione già solo di una mandria in tre anni, poi andiamo a
vedere questa tabella, io penso che la calcolatrice... il miglior
consiglio che potrebbe essere dato, quando uno decide di fare un
investimento su una tipologia di allevamento per portarla alla
produzione, è quello di già tenere atto di quello e poi, di
conseguenza, dell'età dell'animale quando va in produzione, anche
perché poi fortunatamente gli animali più anziani un po' forse per
l'adattamento che hanno già avuto negli anni e un po' magari per la
difesa che possono dimostrare di fronte a un attacco vengono meno
attaccati. Per i piccoli allevamenti di ovini, caprini, di animali
che sono più esposti nei pascoli, che vengono lasciati forse un po'
più lontani dall'azienda per recuperare quegli spazi che sennò non
avrebbero più alcun recupero e sarebbero abbandonati, bisognerebbe
avere magari un'attenzione in più, soprattutto per continuare a
dare una risposta fuori. Per il lupo non possiamo fare tutto quello
che forse uno si aspetta e non può avere magari un declassamento...
però allo stesso tempo facciamo attenzione anche a tutte le altre
razze di animali - le metto tutte sullo stesso piano, non è che le
metto in una classe privilegiata -, però oggi anche queste
rischiano l'estinzione, per la pezzata nera fino a pochi anni fa si
contavano 400-500 capi e se andiamo a valutare adesso le condizioni
climatiche e tutto quello che è successo negli ultimi tempi,
sicuramente questo numero non è aumentato. A mio avviso, un'attenta
riflessione su tutti i passaggi, da quello di ieri e poi molti
altri... perché è facile dire con leggerezza: "tanto i danni
vengono tutti pagati" e poi dietro al risarcimento dei danni c'è
logicamente tutta una serie di adempimenti da seguire e da
rispettare per poter accedere allo stesso. È normale che sia così,
non è che lo metto in dubbio, però cerchiamo di andare incontro un
po' alle esigenze di tutti per diminuire questo conflitto esistente
fra il predatore, gli allevatori e gli animali allevati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK