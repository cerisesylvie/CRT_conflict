Consiglio Regionale della Valle d'Aosta - Oggetto del Consiglio n. 240 del 30 ottobre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 240 del 30 ottobre 1970 - Resoconto
OGGETTO N. 240/70 - Disegno di legge regionale concernente:
"Concessione di un contributo straordinario nelle spese di gestione
dello stabilimento della Centrale del latte di Aosta".
Montesano (P.S.D.I.)
- La parola all'Assessore
all'Agricoltura.
Maquignaz
(D.P.)
- Si tratta del provvedimento che
annualmente viene presentato al Consiglio regionale per il
contributo sulle passività della gestione della Centrale del
latte.
Direi che, innanzi tutto, si dovrebbe considerare anche
l'importanza di questo servizio, vuole dire un servizio che
garantisce il latte alimentare alla popolazione di Aosta e mi pare
che, in questo momento, il servizio sia anche apprezzato dalla
popolazione, soprattutto da quando si è adottato il nuovo impianto
di imbottigliamento con i contenitori a perdere.
Comunque, come ogni servizio pubblico, costa e anche questo,
questo costo grava sull'Amministrazione regionale.
Del resto, dalla relazione che noi abbiamo qua, dalla relazione
del Collegio sindacale della Centrale, vediamo che c'è
l'impossibilità di arrivare a un pareggio in quanto, essendo fisso
il prezzo al produttore e al consumatore, siccome c'è la tendenza a
un aumento sia della manodopera che delle spese di gestione, la
Centrale non potrà, in questa situazione, avere un bilancio in
pareggio.
Allegata alla proposta c'è una tabella che è abbastanza
illustrativa, il confronto dei principali elementi relativi alla
gestione dalla Centrale del latte, non sto a leggere le cifre
perché è allegato all'oggetto e, comunque, si vede l'andamento
costante e graduale dell'aumento dei costi sia della manodopera sia
degli altri materiali, per cui non è che si possa imputare alla
Centrale del latte una negligenza nella gestione ma, bensì, è
dovuto al fatto, come dicevo prima, che sono vincolati all'acquisto
e alla vendita.
Il Consiglio di amministrazione sta esaminando due possibilità:
di mettere in commercio il latte omogeneizzato e la produzione
dello yogurt; hanno fatto uno studio di cui ho la relazione, che mi
è stata inviata e che ho già esaminato, naturalmente la relazione
pone questo problema con molto ottimismo. Penso comunque che il
latte omogeneizzato potrebbe risolvere anche un po' il problema
delle passività perché darebbe un profitto maggior di circa cinque
milioni, però è chiaro che questo è nelle previsioni, in quanto che
si tratta di esaminare attentamente e poi i macchinari e gli altri
imprevisti non verranno ad annullare parzialmente quell'utile che
si pensa di ottenere dal latte omogeneizzato.
Per la produzione dello yogurt si prevede anche lì di poter
avere un maggiore ricavo di circa 4 milioni e mezzo; quindi, con le
proposte fatte dal Consiglio di amministrazione della Centrale che
adesso esamineremo attentamente, in assessorato esamineremo, forse
si potrà, per un prossimo anno, compensare un po' quelle maggiori
spese che ci saranno certamente.
Comunque, le passività si aggirano sui 20-25 milioni annuali e
penso che non sia possibile fare di più per eliminarle in quanto,
come dicevo prima, la gestione è improntata a quella serietà ed è
controllata, però non c'è la possibilità di avere maggiori
risparmi.
Quindi la Giunta propone questo contributo, propone al Consiglio
di approvare questo contributo per un servizio che, come dicevo
prima, è di una certa importanza per la popolazione di Aosta.
Montesano (P.S.D.I.)
- Allora si passa all'esame della
legge.
Articolo 1. Il Consiglio approva.
Articolo 2. Sull'articolo 2 c'è una modifica.
Maquignaz
(D.P.)
- L'articolo 2 viene sostituito,
in quanto qui era previsto di reperire i 20 milioni sul capitolo
371 della Parte Spesa del bilancio, siccome abbiamo già approvato
la variazione di bilancio e c'è una previsione di maggiore entrata
dalla Casa da gioco, l'imputazione di questi 20.000.000 viene
prelevata per la Parte Entrata per i Proventi dalla Casa da gioco,
perciò l'articolo da sostituire ha il seguente testo: "la spesa di
lire 20.000.000 è finanziata con imputazione al Capitolo 337 della
Parte Spesa del bilancio preventivo della Regione per l'anno 1970
"Contributi a enti, consorzi e istituzioni che svolgono attività
interessanti l'agricoltura", il cui stanziamento viene aumentato
della somma di lire 20.000.000 previo aumento per la corrispondente
somma di lire 20 milioni dello stanziamento del Capitolo 16 della
Parte Entrata del bilancio stesso "Proventi della Casa da gioco di
Saint Vincent".
Montesano (P.S.D.I.)
- Allora l'articolo viene approvato
con il nuovo testo. Nessuna osservazione?
Il Consiglio approva,
Articolo 3. Il Consiglio approva.
Articolo 4. Il Consiglio approva.
Si passa alla votazione a scrutinio segreto.
Risultato della votazione: presenti 29, votanti 29, favorevoli
28, contrari 1. Il Consiglio approva.
Allora la seduta è chiusa e ricordo che il Consiglio è
aggiornato alle ore 9,30 di domani e alle 9,00 è convocato
l'Ufficio di Presidenza.
---
La seduta è tolta alle ore 19,43.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK