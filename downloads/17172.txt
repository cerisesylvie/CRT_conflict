Consiglio Regionale della Valle d'Aosta - Oggetto del Consiglio n. 518 del 24 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 518 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 518/XI Approvazione di disposizioni attuative della
legge regionale 6 aprile 1998, n. 11 (Normativa urbanistica e di
pianificazione territoriale) previste, in particolare,
dall'articolo 39 (Disposizioni comuni - fasce di rispetto).
Deliberazione Il Consiglio
Preso atto che in data 6 aprile 1998 è stata approvata la legge
regionale n. 11, Normativa urbanistica e di pianificazione
territoriale della Valle d'Aosta, la quale prevede una serie di
provvedimenti attuativi al fine di dare piena attuazione ai
principi della legge stessa;
Dato atto che i provvedimenti, rispettivamente di competenza
della Giunta regionale e quelli di competenza del Consiglio
regionale, sono:
provvedimenti della Giunta regionale:
Art. 12 (Contenuti ed elaborati del PRG)
Art. 14 (Modifiche e varianti al PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 27 (Procedura di formazione degli accordi di programma)
Art. 36 (Disciplina d'uso dei terreni a rischio di
inondazioni)
Art. 37 (Classificazione dei terreni soggetti al rischio di
valanghe o slavine e relativa disciplina d'uso)
Art. 52 (Disciplina applicabile nelle zone territoriali di tipo
A)
provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni)
Art. 54 (Regolamento edilizio tipo. Approvazione del regolamento
edilizio)
Art. 64 (Contributo per il rilascio della concessione)
Art. 65 (Determinazione degli oneri di urbanizzazione)
Art. 66 (Determinazione del costo di costruzione per i nuovi
edifici e per gli interventi su edifici esistenti a destinazione
residenziale)
Art. 69 (Concessioni relative ad opere o impianti non destinati
alla residenza);
Preso atto della deliberazione di Giunta regionale n. 1836 del
25 maggio 1998, la quale individuava un programma che prevedeva
l'individuazione di appositi gruppi di lavoro nonché
l'articolazione temporale delle attività da svolgere ai fini della
predisposizione dei contenuti tecnici dei provvedimenti attuativi
più urgenti della legge regionale; che nella stessa deliberazione
la Giunta aveva inoltre deciso di sottoporre le bozze dei
provvedimenti ad una apposita conferenza costituita dai
rappresentanti della Regione e di quelli degli Enti locali, per
l'esame contestuale dei vari interessi pubblici onde perseguire una
intesa sui contenuti dei provvedimenti stessi preliminarmente alla
loro approvazione da parte della Giunta o del Consiglio
regionale;
Dato atto che sono stati costituiti cinque gruppi di lavoro
tematici mediante la nomina di rappresentanti degli Enti locali,
degli ordini professionali, dell'associazione dei tecnici degli
enti locali, nonché dei funzionari di tutte le strutture regionali
interessate, che tali gruppi hanno svolto una prima parte del
lavoro a partire dal 21 maggio 1998 attraverso una serie di
riunioni fino al 6 luglio 1998, che in data 31 luglio 1998 la
conferenza si è riunita per esaminare lo stato di avanzamento dei
lavori ed ha verificato che i gruppi chiedevano di individuare un
secondo calendario di riunioni per poter concludere il proprio
lavoro;
Preso atto che in quella sede era stato pertanto deciso che il
lavoro dei gruppi si sarebbe concluso entro l'11 dicembre 1998; che
le bozze dei provvedimenti sono state inviate a tutti i componenti
dei gruppi di lavoro, nonché al Consorzio degli Enti locali che ha
formulato proprie osservazioni con nota prot. n. 1636/AS del 18
dicembre 1998 pervenuta in data 21 dicembre 1998 alla Regione, e
che nei giorni 21, 22 e 23 dicembre 1998 i gruppi di lavoro si sono
riuniti al fine di esaminare e recepire di comune accordo le
modificazioni richieste;
Preso atto che la Giunta ha discusso dei contenuti tecnici dei
provvedimenti attuativi nella riunione del 21 dicembre 1998;
Dato atto che la conferenza si è riunita in data 30 dicembre
1998 ed ha esaminato i contenuti tecnici dei provvedimenti
attuativi e che nel corso della riunione è stata formalizzata la
firma dell'intesa da parte del Presidente della Giunta regionale,
Dino Viérin, e del Presidente del Consiglio di amministrazione del
Consorzio degli Enti locali, Osvaldo Ruffier, in merito ai
contenuti dei seguenti provvedimenti della Giunta regionale:
Art. 12 (Contenuti ed elaborati del PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 36 (Disciplina d'uso dei terreni a rischio di
inondazioni)
Art. 37 (Classificazione dei terreni soggetti al rischio di
valanghe o slavine e relativa disciplina d'uso)
e dei seguenti provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni);
Preso atto che nel corso della riunione è stato inoltre
concordato il proseguimento del lavoro di tre gruppi per il
completamento dei contenuti di alcuni provvedimenti per i quali non
è stato possibile una messa a punto definitiva;
Richiamata la legislazione in materia urbanistica,
paesaggistica, ambientale, legge regionale 6 aprile 1998, n. 11 -
Normativa urbanistica e di pianificazione territoriale della Valle
d'Aosta ed in particolare il comma 3, articolo 39 (Disposizioni
comuni);
Richiamata inoltre la legge regionale 10 aprile 1998, n. 13 -
Approvazione del piano territoriale paesistico della Valle d'Aosta
(PTP);
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29.01.1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto l'articolo 39, comma 3 della legge regionale 11/1998, in
ordine alla competenza del Consiglio regionale;
Visto il parere favorevole rilasciato dal Direttore della
Direzione urbanistica, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
di approvare l'allegato A alla presente deliberazione
concernente disposizioni attuative della legge regionale 6 aprile
1998, n. 11 - "Normativa urbanistica e di pianificazione
territoriale della Valle d'Aosta", previste in particolare dal
comma 3, dell'art. 39 (Disposizioni comuni - fasce di
rispetto).
Allegato A
(omissis)
Président Sur l'objet n° 33 nous avons un amendement présenté
par la IIIème Commission ainsi qu'un amendement de l'Assesseur
Vallet qui vient d'être distribué. Je donne la lecture de
l'amendement de l'Assesseur Vallet:
Emendamento Il paragrafo A "Distanze minime delle stalle e delle
relative concimaie dalle abitazioni, dalle aree urbanizzate e dalle
aree di cui è prevista l'urbanizzazione" del Capitolo III
"Ulteriori fasce di rispetto (art. 43, comma 3, L.R. 11/1998)" è
così sostituito:
Capitolo III. Ulteriori fasce di rispetto (art. 43, comma 3,
L.R. 11/1998)
Paragrafo A. Distanze minime delle stalle e delle relative
concimaie dalle abitazioni, dalle aree urbanizzate e dalle aree di
cui è prevista l'urbanizzazione.
1. Il PRG stabilisce le distanze minime da rispettare,
reciprocamente, nella costruzione tra le stalle e relative
concimaie e l'edificazione prevista od esistente. In particolare
per edificazione si intende quella a destinazione: abitativa
primaria o principale, turistica e ricettiva, commerciale, servizi
pubblici, e ove il caso artigianale ed industriale, sulla base dei
seguenti criteri. Per quanto riguarda il concetto di stalla e
concimaia nonché per quanto riguarda gli aspetti costruttivi degli
stessi, si osserveranno le disposizioni contenute nel "Manuale
tecnico contenente gli standards costruttivi e gli elementi di
riferimento per il dimensionamento dei fabbricati rurali e degli
annessi " curato dalle competenti strutture regionali.
2. Il PRG in relazione alle condizioni locali stabilisce le
distanze minime da osservarsi prevedendo adeguate disposizioni atte
ad assicurare il rispetto delle misure igienico-sanitarie
necessarie. Al fine del rilascio dell'atto abilitativo tuttavia,
esaminando lo specifico intervento in relazione alle condizioni
locali, tenendo conto della rilevanza della struttura anche in
relazione alla propensione agricola del contesto, delle
destinazioni d'uso previste e in atto nell'ambito interessato, il
Comune di concerto con il veterinario ufficiale e l'ufficiale
sanitario, può, su richiesta del proponente, concedere distanze
inferiori prevedendo adeguate disposizioni atte ad assicurare il
rispetto delle misure igienico-sanitarie necessarie.
3. Nel caso in cui, per la complessità delle problematiche
legate alla presenza di numerose stalle e concimaie in un ambito
edificato in cui le destinazioni d'uso siano incompatibili e non
risulti possibile individuare soluzioni, il PRG prevede
espressamente la rilocalizzazione delle aziende mediante
l'individuazione di sottozone di tipo Eg specificatamente a ciò
destinate. Il PRG, qualora venga riconfermata la presenza di stalle
esistenti in ambito costruito e/o risulti comunque irrisolto il
problema delle relative concimaie, individua specifiche sottozone
di tipo Ed destinate alla realizzazione di concimaie per lo
stoccaggio di materiali reflui zootecnici. Tali sottozone devono
rispettare la distanza minima di 50 metri dalle zone edificate o
edificabili.
4. Le presenti norme non si applicano ai " depositi di letame
maturo " proveniente dallo svuotamento delle concimaie.
Je donne la lecture de l'amendement de la IIIème Commission:
Emendamento Allegato A "Disposizioni comuni - art. 39"
Al capitolo III. Ulteriori fasce di rispetto (art. 43, comma 3,
l.r. 11/1998), paragrafo A. Distanze minime delle stalle e delle
relative concimaie dalle abitazioni, dalle aree urbanizzate e dalle
aree di cui è prevista l'urbanizzazione, il punto 2 è così
sostituito:
"2. Nuova edificazione: Il PRG in relazione alle condizioni
locali stabilisce le distanze minime da osservarsi. Al fine del
rilascio dell'atto abilitativo tuttavia, esaminando lo specifico
intervento in relazione alle condizioni locali, tenendo conto della
rilevanza della struttura anche in relazione alla propensione
agricola del contesto, delle destinazioni d'uso previste e in atto
nell'ambito interessato, il Comune di concerto con il veterinario
ufficiale e l'ufficiale sanitario, può, su richiesta del
proponente, concedere distanze inferiori prevedendo adeguate
disposizioni atte ad assicurare il rispetto delle misure
igienico-sanitarie necessarie."
Est-ce que nous pouvons procéder à une votation intégrée,
c'est-à-dire du texte tel qu'il découle de la présentation des deux
amendements, de la commission et de l'Assesseur Vallet? S'il n'y a
pas d'objections nous procédons dans ce sens. Je précise que
l'amendement de l'Assesseur a remplacé l'amendement de la IIIème
Commission. Je veux également préciser qu'au deuxième alinéa de ce
même amendement les mots "ufficiale sanitario" sont à lire "medico
di sanità pubblica" étant donné que telle est la dénomination
officielle de cet organe.
Je soumets au vote le point n° 33 avec l'amendement présenté par
l'Assesseur Vallet:
Conseillers présents: 28
Votants: 25
Pour: 25
Abstentions: 3 (Beneforti, Curtaz, Squarzino Secondina)
Le Conseil approuve.
Pour motion d'ordre la parole au Conseiller Curtaz.
Curtaz (PVA-cU) Non abbiamo votato il provvedimento all'ordine
del giorno n. 33, abbiamo votato l'emendamento.
Presidente Abbiamo votato, io ho precisato, contestualmente la
deliberazione e l'emendamento. Ho posto il quesito espressamente,
colleghi consiglieri.
Curtaz (PVA-cU) Non ci siamo capiti, Presidente. Quando lei, in
sede della mia prima mozione d'ordine, mi ha chiesto se erano tutti
gli emendamenti da votare separatamente, facevo riferimento sia ad
un punto all'ordine del giorno sia al secondo punto all'ordine del
giorno, probabilmente per difetto mio di comprensione in cui
peraltro sono caduti anche i miei colleghi, quindi chiederei di
invalidare la votazione per quanto riguarda l'emendamento perché
così io l'ho intesa, mentre sul provvedimento generale rispetto
all'ordine del giorno n. 33 desidererei ripetere la votazione anche
perché intendo votare a nome del mio gruppo a favore del
provvedimento.
Presidente Credevo di essere stato chiaro nell'illustrare il
contenuto della votazione, se non ci sono obiezioni da parte dei
colleghi, si può procedere a una nuova votazione, in questo caso la
richiesta del collega Curtaz a nome del suo gruppo è quella di
procedere a votazioni distinte, prima sull'emendamento e sul testo
dopo.
Pas d'objections dans ce cas? La votation qui a eu lieu tout à
l'heure est annulée, je prie les conseillers de s'exprimer sur
l'amendement présenté par l'Assesseur Vallet:
Conseillers présents: 28
Votants: 25
Pour: 25
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote le point n° 33 dans son ensemble:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK