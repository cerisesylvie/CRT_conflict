Consiglio Regionale della Valle d'Aosta - Oggetto del Consiglio n. 2355 del 20 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2355 del 20 aprile 2023 - Resoconto
OGGETTO N. 2355/XVI - Interrogazione: "Prevenzione della
possibilità di fuga di pazienti dal reparto di psichiatria
dell'Ospedale Parini".
Bertin (Presidente) -
Punto n. 33. Risponde l'assessore
Marzi.
Marzi (SA) -
L'interrogazione richiama uno specifico
episodio occorso mercoledì 15 marzo scorso. Nella specifica
circostanza si è effettivamente riscontrata una falla nella
procedura di trasferimento del paziente. A seguito dell'analisi di
tale episodio, la procedura è stata analizzata e rivista per un
migliore coordinamento della stessa.
Al di là del caso segnalato, ritengo che la riflessione debba
essere portata sulla prospettiva più ampia che vede gli indirizzi
regionali volti a rafforzare la presa in carico e cura a domicilio
a livello territoriale, a scapito della prassi che vede il ricorso
al ricovero presso il servizio del reparto di psichiatria e le
strutture residenziali. In tali finalità, per l'anno 2023, è stato
assegnato all'azienda USL un importante obiettivo, tra l'altro sul
quale il dipartimento è ugualmente concorde, cioè la realizzazione
di un centro di salute mentale, o comunemente detto CSM, che ha la
funzione di garantire l'accoglienza multidisciplinare dei pazienti
e dei familiari. Disporre di un centro di ponte a continua
accoglienza sul territorio significa sgravare gli accessi in pronto
soccorso, che già soffre un momento di grande complessità. Questo
attraverso l'attuazione delle linee guida del settore, quindi del
Piano nazionale della salute mentale, nel solco di un percorso
partecipato che vede il necessario contributo di tutti gli attori
del sistema. Il centro di salute mentale vede svolgere le sue
funzioni di prevenzione, presa in carico, cura, riabilitazione e
reinserimento sociale sul territorio, in collaborazione con la rete
dei servizi, pazienti, familiari e gli enti del terzo settore che
gestiscono i servizi esternalizzati residenziali, semiresidenziali,
di educativa territoriale e progetti di vita autonoma.
La riorganizzazione dei servizi nel senso descritto sarà anche
occasione per un'efficace revisione e rafforzamento delle procedure
sino a ora messe in atto, per meglio affrontare i gravi problemi
del disagio personale. In tal senso abbiamo condiviso e aggiornato
la direzione strategica, il DG, la responsabile del DSM, cioè la
dottoressa Beoni, l'Assessorato e gli utenti coinvolti nella
questione che, tra l'altro, sono assolutamente troppi.
Presidente -
Replica il consigliere Manfrin.
Manfrin (LEGA VDA) -
Grazie, Assessore, per la sua
risposta che non ha cercato di confondere le acque rispetto a
quello che invece sono state le dichiarazioni del direttore
generale della USL, che per giustificare un tale accadimento ha
dichiarato che il paziente è riuscito a fuggire perché mancava il
supporto delle forze dell'ordine che, visto l'atteggiamento
collaborativo e non aggressivo del paziente, si era ritenuto non
strettamente necessario.
Io la ringrazio anche per aver preconizzato alcune azioni,
alcuni correttivi in generale rispetto alla questione. Mi permetto
di segnalarle però che questo non è purtroppo il primo evento che
occorre proprio alla struttura di psichiatria. Nel tempo sono state
numerose le criticità e anche le fughe che si sono segnalate e che
hanno anche occupato gli organi d'informazione e, non ci crederà,
ma a una ho assistito anche io assieme al collega Ganis, quando
siamo dovuti andare ad accompagnare una persona proprio lì. Quando
la dottoressa ha detto al malcapitato: "Mi spiace ma tu rimarrai
qui", questa persona ha detto: "No, io qui non ci voglio stare", ha
preso ed è uscito dalla porta. Noi abbiamo guardato la dottoressa
dicendo: "Ma è uscito!"
e lei: "Sì, ma non vi preoccupate,
tanto le porte sono chiuse"
e abbiamo sentito in quel
momento le porte che si aprivano e la persona che usciva e
scappava.
Purtroppo quest'evento è la testimonianza del fatto che forse
qualcosa da rivedere c'era, anche banalmente la chiusura delle
porte, però sicuramente non possiamo dire che tutto funzionava per
il meglio. Quindi, fare una verifica e migliorare quello che è il
sistema, direi che diventa un qualcosa di necessario. Se le azioni
che lei ha preconizzato portassero a una migliore gestione del
fenomeno, ne saremmo sicuramente felici. Ci auguriamo però che
queste vengano realizzate in un tempo limitato e, nel frattempo, si
provveda a rivedere in maniera concreta le procedure per fare in
modo che, purtroppo, eventi di questo tipo non debbano più
ripetersi, perché altrimenti non credo che possiamo aver fornito un
buon servizio, né alla persona in questione, né ovviamente alle
persone all'esterno del reparto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK