Consiglio Regionale della Valle d'Aosta - Oggetto del Consiglio n. 1022 del 14 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1022 del 14 febbraio 1990 - Resoconto
OGGETTO N. 1022/IX - PRESA D'ATTO DELLA PETIZIONE
CONCERNENTE: "CREAZIONE IN TORINO DI UNA "CASA DELLO STUDENTE" E
PER L'ALLARGAMENTO ED ADEGUAMENTO DEGLI ASSEGNI DI STUDIO PER GLI
ISCRITTI IN SEDI UNIVERSITARIE DI ALTRE CITTA' (Reiezione di
risoluzione).
PRESIDENTE:
Do lettura della proposta di risoluzione
presentata dai Consiglieri Riccarand e Mafrica, iscritta al punto
15 dell'ordine del giorno.
RISOLUZIONE
VISTA la petizione, sottoscritta da 604 persone, con cui viene
richiesta la creazione a Torino di una "Case dello studente
valdostano";
RILEVATO che all'Università degli Studi di Torino sono iscritti
circa 1150 studenti universitari della nostra Regione su un numero
complessivo di universitari valdostani che è di circa 1300:
SOTTOLINEATO che il problema più grosso per gli studenti
universitari a Torino è quello dell'alloggio;
EVIDENZIATO che la richiesta contenuta nella petizione esprime
una esigenza reale, sentita da molto tempo ed a cui occorre
finalmente dare una risposta positiva;
il Consiglio regionale
della Valle d'Aosta
impegna
la Giunta regionale
1) ad assumere le opportune iniziative per realizzare in tempi
brevi a Torino una "Casa-Albergo dello Studente Valdostano" con
camere da letto, mensa, sale di studio e di ritiro);
2) a riferire al Consiglio regionale entro sessanta giorni
sull'ipotesi di acquisto, affitto o convenzionamento per realizzare
tale struttura.
BICH (Presidente del Consiglio):
Certamente i colleghi
Consiglieri conoscono l'articolo 36 del Regolamento interno per il
funzionamento del Consiglio.
Informo comunque che la petizione in oggetto è stata dichiarata
ricevibile, in quanto i due firmatari della proposta di
risoluzione, nonché primi firmatari della petizione stessa, a
dimostrazione del possesso dei requisiti richiesti, hanno
presentato il certificato di residenza in Valle d'Aosta.
Ricordo che l'Ufficio di Presidenza, sempre ai sensi
dell'articolo 36, prima di decidere sulla ricevibilità o meno della
petizione, aveva avviato un'istruttoria, inviando una comunicazione
al Presidente della Giunta regionale, quale rappresentante della
Regione, ed all'Assessore alla Pubblica Istruzione, che è
direttamente competente in materia di diritto allo studio e che ha
risposto con un lettera che è allegata alla documentazione in
vostro possesso.
Ha chiesto la parola il Consigliere Riccarand; ne ha
facoltà.
RICCARAND (VA):
Credo che la petizione in oggetto, che è
stata sottoscritta da studenti e da genitori e che chiede
l'istituzione di una casa dello studente valdostano a Torino,
rappresenti una iniziativa che coglie un problema reale, che esiste
da tempo e di cui da tempo si discute, a cui però bisogna riuscire
a dare una risposta concreta ed incisiva.
Sappiamo tutti che circa il 90% degli studenti universitari
valdostani frequenta l'Università degli Studi di Torino. Non ho i
dati relativi all'ultimo anno accademico , ma un paio di anni fa
gli studenti universitari valdostani iscritti a Torino erano circa
1150 su un totale di circa 1300. Possiamo dire, quindi, che la
stragrande maggioranza degli studenti universitari valdostani si
iscrive all'Università degli Studi di Torino.
Il problema più grosso che deve essere affrontato da questi
studenti è proprio quello dell'abitazione o dell'alloggio e quindi
credo che la richiesta di istituire una struttura, una casa o una
casa-albergo, in grado di offrire ospitalità ad una parte
quantomeno significativa di questi studenti universitari sarebbe
considerata come un'iniziativa importante e lodevole
dell'Amministrazione regionale.
Del resto, una delle proposte che abbiamo presentato nel
programma elettorale del nostro Gruppo e che abbiamo detto che
avremmo caldeggiato verteva proprio sull'istituzione di una
struttura di questo genere.
Poiché ci sembra che questa cosa vada fatta e che la petizione
in oggetto debba essere sostanzialmente accolta, il nostro Gruppo,
insieme a quello del Partito Comunista, presenta una proposta di
risoluzione che impegna la Giunta regionale ad assumere le
opportune iniziative per realizzare in tempi brevi a Torino una
"Casa-Albergo dello Studente valdostano", con camere da letto,
mensa, sale di studio e di ritrovo.
Chiediamo anche che la Giunta riferisca al Consiglio regionale
entro sessanta giorni sulle possibilità che ci sono. Perché non
acquistare un immobile, ristrutturarlo ed adibirlo a tale funzione
oppure affittarlo? Perché non fare una convenzione, cosa del resto
prevista dalla legge regionale n. 30 del 1989?
Ci sembra che la risposta data dall'Assessore alla Pubblica
Istruzione con la lettera che accompagna questa documentazione sia
insufficiente, perché in essa si dice: "Essendo allo studio
un'ipotesi di convenzione (ma non si sa con chi, né si sa nulla
sulla sua entità, né sui tempi d'attuazione) da stipulare nei
prossimi anni, per ora ci preoccupiamo, come del resto emerge anche
dagli atti del Consiglio, di dare delle provvidenze finanziarie
agli studenti universitari valdostani che sono a Torino o in altre
città, per aiutarli ad affrontare il problema degli alloggi".
Sicuramente una struttura di questo genere potrebbe anche essere
un punto di riferimento permanente per gli studenti universitari
che frequentano regolarmente, per quelli che vanno saltuariamente e
per gli studenti lavoratori, nel senso che tale struttura col tempo
potrebbe diventare significativa anche dal punto di vista
culturale.
Noi, quindi, siamo favorevoli affinché si vada decisamente in
questa direzione, senza tergiversare con iniziative di basso
profilo, come ad esempio i contributi finanziari. Certamente ci
dovranno essere anche questi, però dobbiamo prevedere di creare a
Torino, nella città cioè che ospita l'Università più vicina a noi e
più frequentata, e che anche nel futuro medio-lungo continuerà ad
essere quella più frequentata, una struttura che permetta di
accogliere una parte significativa degli studenti valdostani che
frequentano regolarmente gli studi universitari.
Noi, quindi, riteniamo che a questa petizione si debba dare una
risposta concreta e che ci si debba mettere a lavorare, operando
delle scelte decisive, che consentano di poter effettivamente
realizzare questa struttura.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
C'è un problema generale relativo alle
petizioni: di solito si istruiscono, si chiedono i pareri degli
Assessori competenti, qualche volta si chiedono i pareri delle
Commissioni; poi il Presidente del Consiglio iscrive l'oggetto
all'ordine del giorno e, in qualche modo, se ne prende atto.
A noi sembra che questa procedura non sia sufficientemente
chiara, perché lascia senza risposte precise delle petizioni che,
invece, di solito hanno oggetti ben definiti. Noi, quindi, siamo
favorevoli a che, quando si portano le petizioni in Consiglio,
l'oggetto su cui il Consiglio è chiamato a deliberare sia più
definito, nel senso che ci sia una presa di posizione o un qualcosa
che possa indicare delle volontà o delle direzioni di
intervento.
A parte questo, non ci sembra che la risposta dell'Assessore
alla Pubblica Istruzione sia sufficiente rispetto alle richieste
dei firmatari della petizione. Questi chiedono una casa dello
studente, ma l'Assessore risponde indicando gli interventi
differenziati che la Regione Valle d'Aosta fa a favore
dell'istruzione universitaria.
Bisogna indubbiamente riconoscere che gli studenti valdostani
hanno forse qualcosa di più rispetto agli studenti di altre
regioni, però il parametro non può essere solo il livello degli
interventi o dei contributi disposti in altre realtà, perché
occorre vedere se l'intervento è commisurato alle dimensioni del
problema per la nostra Valle.
Noi abbiamo sollevato più volte il problema di un basso tasso di
iscrizione degli studenti agli istituti universitari: la
percentuale italiana è del 25%, quella valdostana è del 14%. C'è
poi da osservare che nei Paesi che hanno un tasso di sviluppo
superiore al 3%, la percentuali di giovani che frequenta
l'università si aggira intorno al 50%, quindi è già pari al doppio
di quella italiana. Ne consegue che noi abbiamo una percentuale
pari alla metà di quella italiana, che a sua volta è la metà di
quella giapponese o di quella americana.
Il nostro intervento, quindi deve tendere a raddoppiare o a
quadruplicare, se possibile, il numero degli studenti che si
iscrivono e concludono il corso di studi universitario, perché, con
le modificazioni che avvengono nell'economia valdostana, servono
sempre più laureati che però non riusciamo a trovare. Non riusciamo
a trovare questi laureati nei concorsi della Regione, perché
ricordo concorsi per due o tre posti da ingegnere con un solo
candidato presente, ma non riusciamo a trovarli neanche per le
aziende, tant'è che quelle ad alto sviluppo tecnologico vengono
dirette da personale proveniente da Ivrea.
Lo sforzo che noi dobbiamo fare è così massiccio che, pur
giudicando positivamente i parziali interventi regionali, non li
riteniamo sufficienti a dare una svolta decisiva alla situazione.
Ecco allora che la casa dello studente è un qualcosa che permette
ad un maggior numero di giovani studenti di frequentare gli studi e
di ottenere risultati migliori e quindi è una risposta concreta che
ci sembra andare nella giusta direzione.
Questo è il motivo per cui, insieme al Consigliere del movimento
Verde Alternativo, abbiamo presentato questo or dine del
giorno.
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
Come ha già detto
l’Assessore nella risposta alla petizione, credo che
la legge approvata dal Consiglio regionale nel maggio dello scorso
anno abbia risolto o stia per risolvere la maggior parte delle
esigenze degli studenti valdostani.
Proprio oggi sono all'ordine del giorno due provvedimenti
attuativi di quelli che sono forse i punti più qualificanti di
questa legge, cioè il concorso nella spesa relativa all'alloggio ed
il prestito d'onore.
Credo che sotto questo punto di vista la Regione abbia fatto uno
sforzo notevole per cercare di incentivare gli studi universitari e
garantirne a tutti il diritto.
Nella legge non c'è la possibilità di creare una casa dello
studente valdostano, che è poi l'oggetto principale di questa
petizione, però io vorrei ricordare al Consiglio regionale che
questo non c'è, ma non certo per mancanza di volontà politica.
Infatti, nella prima proposta di legge che io avevo presentato e
che fu approvata dal Consiglio regionale nel maggio 1988, sul
finire della legislatura, all'articolo 9 si diceva:
"La Regione
può provvedere anche direttamente al reperimento di strutture
abitative da destinarsi agli studenti stessi".
In quel disegno
di legge, quindi, era prevista la possibilità di creare una casa
dello studente valdostano.
E' stato tuttavia proprio quell'articolo a far rinviare, a suo
tempo, la legge da parte del Presidente della Commissione di
Coordinamento, con una motivazione che io vorrei leggere
testualmente, per chiarire anche quali sono i termini del
problema.
"Rinviano all'esame del Consiglio regionale la legge indicata
in oggetto, avendo in essa riscontrato che l'art. 9, primo comma,
il quale prevede la possibilità per la Regione di provvedere
direttamente al reperimento di strutture abitative da destinarsi
agli studenti universitari, contrasta con il principio generale,
riaffermato anche di recente dalla Corte Costituzionale, secondo il
quale l'efficacia di atti normativi che emanino da enti, come le
Regioni, a dimensioni circoscritte, opera come limite spaziale di
tale competenza normativa. Ciò a meno che lo Statuto o le norme di
attuazione non contengano specifica deroga che nella fattispecie
non si riscontra.
Fra l'altro, la disposizione in parola verrebbe ad interferire
sulla competenza delle Regioni sede di istituzioni universitarie in
relazione ai relativi poteri di programmazione dei servizi di
assistenza in favore degli studenti frequentanti università locali
e determinerebbe disparità di trattamento nei confronti degli
studenti frequentanti le stesse istituzioni universitarie".
Alla luce di quello che è avvenuto nel 1988, a me pare che
questa discussione sia un pochino inutile, perché noi non abbiamo
la facoltà o la competenza legislativa di creare una casa dello
studente valdostano direttamente a Torino o in altre città sedi di
università.
Ecco perché, nella successiva rielaborazione della legge che era
stata bocciata, era stata prevista all'articolo 9 la possibilità di
fare quantomeno delle convenzioni per delle strutture abitative con
le quali andare eventualmente incontro alle esigenze degli
studenti.
Io non sto qui a discutere se sia opportuno o no che ci sia una
casa dello studente valdostano, perché su questo ci sono pareri
favorevoli e pareri contrari; io non entro neanche nel merito. Il
problema è che noi non possiamo e si è scelta la strada del
concorso finanziario, che tutto sommato mi sembra andare incontro a
tutti gli studenti valdostani, non solo a quelli che sono a Torino,
ma anche a quelli che sono in altre università. Mi sembra che
questa strada sia la più equa.
Se si vuole dire che il sostegno finanziario, previsto dal
provvedimento che andremo ad approvare nel corso dell'odierna
adunanza, non è sufficiente, posso anche essere d'accordo, anche se
abbiamo già detto in Commissione che, trattandosi del primo anno di
attuazione, ci limitiamo a prevedere determinati interventi per la
spesa relativa all'alloggio. Avremo modo in futuro di verificare se
sarà il caso o meno di aumentare questi interventi, ma cerchiamo
perlomeno di lasciare allo studente l'autonomia ed anche la
fantasia di scegliersi l'alloggio dove vuole vivere per proseguire
questi studi.
Io volevo solo dire che non è che manchi la volontà politica di
fare questo, mi pare invece che questo Consiglio non abbia la
competenza per fare quello che è previsto nel testo e nello spirito
della petizione, per cui si è costretti a ricorrere a provvedimenti
sostitutivi che tendano a raggiungere gli obiettivi enunciati dal
Consigliere Mafrica, cioè ad incentivare gli studi
universitari.
PRESIDENTE:
Ha chiesto la parola
l’Assessore alla Pubblica Istruzione, Viérin; ne ha
facoltà.
VIERIN (UV):
A propos des requêtes formulées par la ligue
des étudiants nous avons le sentiment d'avoir répondu d'une façon
exhaustive et sans parler de contraintes juridiques ou d'un manque
de compétences.
En effet, les problèmes posés étaient essentiellement trois. Le
premier portait sur la requête d'une maison des étudiants à Turin;
le deuxième sur un rajustement des allocations d'études destinées
aux étudiants inscrits auprès des universités d'autres villes; le
troisième portait sur l’opportunité d'avoir au Val
d'Aoste une université.
Sur la première question, je pense avoir fourni une réponse
adéquate. On ne peut tout d'abord engager, comme le prétend la
résolution, l'Administration régionale à acquérir une structure à
Turin, avec la Région Piémont, quand on n’a pas la
possibilité et du point de vue administratif et du point de vue
législatif, de donner suite à cet engagement, en raison des
remarques qui ont été formulées par le Président de la Commission
de Coordination. L'article 9 de la loi n° 30 établit explicitement
que l'on puisse stipuler des conventions avec les villes siège
d'université, avec les régions, avec les établissements publics et
privés, pour l'hébergement des étudiants dans des structures
adéquates. C'est ce que nous avons fait.
Nous avons adressé un courrier à tous les responsables de
l'instruction des différentes régions, siège d'université, où des
étudiants valdôtains sont inscrits, en sollicitant leur
collaboration pour arriver à stipuler ces conventions et donc à
offrir concrètement aux étudiants des possibilités
d'hébergement.
Dans l'attente de stipuler ces conventions, aujourd'hui même
nous discuterons une proposition portant attribution des crédits
logement, afin de ne pas pénaliser les étudiants. Et ce sans pour
autant oublier les difficultés ou les problèmes liés à la création
d'une maison des étudiants qui puisse satisfaire les exigences des
1268 valdôtains qui sont inscrits à Turin; des problèmes d'ordre
pratique et des problèmes concernant la possibilité d'hébergement
dans une unique structure.
Pour ce qui est par contre de l’élargissement et
du rajustement des allocations d'études, je pense que l'on peut
facilement comparer les mesures qui sont prévues au Val d'Aoste
avec les mesures analogues de l'Etat et d'autres Régions, et
vérifier que les conditions établies par notre Région sont
particulièrement favorables. Je ne vois donc pas comment l'on
pourrait améliorer ultérieurement ces conditions.
Quant à la dernière question, l'institution au Val d'Aoste d'une
université, nous pensons qu'on ne doit pas se limiter au seul
aspect de la présence ou non d'une université. Nous pouvons faire
toute une série de considérations. Les mêmes d'ailleurs que nous
avons formulées lors de l'approbation de la loi n° 30, c'est-à-dire
la nécessité de favoriser au mieux la poursuite des études dans une
optique de confrontation et d'ouverture et, puisque nous parlons
d'Europe, de reconnaissance des diplômes, de possibilité de
permettre à nos étudiants le plus vaste choix possible dans le
cadre de toutes les universités de l'arc alpin. Surtout nous
voulons instituer au Val d'Aoste des centres universitaires
spécifiques, des cours para-universitaires conformes aux exigences
de la réalité socio-économique valdôtaine.
A cet effet, en accord avec l'Institut Polytechnique de Turin,
au mois de novembre, nous comptons ouvrir un cours universitaire en
télématique susceptible, sur la base du projet de loi portant
réforme des études universitaires, d'être transformé en cours de
premier niveau d’ingénierie. De même, si l'on
examine le pourcentage d'étudiants, nous prenons acte que nous
avons des pourcentages qui sont inférieurs par rapport aux moyennes
des autres Régions italiennes et surtout par rapport aux moyennes
des autres Pays européens. Mais, je pense que nous ne pouvons
limiter cette analyse simplement aux chiffres. Il faut tenir compte
des conditions socio-économiques et surtout (et là je crois que
nous pouvons partager les remarques qui nous ont été formulées)
permettre à un nombre plus large possible d'étudiants de poursuivre
leurs études. Nous pensons que les subventions qui ont été
accordées au cours de ces dernières années vont dans cette
direction. Les questions, les problèmes qui ont été posés par la
ligue des étudiants peuvent, comme nous l'avons affirmé dans la
lettre de réponse, trouver une solution satisfaisante dans les
normes en vigueur.
A cet effet je demande aux deux signataires de la résolution
s'ils veulent bien la retirer en considération du fait que
l'engagement demandé, pour ce qui est des conventions, a déjà été
sollicité. Nous serons à même, par la suite, de présenter au
Conseil les résultats ou les réponses que nous seront fournies par
les différentes régions, sièges d'université.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Abbiamo già detto che non disconosciamo la
validità di tutta quella serie di interventi già presi e sulla
quale esprimiamo un giudizio positivo. Il nostro ragionamento verte
sulla necessità di imprimere una svolta più decisa in questo campo,
nel senso che bisognerebbe prendere degli interventi che portino
effettivamente ad un netto e rapido miglioramento della
situazione.
Gli interventi regionali, tra prestito d'onore e assegni di
studio, arrivano ad un massimo di 3 milioni, più 1,2 milioni di
contributo-alloggio, quando le condizioni di reddito, di frequenza
e di merito siano più favorevoli. Sarebbe interessante, cosa che in
una prossima occasione cercheremo di verificare, avere a
disposizione una verifica sui valori medi di queste contribuzioni,
ma c'è già da osservare fin d'ora che il costo di un giovane che
vive a Torino e che deve pagarsi l'alloggio, i pasti, i libri e le
tasse, per frequentare come si deve l'università, sono
indubbiamente molto superiori all'intervento, già comunque
positivo, della nostra Regione.
A noi sembra che il problema della casa sia uno degli elementi
che può maggiormente incentivare o disincentivare questo discorso.
E' certamente vero che il Presidente della Commissione di
Coordinamento ha riaffermato il principio giuridico, magari un
pochino antiquato, della competenza territoriale, però credo che
esistano infiniti modi per superare questa limitazione. Esiste, ad
esempio, la Finaosta, che, essendo un braccio della Regione, può
operare molto più liberamente; a Torino esistono, al limite,
società immobiliari di valdostani, che possono intervenire in
questo campo...
(...Interruzione...)
... Ce ne sono, ce ne sono; non so per quali ragioni, ma ce ne
sono.
In sostanza, tutto ciò vale per dire che, se si vuole trovare
una soluzione concreta al problema, la si può sicuramente trovare.
Abbiamo l'impressione che nella Giunta regionale ci sia una certa
soddisfazione o un certo compiacimento nei confronti di una
situazione che, tutto sommato, è meno peggio che altrove, mentre a
noi sembra che si dovrebbe lavorare per averla molto meglio che
altrove, perché abbiamo questa necessità.
Noi, quindi, siamo favorevoli al mantenimento di quest'ordine
del giorno, più che altro perché funga da stimolo per tendere ad
una soluzione più avanzata di quella che abbiamo finora incontrato,
anche perché abbiamo l'impressione che, con questi interventi
positivi, che sono stati adottati anche grazie all'intervento del
Gruppo socialista, non si riesca ad invertire una tendenza che
rischia di rimanere costante e quindi con un livello di studenti
universitari e di laureati non adeguato alle necessità culturali e
professionali della Valle d'Aosta.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
La richiesta di una casa dello studente
valdostano è piuttosto antica. Ricordo infatti che, quando
frequentavo l'università, esisteva il CUV (Comitato Universitario
Valdostano), che già allora chiedeva l'istituzione di una struttura
di questo genere. Tale richiesta riemerge periodicamente, perché
esprime un'esigenza reale: la necessità di avere una struttura che
accolga quanti più studenti possibile.
Evidentemente non si può pensare di poter accogliere 1200
persone, ma quand'anche ne accogliesse alcune centinaia, tale
struttura diventerebbe già uno sfogo interessante e soprattutto
potrebbe essere un punto di riferimento per tutti gli altri
studenti che sono comunque a Torino, che ci sono periodicamente e
che non ci sono tutti i giorni. Non capita mai che i 1200 studenti
universitari siano presenti a Torino tutti insieme e tutti i giorni
della settimana. Ecco allora che tale struttura può assolvere una
funzione molto utile e sentita di servizio o di supporto per tutti
gli studenti universitari valdostani.
Io credo che non ci si possa nascondere dietro un pronunciamento
del Presidente della Commissione di Coordinamento, come dietro ad
un alibi, perché in altri casi questi pronunciamenti sono stati
superati anche con ricorsi alla Corte Costituzionale. In questo
caso si tratta di obiezioni non certo difficili da superare.
Inutile ricordare che in altri settori, come ad esempio in
quello sanitario, l'Amministrazione regionale ha acquistato
fabbricati o edifici al di fuori della Valle d'Aosta e li ha
tranquillamente utilizzati per le sue necessità. In questo caso si
potrebbero cercare formule di accordo con l'Università degli Studi
di Torino, per evitare possibili obiezioni di interferenze. In ogni
caso, si devono cercare le strade, le si possono trovare e le si
possono anche percorrere, però bisogna vedere se esiste questa
volontà politica, che a noi sembra piuttosto in discussione,
rispetto alla realizzazione di una simile struttura, che
evidentemente non deve essere sostitutiva rispetto agli altri
interventi già previsti, ma una integrazione ulteriore.
Ecco, quindi, che noi manteniamo questa risoluzione, perché
riteniamo opportuno che questa strada vada ricercata e praticata, e
che questa struttura venga realizzata nella città di Torino.
PRESIDENTE:
Ha chiesto la parola
l’Assessore alla Pubblica Istruzione, Viérin; ne ha
facoltà.
VIERIN (UV):
Nous n'avons pas voulu nous cacher derrière
les remarques du Président de la Commission de Coordination et dans
la réponse que nous avons adressée au Président du Conseil nous
n'avons pas parlé de cette difficulté. On doit quand même la
considérer. Nous ne pouvons également, d'une façon un peu hardie,
dire: "Vous pouvez vous servir d'une société immobilière privée".
J'aimerais que, pour d'autres questions aussi, l'on maintienne
cette même attitude et non pas que l'on exprime un avis tout à fait
différent et opposé.
Je pense en outre que la volonté du Gouvernement, la volonté de
ce Conseil est claire et va dans la direction de favoriser au mieux
toutes les conditions nécessaires pour assurer l'accès des études
universitaires. J'avais demandé aux signataires de retirer leur
résolution parce que nous avons déjà sollicité la collaboration des
différents responsables des autres régions pour stipuler les
conventions. Ce n'est qu'ensuite, en vérifiant les réponses, que
l'on pourra faire une réflexion ultérieure.
Je ne pense pas donc pouvoir voter une résolution qui nous
demande de faire quelque chose que nous sommes déjà en train de
réaliser. Si les signataires, comme ils l'ont déclaré, maintiennent
la proposition de vote sur cette résolution, nous nous
abstiendrons.
PRESIDENTE:
Se nessuno chiede la parola, pongo in
votazione la proposta di risoluzione presentata dai Consiglieri
Riccarand e Mafrica.
ESITO DELLA VOTAZIONE
Presenti 20
Votanti: 5
Favorevoli: 5
Astenuti: 15 (Agnesod, Andrione, Beneforti, Bich, Louvin,
Martin, Mostacchi, Pascale, Perrin, Ricco, Rusci, Trione, Vallet,
Viérin e Voyat)
Il Consiglio non approva
PRESIDENTE:
I lavori della seduta antimeridiana sono
terminati ed il Consiglio è convocato per le ore 16 del
pomeriggio.
La seduta è tolta
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK