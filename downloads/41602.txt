Consiglio Regionale della Valle d'Aosta - Oggetto del Consiglio n. 705 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 705 del 23 maggio 2019 - Resoconto
OGGETTO N. 705/XV - Interpellanza: "Rispetto della normativa
di riferimento nell'assunzione di due operatori tecnici presso i
Presidi ospedalieri Parini e Beauregard".
Farcoz (Président) -
Point n° 51 de l'ordre du jour. La
parole au collègue Manfrin pour l'illustration.
Manfrin (LEGA VDA) -
Come ho già evidenziato nel testo
che ho presentato, appunto, con questa interpellanza, con questa
iniziativa consiliare chiedo un chiarimento relativamente alla
normativa utilizzata nell'assunzione di due operatori tecnici,
categoria B, posizione B. Questa richiesta di chiarimento si
origina dal fatto che questo concorso fa riferimento all'assunzione
a tempo indeterminato tramite una chiamata pubblica. Lo strumento
della chiamata pubblica - l'ho già ampiamente peraltro anche
spiegato la scorsa volta sempre in quest'aula al collega Bertschy -
tende a premiare le persone disoccupate da maggiore tempo e con il
reddito più basso. Oggi però non parliamo di capacità delle persone
selezionate, bensì della normativa utilizzata per la suddetta
assunzione. Infatti nel bando pubblico che immagino che voi abbiate
leggo quali riferimenti normativi vengono richiamati: il
regolamento regionale n. 1/2013, la delibera di Giunta regionale n.
2148/2009 e la delibera di Giunta regionale n. 1317. Ho cercato
quindi di esaminare, alla luce di questi riferimenti normativi,
appunto, da quale normativa traesse forza questa chiamata pubblica.
La delibera di Giunta regionale n. 1317 modifica un punto
trascurabile della delibera n. 2148. La delibera n. 2148 invece
dice una cosa molto interessante all'articolo 2, che è intitolato:
"
Avviamento di personale a selezione pubblica presso
l'Amministrazione regionale, gli Enti pubblici non economici
dipendenti dalla Regione e gli Enti locali della Valle d'Aosta
"
e precisamente al 2.1: "
L'Amministrazione regionale, gli Enti
pubblici non economici dipendenti dalla Regione e gli Enti locali
Valle d'Aosta possono fare richiesta di avviamento di personale a
selezione pubblica per le assunzioni a tempo determinato
".
L'assunzione a tempo determinato quindi è concessa con la chiamata
pubblica, ma non quella a tempo indeterminato, così come invece è
stato fatto nella chiamata pubblica che vi ho citato. Il
regolamento regionale invece - anche questo citato nel bando quale
normativa di riferimento - è ancora più
tranchant
.
All'articolo 4, che è intitolato: "
Assunzione di personale a
tempo indeterminato
" dice: "
ai sensi dell'articolo 41, comma
1, della legge regionale 22/2010, l'assunzione a tempo
indeterminato del personale degli enti di cui all'articolo 1
avviene mediante concorso, corso-concorso o, limitatamente ai
profili appartenenti alla categoria A, anche mediante avviamento
degli iscritti alle liste dei centri per l'impiego
". Questo
regolamento peraltro è un allegato della legge regionale, come dice
lo stesso titolo del regolamento: un allegato alla legge regionale
n. 22. Sempre l'articolo 41 "
Reclutamento
" dice:
"
L'assunzione a tempo indeterminato del personale degli enti di
cui all'articolo 1, comma 1, avviene sulla base di programmi
annuali, che costituiscono articolazione del documento di
programmazione triennale del fabbisogno, mediante procedure
selettive volte all'accertamento della professionalità richiesta,
che garantiscono l'accesso dall'esterno e
- badate bene -
per le figure professionali di categoria A, l'assunzione può
essere disposta mediante avviamento degli iscritti alle liste dei
centri per l'impiego
", anche qui bene evidenziato.
Comprenderete quindi che mi risulta incomprensibile come si
possano citare fra la normativa di riferimento due delibere di
Giunta e un regolamento allegato a una legge regionale, che dicono
tutti che si può, sì, assumere con chiamata pubblica, ma solo a
tempo determinato e solo se la risorsa è di categoria A. Oltre a
questo, un'ulteriore stranezza: se prenderete la graduatoria finale
che è allegata a questo bando, scoprirete che, oltre ai nomi e
cognomi - hanno partecipato 22 persone -, ci sono anche dei
punteggi. Il primo classificato ha il punteggio di 148, il secondo
di 123, le due riserve hanno il punteggio di 122, il terzo, e 121
il quarto. Scorriamo la graduatoria e abbiamo tre persone a 100,
99, 94, 93, 82. Al punto n. 13 la persona in graduatoria ha il
punteggio di 120, che è quindi superiore rispetto a quelli che sono
davanti a lui. Quello successivo a lui, quello dopo di lui, il n.
14, ha 98 di punteggio, ma è sempre sotto coloro che invece hanno
un punteggio inferiore, infatti sopra a lui hanno un punteggio di
82, di 93, di 94, eccetera. Così anche quello al n. 15, che ha il
punteggio di 88, ma viene messo dietro quello che invece ha il
punteggio di 82, che è al numero 12. Comprenderà che questa somma
di stranezze mi ha fatto scrivere questa interpellanza per tramite
della quale le chiedo se la summenzionata chiamata pubblica abbia
rispettato la normativa di riferimento e, in caso contrario, quali
siano le azioni che l'Amministrazione intende mettere in campo per
porvi rimedio. Io, Assessore, glielo dico davvero con le migliori
intenzioni, perché ho letto la normativa, ho guardato i
riferimenti, ho letto la graduatoria e sono rimasto assolutamente
perplesso. Mi auguro che lei possa chiarire.
Dalle ore 23:44 riassume la presidenza il Presidente
Rini.
Rini (Presidente) -
La parola all'Assessore Baccega.
Baccega (UV) -
Io non so se riuscirò a chiarire, perché
quanto le dirò non è nient'altro che quello che mi ha scritto
l'Azienda USL rispetto al processo che hanno adottato relativamente
a questa chiamata pubblica. Appunto l'Azienda USL mi dice che nel
corso del 2018 ha fatto richiesta al Dipartimento Politiche del
lavoro e della formazione servizi per l'impiego, Centro per
l'impiego di Aosta, di procedere con una chiamata pubblica per due
operatori tecnici, categoria B, posizione B, da destinare ai
Presidi ospedalieri di Umberto Parini e Beauregard. L'avviamento a
selezione è stato effettuato nel rispetto delle norme ai sensi
dell'articolo 16, della legge n. 56 del 1987, che sono le norme
sull'organizzazione del mercato del lavoro e della delibera di
Giunta regionale n. 21/1948 del 2009. Più precisamente, il citato
articolo 16 della legge n. 56 del 1987 dispone espressamente che le
unità sanitarie locali effettuano le assunzioni dei lavoratori da
inquadrare nei livelli retributivi funzionali per i quali non è
richiesto il titolo di studio superiore a quello della scuola
dell'obbligo, sulla base di selezioni effettuate tra gli iscritti
nelle liste di collocamento, gli attuali centri per l'impiego. Tali
enti possono dunque assumere, anche a tempo indeterminato, con
chiamata pubblica, presso i CPI, fino al livello B compreso, per il
quale appunto è sufficiente la licenza media. Per completezza
informativa, voglio dire che gli enti del comparto regionale, di
cui l'Azienda USL non fa parte, seguono invece una normativa
differente, i cui riferimenti nello specifico sono da ricondurre
alla legge regionale n. 22 del 2010, articolo 41, comma 11 e al
regolamento regionale n. 1/2013, articoli 4 e 5. Questi enti
possono assumere per il tramite di chiamata pubblica, facendo
riferimento ai centri per l'impiego, per il livello A, anche a
tempo indeterminato e dal livello B fino al livello D, per il solo
tempo determinato. Questa differenza deriva dalla potestà
legislativa della nostra Regione in materia di personale, in base
all'articolo 2 dello Statuto speciale. Questo è quanto mi hanno
detto. Se lei riscontra delle anomalie, faccia i passi che ritiene
opportuni, questo lo posso dire.
Presidente -
Per la replica, la parola al collega
Manfrin.
Manfrin (LEGA VDA) -
Ovviamente questo è implicito, non
c'era neanche bisogno di dirlo. Io la inviterei soltanto a leggere,
perché se lei si fosse fatto consegnare il bando, vedrebbe che gli
uffici le hanno scritto dei riferimenti normativi... ce l'ha!
Allora, guardi, legga: normativa di riferimento...
(interruzione dell'Assessore Baccega, fuori
microfono)
... no, ma lei legga. Lei mi ha detto che un riferimento
normativo è la legge n. 56/1987. È corretto?
(nuova interruzione dell'Assessore Baccega, fuori
microfono)
... perfetto. Ora, legga dove c'è scritto: "
normative di
riferimento
". Lei legge: "legge n. 56/1987"? No, lo dico
io...
(nuova interruzione dell'Assessore Baccega, fuori
microfono)
... sì, ma guardavo... così lo facciamo in diretta. Faccia
questo controllo, abbiamo il tempo. Se lei legge n. 56/1987, io mi
siedo e le chiedo scusa. In caso contrario, gli uffici le hanno
scritto quello che in realtà non è...
(nuova interruzione dell'Assessore Baccega, fuori
microfono)
... perfetto, ma guardi, è una riga... c'è scritto:
"
normative di riferimento
". Nelle normative di riferimento
c'è scritto: "
regolamento regionale n. 1/2013, delibera di
Giunta regionale n. 2148 e delibera di Giunta regionale n.
1317
". Ora, lei immagini che una persona risponde a una
chiamata pubblica, guarda la normativa di riferimento e vede
scritte queste tre normative, queste tre leggi. Io sono stato
ancora più estensivo e sono andato a prendere anche i riferimenti
normativi della legge regionale a cui il regolamento n. 1/2013 è
allegato. Come ho avuto modo di dirle, come peraltro ha anche letto
lei successivamente, c'è scritto effettivamente che le assunzioni
si possono fare per chiamata pubblica a tempo indeterminato, ma
soltanto se il profilo è il profilo A. Ne consegue, proprio per
l'autonomia in materia di assunzioni che lei ha ben ricordato, che
si deve seguire la normativa regionale, questo è evidente, perché
anche nella legge n. 56/1987 viene fatto presente che vi sono le
assunzioni sia a tempo indeterminato, sia a tempo determinato
"
fatto salvo per le articolazioni regionali delle
autonomie
": questo è scritto in maniera molto chiara, ma la
legge n. 56/1987 non è ricompresa nella normativa di riferimento.
Ne consegue quindi evidentemente che o qui c'è una carenza di
istruttoria nella chiamata pubblica - e questo è un grave errore -,
oppure è stata fatta un'assunzione illegittima e questo è un errore
ancora più grave, ma delle due l'una.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK