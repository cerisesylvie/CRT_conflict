Consiglio Regionale della Valle d'Aosta - Oggetto del Consiglio n. 3065 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3065 del 20 dicembre 2023 - Resoconto
OGGETTO N. 3065/XVI - Interrogazione: "Studi relativi
all'opportunità di realizzare la pista denominata "Gran Becca" e
all'effettuazione delle gare di Coppa del Mondo nel periodo
autunnale".
Bertin (Presidente) -
Punto n. 15. Risponde l'assessore
Bertschy.
Bertschy (AV-VdA Unie) -
La risposta alla prima domanda
potrebbe concretizzarsi con l'omologazione ottenuta il 22 ottobre
2022 per le prove di velocità maschile e femminile, che è la
conditio sine qua non
per poter organizzare competizioni
sotto l'egida della FIS, che vuol dire che, per arrivare a
quell'omologazione, c'è un lungo percorso di valutazione delle
federazioni di tutto il mondo del professionismo e soprattutto
tutti quelli che sono gli enti che possono portarti ad avere un
documento di quel livello.
Immaginando che la domanda si pone degli obiettivi anche di
un'altra natura, quindi il perché si è scelto quel luogo e perché
si è pensato che in quel posto si potessero fare delle gare di sci,
rispondo che è per più motivi, da un lato perché questa
competizione è nata con l'obiettivo di fare una competizione
internazionale, Svizzera/Italia e quindi unire due territori, con
l'obiettivo di dare a questa competizione la possibilità di
utilizzare luoghi già naturalmente utilizzati da tanti anni per gli
allenamenti delle federazioni sportive, in particolare la Svizzera
per quanto riguarda la gobba di Rollin e tutte le altre federazioni
che utilizzano da sempre il ghiacciaio per allenarsi e, per quanto
riguarda noi, la zona delle Aventine è sempre stata pista
utilizzata dalle federazioni.
In generale, per dare una risposta sportiva a un obiettivo che
noi abbiamo sempre ritenuto molto importante... ed è per questo che
è stata assegnata a un campione olimpionico la direzione tecnica di
disegnare una gara da discesa: Paolo Didier Défago, che è riuscito
a costruire qualcosa di unico nella sua visione e nella sua
progettualità. Tutto questo si è concretizzato nell'omologazione
che ha determinato la validità del progetto per coloro che devono
dare le risposte rispetto a questi obiettivi.
Questa gara era da realizzare in questo periodo perché è una
gara che doveva aprire, come succede sul ghiacciaio di Sölden, le
gare di prove tecniche di sci alpino, che sono quelle che ci sono
state assegnate, anche perché in Canada Lake Louise ha rinunciato
all'organizzazione di queste competizioni. L'obiettivo era quello,
l'obiettivo di farlo in quel periodo era lanciare la stagione, non
voglio né enfatizzare, né togliere nulla, ma sicuramente i buoni
dati anche di affluenza in questo periodo sono stati anche dati
dalle cose positive, quelle negative sicuramente le farete
osservare voi, di tutto questo progetto che ha dato grande
visibilità alla Valle d'Aosta, anzi grandissima visibilità alla
Valle d'Aosta e se oggi si parla tanto di Valle d'Aosta, è anche
perché c'è stata questa occasione.
Quali sono gli elementi salienti di tale documentazione? Sono
esattamente tutto il lavoro tecnico che è stato fatto che ha
portato a questa omologazione finale, che è fatta di tantissimi
sopralluoghi con la FIS e tantissime azioni di valutazione di ogni
punto del percorso e di ogni elemento necessario a prendere delle
decisioni in questa direzione, quindi la Gran Becca se oggi è una
pista da "Coppa del Mondo", è perché in piena trasparenza, è stata
costruita per poterlo essere.
L'osservazione critica del fatto che per due anni di fila non
sono state fatte le gare ovviamente non si può che recepire: da
questa esperienza si è imparato molto, tutti, sia la politica che
la parte tecnica. Siamo arrivati a questa esperienza sinceramente
senza una critica, non ho sentito negli anni in cui abbiamo
lanciato questo progetto una critica a questo progetto. Nell'ultimo
periodo di questo progetto probabilmente c'è stata anche un'attenta
valutazione di chi aveva voglia di metterlo in discussione nel
momento in cui creare la discussione e la polemica contro il
progetto, ma lo dico in Consiglio regionale, in tutti gli anni in
cui abbiamo lavorato, chi prima di me, chi dopo di me, noi non
abbiamo ricevuto una critica per questo progetto ma, quando dico
"noi", dico il sistema, Svizzera/Italia, federazioni; poi c'è stata
una grandissima polemica e ripeto, un insegnamento da portare a
casa e da farne tesoro e capire come si potrà fare meglio in futuro
se avremo un po' di fortuna, perché l'obiettivo è di andare avanti,
ma per andare avanti ci va una valutazione complessiva da parte di
tutti gli attori e i prossimi mesi diranno con quale possibilità e
soprattutto con quale energia tutti quanti si approcceranno a
questo obiettivo.
Anche con la richiesta di essere corretti nella valutazione di
quanto è successo, dopo l'annullamento delle gare a Cervinia sono
state annullate altre gare nel calendario della "Coppa del Mondo".
Io non leggo i giornali di altri territori, ma mi pare che tutto
quello che è stato detto di negativo a Cervinia non sia stato così
negativizzato in altri posti, perché? Perché si fanno le gare in
montagna a un'altezza importante e può capitare che faccia brutto,
noi abbiamo avuto la sfortuna che ha fatto brutto per 15 giorni di
fila, un brutto che non è la neve che cade e che quindi si può
lavorare, ma un brutto dato dal vento, il vento è vero che è una
caratteristica di un luogo di alta montagna, ma come per tutti noi,
è stato annullato il Gigante di Sölden, che non è una gara veloce.
Io spero che la valutazione complessiva non sia stata "lì c'è
sempre il vento, quindi non si possono più fare le gare", perché
due giorni dopo non era più così e qualche giorno prima quando
eravamo saliti, tra l'altro, era diverso, però, detto questo,
ripeto, un'esperienza come questa, un'esposizione come questa che
ha avuto la nostra Regione, la società e la stazione ci devono fare
riflettere e dobbiamo essere molto umili nel considerare tutto
quello che è avvenuto, ma avendo anche l'orgoglio di dire che
abbiamo fatto tutti insieme un grande passo avanti nel tentativo di
gestire competizioni di grande livello. Io per questo mi sento di
ringraziare tutti coloro che in questi mesi e in questi anni prima,
in questi ultimi mesi, negli ultimi giorni hanno dato un grande
contributo per provare a vincere una prima sfida, quindi mi
riferisco a Marco Mosso che all'interno del comitato organizzatore
ha tenuto alta la bandiera tecnica del livello che la Valle d'Aosta
ha portato a questa competizione, a Federico Maquignaz, che con la
società, come Presidente della società e con tutti i suoi
dipendenti ha dimostrato che anche in Valle d'Aosta sappiamo
gestire tutto il lavoro, poi con il massimo rispetto di tutto
quello che verrà valutato e con la trasparenza che c'è stato nel
farlo, a tutti i volontari che hanno lavorato per giorni e giorni
senza avere la soddisfazione poi di vedere realizzata una gara, c'è
stato un impegno enorme da parte dei volontari, a tutti coloro che
come Paolo Griffa ci hanno dato una disponibilità, ai ragazzi della
scuola alberghiera e anche al Presidente del comitato. Dietro a
questo progetto, che è stato comunque un momento di grande lavoro
per tutti quanti, c'è stato un enorme movimento di persone che
hanno cercato di dare il massimo e potrei parlare di maestri sci,
di tutti gli operatori economici, di tutti quelli che hanno dato
tutto quello che potevano per provare a realizzarlo. Nei prossimi
mesi vedremo cosa succederà e siamo al lavoro per cercare di fare
il meglio possibile in una situazione nuova per noi e nuova anche
in generale per il sistema internazionale della "Coppa del Mondo",
perché una gara transfrontaliera era e continuerà a essere un
grande obiettivo da raggiungere.
Presidente
- Ha chiesto la parola la consigliera Minelli,
ne ha facoltà.
Minelli (PCP) -
Assessore, io ho ascoltato con attenzione
quello che lei ha detto e in buona sostanza lei dice, riguardo alla
mia domanda sugli accurati studi o approfondimenti preventivi,
riguardo all'opportunità di realizzare quella pista in quella
località, a quell'altitudine e di effettuare le gare nel periodo
autunnale, nel mese di novembre, in buona sostanza, lei dice "la
risposta viene dal fatto che c'è stata l'omologazione della pista";
ora, quando parliamo di studi e di rilievi e di percorso, perché
poi lei ha fatto anche riferimento a un lungo percorso, quello che
io vorrei capire meglio - e dalla sua risposta non l'ho capito, ma
evidentemente devo chiedere della documentazione - è se all'interno
del percorso che ha portato all'omologazione della pista c'è anche
una valutazione come quella che ho cercato di evidenziare. Cioè se
è opportuno, secondo studi e approfondimenti preventivi, scegliere
di fare le gare anche in quel periodo e in quella zona. Se non ci
sono degli studi specifici - che non sono soltanto di tipo tecnico
sulle caratteristiche della pista in sé, ma io sto parlando anche
della sua collocazione - mi stupisce, perché vuol dire che da quel
punto di vista c'è una certa superficialità, perché, come lei ha
ricordato, è stata messa in piedi per due anni una macchina
imponente che ha coinvolto migliaia di persone - alla fine sono
migliaia - con dei costi complessivi, non sto facendo riferimento
soltanto ai costi sostenuti dalla nostra Regione, ma sto parlando
di costi complessivi, che sono altissimi.
A mio avviso, se si mette in piedi una macchina di questo
genere, una carovana così complessa senza avere preventivamente
anche uno studio redatto con l'ausilio pure di meteorologi, di
glaciologi, che dia un buon margine di probabilità di riuscire a
effettuare le gare, mi sembra una scelta un po' presa con
leggerezza.
C'è poi un altro aspetto: se noi facciamo conto di quello che è
successo nei due anni, perché parliamo del 2022 e del 2023, su 24
discese che si sarebbero dovute fare, tra prove e gare e
manches
, ne sono state effettuate due. L'anno scorso c'era
il problema che non avevamo neanche la neve, quest'anno abbiamo
avuto problemi diversi, c'era più neve, c'è stato il vento. Lei ha
detto: "spero che non si dica che non si possono fare queste gare
per il vento": è comunque una variabile che, secondo me, è da
tenere in considerazione a quell'altitudine. Se per due anni di
fila ci sono state delle criticità di questo tipo, a me stupiscono
le dichiarazioni, non una soltanto, che ho sentito al termine di
questo iter, non andato a buon fine, da più persone: dal Presidente
della Cervino, ma anche dal nostro Presidente e dall'assessore
Grosjacques e cioè "continueremo a lavorare perché si possano fare
le gare in quel momento", fare lo
speed opening
, aprire a
novembre. Secondo me, perseverare in questa decisione e non
soffermarsi invece a fare delle valutazioni molto più meditate e
approfondite è una cosa preoccupante, perché non possiamo
continuare a dire che c'è la sfortuna che perseguita, perché una
volta non nevica, una volta nevica troppo, c'è vento e comunque va
bene farla in quel momento e mantenere quel
format
lì. Ecco,
a me questa cosa sinceramente preoccupa, senza contare che ci sono
stati degli interventi molto pesanti sul ghiacciaio, sappiamo che è
un ambiente sempre più delicato, oggi leggiamo che in 22 anni
abbiamo perso 32 ghiacciai e credo che ci siano state delle persone
con molte più competenze delle nostre, senza approcci ideologici
come qualcuno vuole far passare, che hanno detto chiaramente che ci
sono dei problemi in quelle scelte.
Vi è poi un atteggiamento francamente un po' schizofrenico: da
una parte, noi assistiamo a convegni, a tavole rotonde, a seminari
sui cambiamenti climatici e sull'agonia dei ghiacciai,
sull'
adieu aux glaciers
e, dall'altra, si continua con
pervicacia a prendere delle decisioni che sono in aperto contrasto
con le analisi che emergono da questi incontri. Però purtroppo
questa non è una novità, abbiamo visto che ci sono decine di
documenti che vengono prodotti, anche ben impostati e costruiti e
poi l'agito è diverso dal dichiarato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK