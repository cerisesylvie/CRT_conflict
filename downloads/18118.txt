Consiglio Regionale della Valle d'Aosta - Oggetto del Consiglio n. 1211 del 29 marzo 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 1211 del 29 marzo 2000 - Resoconto
OGGETTO N. 1211/XI Acquisto di materiale fotografico per la
valorizzazione dell'offerta turistica invernale.
(Interrogazione)
Interrogazione Premesso che con deliberazione del 21.02.2000
la Giunta ha approvato l’acquisto di n. 32
diapositive, a £ 200.000 l’una oltre IVA, in quanto
"risultano essere particolarmente utili per completare e
valorizzare l’illustrazione iconografica
dell’offerta turistica invernale della Valle
d’Aosta e riguardano alcune località della regione
generalmente poco considerate dai flussi turistici";
il sottoscritto Consigliere regionale
Interroga
l’Assessore al turismo per sapere:
1) se esiste un archivio fotografico catalogato e quante siano
le immagini ivi custodite;
2) se l’acquisto di materiale fotografico sia
subordinato ad un’attenta valutazione della qualità
dell’immagine riprodotta, o a quali altri
criteri;
3) quale sia la struttura regionale alla quale possono
rivolgersi i tanti fotoamatori per offrire i loro reportages
fotografici;
4) se il prezzo unitario riconosciuto nella fattispecie risulti
congruo rispetto ai valori di mercato e se possa ritenersi valido
per tutto il corrente anno.
F.to: Frassy
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Cercherò di rispondere in modo puntuale ai
quattro quesiti.
"Se esiste un archivio fotografico catalogato e quante siano
le immagini ivi custodite"
, sì esiste un archivio fotografico
consistente in 500 immagini. Si prevede di riorganizzarne a breve
la catalogazione computerizzata al fine di ottimizzare l'operazione
di selezione e di gestione delle immagini stesse che dovranno
essere trasferite su CD evitando in tal modo di maneggiare gli
originali, se non quando è indispensabile, ed i conseguenti rischi
di maneggiamento.
Al secondo quesito rispondiamo che, prima di procedere
all'acquisto del materiale proposto, si prevede un'attenta
valutazione dei singoli soggetti per verificarne la qualità e la
pertinenza con le esigenze dell'Assessorato: illustrazione di
articoli relazionali, opuscoli programmati, realizzazione di
materiale decorativo da utilizzarsi nel corso delle varie
manifestazioni previste, aggiornamento di soggetti documentati.
A tale proposito si segnala la necessità di procedere
periodicamente al rinnovo dei soggetti disponibili al fine di
proporre sempre immagini fresche ed accattivanti.
Al terzo quesito rispondiamo che, per quanto di pertinenza
dell'Assessorato del turismo, la fototeca è gestita dall'Ufficio
pubblicità e relazioni esterne della Direzione promozione,
sviluppo, attività turistiche e sportive.
Il materiale viene solitamente acquistato da fotografi
professionisti al fine di avere una garanzia di qualità impeccabile
tale da consentire anche la realizzazione di stampe di grandi
dimensioni. Inoltre, dato che l'utilizzo di tale immagine è a scopo
principalmente pubblicitario, si punta sempre su soggetti di grande
effetto.
Si intende che tutte le immagini acquistate possono essere
usufruite anche da altri settori dell'Amministrazione regionale,
non è viceversa consentita la cessione in uso a terzi.
Infine, il prezzo unitario può variare a seconda che si tratti
di foto di autore con particolari caratteristiche di unicità, se
compaiono modelli o se si tratta di reportages ceduti in
esclusiva.
Alcune immagini possono anche essere proposte a un prezzo di
acquisto se non di solo utilizzo superiore al milione di lire, ciò
dipende dall'uso previsto.
Quindi si può concludere dicendo che in questo caso è più che
congruo il prezzo pagato per le diapositive oggetto
dell'interrogazione, pari a lire 200.000 più IVA per ogni
pezzo.
Président
La parole au Conseiller Frassy.
Frassy (FI)
Ho ascoltato la risposta sintetica data
dall'Assessore alla nostra interrogazione vorrei però fare alcune
riflessioni.
Prendendo per buono tutto quanto l'Assessore ci ha
sinteticamente illustrato, rimangono delle perplessità e le
perplessità vorrei esprimerle anch'io in maniera sintetica.
Apprendiamo che c'è un archivio fotografico di ben 500 immagini;
questo ci sembra un numero di immagini sufficientemente ampio per
pensare che per operazioni di routine ci siano soggetti ad
abbondanza dai quali attingere anche perché il senso dell'archivio
fotografico dovrebbe essere proprio quello di disporre di un parco
immagini?
(interruzione dell'Assessore Lavoyer, fuori
microfono)
? attenzione, le stesse foto: 500 immagini fatte sugli scorci
significativi della nostra regione non penso che siano poche.
Tenendo poi presente, l'Assessore lo sa, che, al di là delle 500
immagini che sono patrimonio di questo archivio che è in proprietà
e dunque in gestione all'Amministrazione regionale, ci sono tutti
quegli incarichi inerenti le campagne pubblicitarie che prescindono
dalle 500 immagini perché gran parte delle campagne promozionali e
dell'offerta turistica per quanto concerne l'associazione delle
immagini sono concretizzate al di fuori di questo archivio perciò
questo archivio sicuramente è un di più.
Il fatto che le 500 immagini siano 532 e che nella prospettiva
diventino 600 o quant'altro ci lascia perplessi perché vorremmo
capire nei fatti come viene utilizzato questo archivio rispetto a
quelli che sono invece gli affidi con bando, con gara, con
licitazione privata delle varie campagne pubblicitarie che, ripeto,
pescano al di fuori dell'archivio regionale.
Perché questa riflessione? Perché è evidente che la delibera che
ha dato lo spunto all'interrogazione ha una sua originalità in
premessa perché leggiamo che la proposta è pervenuta dal fotografo,
che la proposta era mirata a 32, non a 30 e non a 31 fotografie che
erano già inquadrate come diapositive e che il prezzo proposto era
quello che poi è stato deliberato.
Non voglio mettere in discussione la qualità delle immagini che
l'Amministrazione regionale ha comprato, ma metto in discussione il
meccanismo e mi spiego. Di fotografi professionisti o di ottimi
fotoamatori è pieno il mondo e sicuramente la Valle d'Aosta non
difetta di questa categoria; se allora il principio è quello che la
proposta, nel momento in cui viene fatta, automaticamente viene
acquisita dall'Amministrazione sul presupposto che la qualità del
materiale fotografico sia buona, sia a un livello tecnico
significativo, è un presupposto che potrebbe nel giro di breve
portare questo archivio fotografico a un numero decisamente
superiore rispetto alle 500 - aggiungo io - e 32 foto di cui oggi
dispone.
Per cui la perplessità rimane proprio per il meccanismo in
quanto ci sembra di capire che il fine qui sia quello di
acconsentire ad un'offerta che viene fatta all'Amministrazione
regionale.
Prendiamo atto che è aperto questo concorso ad implemento
dell'archivio fotografico, di conseguenza sappiano i tanti
fotoamatori che, a fronte di una qualità della fotografia, a fronte
di un'offerta che verrà inviata all'Assessorato, ci sarà la
medesima attenzione che è stata data in questa occasione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK