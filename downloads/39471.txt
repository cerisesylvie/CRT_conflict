Consiglio Regionale della Valle d'Aosta - Oggetto del Consiglio n. 2622 del 23 febbraio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2622 del 23 febbraio 2017 - Resoconto
OGGETTO N. 2622/XIV - Interpellanza: "Valutazioni in merito
al mantenimento della sede dell'Istituto Regina Maria Adelaide in
via Torino ad Aosta".
Rosset (Presidente) -
Punto n. 15 dell'ordine del giorno.
Per l'illustrazione, chiede la parola la collega Morelli, ne ha
facoltà.
Morelli (ALPE) -
Intanto vorrei dire che il titolo forse
è un pochino fuorviante perché non parliamo di mantenimento del
Regina Maria Adelaide, ma di evitare il trasferimento del Manzetti,
giusto per essere chiari, che è comunque legato al problema
sollevato dal Regina Maria Adelaide, ma non è specificatamente
quello.
Ritorniamo quindi sull'argomento del trasferimento degli
istituti scolastici di Aosta e dell'accorpamento di alcuni istituti
presso quella che era stata definita la "scuola polmone", ma che
poi si è rivelata essere una nuova scuola grande, definitiva che si
prevede di costruire in regione Tzambarlet. Ci eravamo fatti
interpreti, ma perché condividiamo la loro posizione, di quegli
insegnanti, di quei genitori, di quei cittadini che avevano
proposto una petizione al Consiglio regionale per chiedere che il
Maria Adelaide rimanesse nella sua sede storica e si evitasse
invece di andare a costruire una nuova scuola completamente
decentrata in una zona periferica, all'esterno della città, una
nuova scuola superiore che è quella che la maggioranza, la Giunta
regionale vuole costruire in regione Tzambarlet.
In riferimento a questo tema, un altro istituto scolastico si è
pronunciato in modo molto netto e molto chiaro contro il
trasferimento a Tzambarlet e si tratta dell'Istituto Manzetti, che
nella delibera della Giunta regionale n. 572 del 29 aprile 2016 è
previsto venga trasferito nella scuola di Tzambarlet nell'anno
scolastico 2020-2021, quando la scuola sarà ultimata, se sarà
ultimata, visto che anche recenti notizie ci hanno fatto apprendere
che c'è stato un ricorso al TAR, che ci sembra ritarderà
sicuramente i lavori di costruzione. Veniamo al problema Manzetti.
Il collegio docenti del Manzetti ha detto: "no" a larghissima
maggioranza al previsto trasferimento dell'istituto nel polo di
regione Tzambarlet e lo ha detto con delle motivazioni molto chiare
che voglio leggere, perché credo vadano riportate nella loro
integrità: "il Manzetti è in via Festaz, 27/A dalla sua nascita
(1955), costituendone pertanto la sede storica. L'edificio è
adeguato alle esigenze degli studenti, in prossimità della stazione
dei treni e dei pullman, del convitto regionale, dei centri
culturali quali la sala conferenze del Palazzo regionale, i teatri,
i musei, il cinema, la biblioteca regionale che gli studenti
frequentano e presso i quali partecipano a diverse iniziative.
L'edificio è a norma per quanto riguarda la normativa vigente
(legge n. 81/2008) ed è dotato della necessaria certificazione di
prevenzione incendi, pertanto il collegio docenti ritiene che lo
spostamento del Manzetti non risponda ad alcuna logica di
necessità, avendo la sede di via Festaz spazi sufficienti per
ospitare gli alunni iscritti agli indirizzi AFM e IT; che lo
spostamento del Manzetti indirizzi AFM e IT presso il polo di
regione Tzambarlet non porterebbe il previsto vantaggio di riunire
la scuola in un unico edificio, in quanto per la sede
dell'indirizzo CAT di via Chambéry, considerata la qualità della
struttura, non è previsto alcun trasferimento. Infine, che tale
scelta rappresenti un elemento di debolezza per l'istituzione, che
sia fortemente penalizzante e discriminante per tutti gli studenti
che dovranno recarsi in una sede periferica distante dalle stazioni
e dal convitto vista la presenza di numerosi alunni fuori sede
iscritti alla nostra istituzione".
Credo che non ci sia niente da aggiungere a quanto detto in modo
molto chiaro dal collegio docenti. Questo coincide perfettamente
con quella che era stata la nostra posizione in merito al
trasferimento del Regina Maria Adelaide e riteniamo sbagliato
concettualmente voler trasferire all'esterno della città una scuola
superiore. Capiamo tutte le esigenze di ristrutturazione e di messa
a norma, ma, dal nostro punto di vista, è utile alla città e utile
ai ragazzi che le scuole superiori siano mantenute nel tessuto
urbano e non marginalizzate. Assessore, noi siamo a chiedere come
valuta la Giunta regionale questa presa di posizione estremamente
chiara del Manzetti e se sono in corso delle valutazioni in merito
alla delocalizzazione definitiva nell'area di Tzambarlet degli
istituti scolastici di Aosta.
Presidente -
Ha chiesto la parola l'Assessore Rini, ne ha
facoltà.
Rini (UV) -
Grazie collega. Partirei subito con un
accenno veloce a tutta la questione del Maria Adelaide, che è stata
superata poi attraverso la collocazione in via Chavanne, dove gli
studenti, i docenti e anche il personale non docente hanno trovato
un ambiente messo in sicurezza e che - come peraltro dai sondaggi,
dalle interviste appena pubblicate - ha riscontrato un'ottima
soddisfazione sia da parte dei docenti che degli studenti, mentre
gli studenti dell'ITPR sono rientrati nel loro istituto, nella loro
sede principale di viale Federico Chabod, alla sede del Corrado Gex
dall'inizio di quest'anno scolastico. Questi sono i due primi
risultati di quel processo lungo, importante di messa in sicurezza
degli istituti superiori della città di Aosta, un processo avviato
con la delibera di Giunta n. 572/2016, dove il Governo ha approvato
gli indirizzi per la riorganizzazione e la riqualificazione degli
edifici scolastici di istruzione secondaria di secondo grado siti
nella città di Aosta con l'obiettivo principale di garantire ai
nostri ragazzi un ambiente, oltre che salubre, innanzitutto e
soprattutto sicuro.
Tra gli edifici che necessitano in tempi mediamente brevi di
interventi di adeguamento è ricompreso l'edificio ubicato in via
Festaz 27/A, per il quale i lavori dovrebbero essere avviati a
partire, come lei ha ricordato, dall'anno 2020. L'edificio in
questione rientra inoltre in un piano di indagini sismiche da
effettuarsi sugli edifici scolastici, al termine del quale verrà
stilata una graduatoria con le priorità di intervento. Poiché
presumibilmente anche l'edificio di cui trattasi, come peraltro
tutti gli edifici scolastici non oggetto di interventi mediamente
recenti, non risulterà verificato in base alle nuove prescrizioni
normative in quella che è la materia puntuale sismica, sarà
necessario prevederne la messa a norma con preventiva
delocalizzazione dell'istituzione scolastica presso il nuovo
complesso scolastico sito in regione Tzambarlet.
Un altro obiettivo è restituire - questo è un obiettivo
importante - al convitto i suoi spazi. La crescente domanda
registratasi negli ultimi anni - cosa che denota anche un ottimo
servizio dell'accoglienza del convitto di Aosta, che credo sia uno
dei fiori all'occhiello della nostra città - di servizi
residenziali per alunni della scuola secondaria di secondo grado
(posti di convittore) e anche dei servizi di ristorazione e
assistenza per gli alunni di tutti i gradi di scuola (posti di
semi-convittore) potrà essere almeno parzialmente soddisfatta
quando il convitto rientrerà nella disponibilità dei locali
dell'ala ovest dell'edificio che attualmente sono concessi in
utilizzo alla Regione, dov'è stata collocata la sede del liceo
linguistico.
Come indicato nella citata deliberazione della Giunta regionale,
gli indirizzi ivi formalizzati, fermi restando gli obiettivi da
perseguire, saranno oggetto di necessario monitoraggio e quindi di
eventuali aggiornamenti in base alle mutate esigenze che dovessero
emergere, anche perché poi le scelte dei ragazzi ovviamente non
sono dati che rimangono statici e permanenti nel tempo, ma variano.
Inoltre, sulla base delle successive esigenze, si valuteranno le
opportunità e naturalmente si faranno le valutazioni del caso. Si
conferma quindi la necessità di procedere con la costruzione della
nuova scuola sita in regione Tzambarlet, una scuola che ha ottenuto
un importantissimo finanziamento anche statale e credo che in
questo momento non sia un elemento secondario, un istituto
scolastico che vedrà l'inserimento di oltre 1200 studenti in un
edificio sicuro, in un ambiente salubre e sicuro ai fini sismici e
strutturali e dei servizi anche scolastici offerti.
Collega Morelli, mi consenta di non essere d'accordo con lei
quando mi parla di zona periferica. Noi crediamo invece che la zona
di Tzambarlet sia una zona inserita a pieno titolo nel tessuto
urbano della città di Aosta, e credo che meriti anche di essere
ricordato come in questa zona proprio negli ultimi anni c'è stato
uno sviluppo importante anche di attività commerciali che guardano
con vivo interesse. Abbiamo fatto la stessa discussione quando si
parlava del Regina Maria Adelaide, dove alcuni commercianti
giustamente - li capiamo - avevano la forte preoccupazione della
dislocazione dell'istituto. Qui invece andiamo a ravvivare una zona
che non è per noi periferica, ma è una zona importante, una zona
che sicuramente oggi non ha tutta questa partecipazione e questo
forte tessuto sociale ed economico, con comunque la presenza di un
polo scolastico così importante che avrà degli spazi notevoli,
anche di aggregazione, quindi, al di là dei servizi meramente
scolastici, anche tutto il corollario che può ruotare intorno alla
scuola stessa.
Noi crediamo che sia un fatto importante che vada proprio anche
a rendere più importante anche dal punto di vista sociale ed
economico una zona di Aosta che per noi fa parte a pieno titolo
della zona centrale della città. Ad oggi, collega, nessuna
comunicazione ci è pervenuta da parte del collegio dei docenti
dell'Istituto Manzetti, ma ovviamente se la scuola ha piacere di
interpellarci...anzi sarà nostra premura, vista la sollecitazione,
di confrontarsi con noi proprio per gli sviluppi futuri, anche
perché anche illustrare - crediamo che questo sia un passo
importante - la prospettiva di sviluppo di questo importante polo
scolastico crediamo che possa rassicurare tutti coloro che a
diverso titolo andranno poi a "vivere" questo edificio
scolastico.
Presidente -
Ha chiesto la parola la collega Morelli, ne
ha facoltà.
Morelli (ALPE) -
Lei quindi ci ha detto che non ha avuto
nessun tipo di contatto con il collegio docenti e con gli
insegnanti del Manzetti. Mi permetta di esserne stupita quanto
meno, io credo che un Assessore all'istruzione pubblica che legge
sul giornale articoli, notizie di questo genere quanto meno
dovrebbe prendere contatto, soprattutto quando poi si sbandiera la
partecipazione, la concertazione, il dialogo...mi pare che quanto
lei ci ha appena detto si commenti un po' da solo.
Questione Maria Adelaide in via Chavanne. Non abbiamo dubbi che
gli insegnanti e gli studenti siano contenti di quella scuola, è
una scuola nuova: l'abbiamo vista tutti, l'abbiamo visitata, ma
sicuramente sono contenti, altra cosa è andare a Tzambarlet, e mi
pare che le osservazioni che fa il collegio docenti del Manzetti
vadano in un'altra direzione.
Credo che sia una volontà di tutti noi garantire un ambiente
salubre e sicuro ai nostri studenti. Chi è contrario? Non è questo
il problema. Lei dice: "restituire al convitto i suoi spazi", non
ci pare che il Manzetti sottragga spazi al convitto. C'è il liceo
linguistico, non è il Manzetti, mi scusi. Ricordiamo
en
passant
che sono disponibili e inutilizzati gli spazi del
Collège
Saint-Bénin, che sono del Comune di Aosta, ma che
sono a disposizione della Regione per fini scolastici ed educativi,
assolutamente inutilizzati. Sono anni che si parla di un loro
utilizzo, ma evidentemente non interessano, evidentemente interessa
di più andare a costruire una nuova scuola in regione
Tzambarlet.
Finanziamento statale. Io non credo che un finanziamento statale
concesso per un edificio scolastico non possa essere utilizzato per
mettere a norma, ristrutturare o ricostruire addirittura un
edificio scolastico, dove si trovava prima, quindi questa ci sembra
una giustificazione abbastanza pretestuosa. La zona di Tzambarlet -
lei dice - non è marginale: non è marginale per chi forse si sposta
con l'auto, ma per chi come gli studenti deve avvalersi dei mezzi
pubblici è una zona marginale e giustamente lo sottolineano sia gli
attuali promotori di quest'azione (i docenti del Manzetti), così
come lo avevano sottolineato i docenti, gli studenti e i genitori
del Regina Maria Adelaide. Noi continuiamo ad avere dei grossi
dubbi sulla necessità di costruire una scuola nuova definitiva, che
siano necessarie delle soluzioni tampone per permettere di mettere
a norma, di rendere salubri e sicuri tutti gli edifici scolastici
di Aosta siamo perfettamente d'accordo, ma qui l'operazione è molto
diversa: qui si parla di fare una scuola nuova da 1300 studenti,
fra un po' diventeranno 1500, 1800, chissà quanti, perché poi
chissà magari quali altri istituti scolastici si riveleranno non a
norma secondo la nuova legge sull'antisismica. Continuiamo a
nutrire grosse perplessità sulla necessità di questa realizzazione,
anche perché riteniamo che le istituzioni scolastiche, le scuole
superiori vadano mantenute all'interno della città, perché ciò che
dicono i docenti del Manzetti è assolutamente vero e che gli
studenti facciano bene alla città è un fatto, basta circolare nelle
vie di Aosta nella pausa pranzo e nel pomeriggio, la vivacità, il
plus
che portano gli studenti delle scuole superiori - mi
dice il collega Chatrian - dal punto di vista urbanistico
sicuramente, dal punto di vista economico, dal punto di vista
socio-culturale. La presenza di questi ragazzi nella città fa bene
alla città, quindi noi rimaniamo sulla nostra posizione e vi
chiediamo di riconsiderare ancora la possibilità di non andare a
costruire questa scuola nuova definitiva in regione Tzambarlet.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK