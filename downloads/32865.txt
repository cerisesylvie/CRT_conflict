Consiglio Regionale della Valle d'Aosta - Oggetto del Consiglio n. 1411 del 20 ottobre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1411 del 20 ottobre 2010 - Resoconto
OGGETTO N. 1411/XIII - Interrogazione: "Impossibilità per gli
utenti dei consultori di Aosta e Charvensod di prenotare e ritirare
i referti presso le strutture medesime".
Interrogazione
Preso atto che dal 1° settembre presso i consultori di Aosta
e Charvensod non è più possibile effettuare la prenotazione degli
esami ematici così come il ritiro dei referti;
Rilevato che per la prenotazione degli esami e per il ritiro
dei referti gli utenti devono recarsi ad Aosta in via Guido
Rey;
i sottoscritti Consiglieri regionali
Interrogano
l'Assessore competente per conoscere l'utilità di questa
decisione che sta creando inutili disagi ai pazienti ed agli
operatori.
F.to: Donzel - Rigo - Carmela Fontana
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda la domanda del gruppo del Partito
Democratico, è in atto una riorganizzazione dei consultori di Aosta
da parte dell'azienda USL, in particolare dei servizi, volta a
utilizzare meglio le risorse umane e strutturali presenti, senza
diminuire la qualità, la quantità dei servizi offerti, ma anzi
cercando di risolvere le criticità evidenziate. Con riferimento ai
cambiamenti organizzativi di prenotazione degli esami ematici e
ritiro dei referti, si precisa quanto segue. Per i consultori di
Aosta è cambiata solo la sede di prenotazione e ritiro: da corso
Padre Lorenzo n. 29 - fra l'altro, sede dei servizi sociali del
Comune di Aosta - a via Guido Rey n. 1, dove c'è la sede del CUP
(Centro unico di prenotazione), con vantaggi di accessibilità e
possibilità di parcheggi. Per il consultorio di Pont Suaz in
precedenza le prenotazioni erano legate alla presenza
front-line
di un'infermiera, ma la tariffazione era fatta in
un secondo momento, mentre lo spostamento in una sede centrale e
facilmente accessibile, come via Guido Rey n. 1, ha permesso
l'ampliamento dell'orario di prenotazione tutti i giorni dalle 8,00
alle 13,30, con il martedì fino alle 16,00. Del resto, prevede un
impegno formato per prenotare... con altri esami alla settimana...
sarebbe veramente sprecato... ossia mantenere una persona sola a
Pont Suaz. Questo cosa vuol dire? Che gli utenti attualmente,
rivolgendosi direttamente in via Guido Rey, hanno la possibilità di
scegliere tra le varie sedi in Aosta, quindi hanno minori tempi di
attesa. Per tutti i consultori vi è ora la possibilità di prenotare
ed effettuare il prelievo in tutti i consultori di Aosta e cintura,
con maggiore scelta di orari e minori tempi di attesa, perché il
CUP vede tutte le agende, quindi può indicare anche se ci sono
posti liberi in un altro consultorio vicino, sempre in Aosta e
cintura. La prenotazione di casi urgenti o particolari è sempre
possibile attraverso comunicazione diretta con l'infermiera
presente in sede, quindi i casi urgenti sono risolvibili
direttamente in giornata o il giorno dopo. L'effettuazione degli
esami continua ad essere garantita nei diversi consultori con le
stesse modalità. La distribuzione dei referti in via Guido Rey n. 5
riduce i passaggi degli stessi, garantisce una maggiore privacy,
una migliore tempestività della risposta e una maggiore apertura al
pubblico, tutti i giorni dalle 12,30 alle 16,00; inoltre è sempre
possibile ricevere i referti direttamente a domicilio con il
pagamento di 1 euro. Attualmente non risulta che gli operatori
abbiano lamentato alcun disagio, ma monitorizziamo e, se dovessero
emergere delle criticità, sarà nostra cura segnalarlo all'USL per
cercare di risolverle. Grazie.
Président
- La parole au Conseiller Donzel.
Donzel (PD)
- Ringrazio l'Assessore, ma vorrei
ricordargli che c'è un periodo che si chiama campagna elettorale,
poi c'è un periodo che è quello della vita quotidiana e non si può
sempre rispondere con degli slogan, ovvero:
"noi tagliamo,
riduciamo, ma miglioriamo tutti i servizi e aumentiamo la qualità
del servizio"
. Naturalmente lei puntualizza bene alla fine che
nessuno si è mai permesso di venire lì a lamentarsi, quindi è
un'invenzione del Consigliere Donzel e del gruppo del Partito
Democratico che ci sono dei disagi rispetto al fatto che prima uno
da Gressan, da Pollein, da Charvensod aveva un consultorio a Pont
Suaz, facilmente raggiungibile, con tanti parcheggi disponibili non
a pagamento, adesso invece ha l'opportunità di attraversare la
città di Aosta, che è congestionata dal traffico, per andare a fare
una prenotazione o ritirare un'analisi. Lei mi ha detto che questo
è migliorare il servizio, ne prendo atto, ma noi abbiamo un'idea
diversa, perché abbiamo sempre pensato che dislocare sul territorio
certi servizi era andare incontro ai cittadini. C'è un cambio di
rotta, ne prendiamo atto, valuteremo se questo migliora la qualità
del servizio.
Président
- Les questions inscrites aux points n° 6 et n°
7 de l'ordre du jour sont renvoyées parce que le Président
Rollandin n'est pas présent en ce moment.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK