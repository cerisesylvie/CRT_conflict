Consiglio Regionale della Valle d'Aosta - Oggetto del Consiglio n. 2823 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2823 del 11 ottobre 2023 - Resoconto
OGGETTO N. 2823/XVI - Interrogazione: "Attività espletate
dall'Osservatorio regionale epidemiologico e per le politiche
sociali".
Bertin (Presidente) -
Riprendiamo i lavori col punto n.
22 all'ordine del giorno. Risponde l'assessore Marzi.
Marzi (SA) -
Il Piano regionale per la salute e il
benessere sociale 2022-2025 approvato dal Consiglio dedica
un'apposita sezione alla costituzione della Rete regionale di
epidemiologia. Un buon governo dei flussi informativi è condizione
essenziale infatti per l'Osservatorio e per la Rete
epidemiologica.
Per flussi informativi non si intendono ovviamente quelli
informatici, che ne sono solo la modalità strumentale, ma flussi di
dati attendibili, completi e di qualità, presidiati
istituzionalmente e con cadenza regolare e continua.
Stiamo quindi istituendo un ufficio flussi informativi interno
al Dipartimento sanità e salute.
Quest'ufficio controllerà e presidierà direttamente la qualità
dei dati che costituiscono il cosiddetto debito informativo nei
confronti del Ministero della salute.
L'ufficio coordinerà il lavoro già svolto stabilmente in
collaborazione con l'Azienda USL, che implementa i flussi, e con il
Dipartimento sistemi informativi, che li gestisce
informaticamente.
La qualità dei dati che descrivono la salute e le attività del
Servizio sanitario regionale rappresenta infatti la base per il
calcolo degli indicatori LEA (Livelli Essenziali di Assistenza) sul
quale le Regioni sono annualmente monitorate.
L'istituzionalizzazione di un ufficio centralizzato per i flussi
informativi sanitari è un presupposto imprescindibile per
ripristinare la funzione epidemiologica regionale che, attraverso
l'Osservatorio regionale epidemiologico e per le politiche sociali,
previsto dall'articolo 5 della legge regionale 5/2000, ha operato
quasi sino al 2012.
L'emergenza sanitaria ha riportato l'attenzione di tutti sulla
necessità di disporre di una rete epidemiologica regionale che
svolga le funzioni di sorveglianza e analisi della salute, in forma
stabile e non occasionale.
In tale ottica, la legge regionale 8/2020 - che lei ricorderà
benissimo - ha ripreso i contenuti della 5/2000, articolando la
funzione epidemiologica su due livelli, uno regionale e uno
aziendale, distinguendo quindi il livello di governo da quello di
gestione delle tematiche relative alla salute e alla sanità.
Ritengo che la funzione dell'Osservatorio epidemiologico sia
fondamentale per il governo della sanità regionale; pertanto, le
azioni che abbiamo già avviato sono finalizzate a nuovamente
garantire l'operatività dell'Osservatorio.
Parallelamente al prosieguo delle attività, finalizzate a
migliorare la qualità dei dati sanitari, l'impegno sarà quindi
volto alla modifica normativa della legge regionale per aggiornare
e completare le parti che regolamentano i flussi informativi
sanitari regionali e per migliorare la definizione dei compiti e
del ruolo dell'Osservatorio in seno alla rete regionale
epidemiologica.
Con dati sanitari affidabili e una rete epidemiologica
operativa, disporremo di tutti gli elementi necessari a potenziare
la programmazione delle attività e per valutare con efficacia
l'erogazione dei servizi sanitari. Si tratta di ripristinare non
solo un Osservatorio, ma di riattivare un percorso articolato e
complesso che richiede tempi non brevi, su cui già stiamo lavorando
con grande impegno e attenzione.
Sarà infatti necessario:
a) reperire e riqualificare il personale tecnico necessario di
cui c'è carenza in termini generali e quindi anche all'interno del
Dipartimento;
b) dotare la struttura dei sistemi informativi integrati con
quelli già esistenti;
c) dotare la struttura di strumenti adeguati, di ricollocare la
funzionalità dell'articolata rete di relazioni da cui prende forma,
supportandola con la sua funzione specifica di programmazione
sanitaria regionale.
Per quanto riguarda l'implementazione della rete epidemiologica
a livello di USL, riporto le risorse del bilancio finanziario
gestionale della Regione per il triennio 2023-2025. Le risorse
destinate all'Azienda con vincoli di destinazioni di cui alla DGR
(Deliberazione Giunta Regionale) 1105/2023, che reca "Indirizzi e
obiettivi dell'Azienda USL per il 2024", sono:
· ? 700.000 per il 2023;
· ? 300.000 per il 2024;
· ? 300.000 per il 2025.
Tali risorse sono finalizzate ad effettuare le attività secondo
il cronoprogramma previsto dalla delibera di Giunta regionale
1609/2022. Tale delibera approva il documento generale di
programmazione dell'assistenza territoriale e prevede le seguenti
scadenze:
- nel 2023 la definizione del modello organizzativo e del
cronoprogramma delle azioni operative;
- nel 2024 l'approvazione del progetto di rete
epidemiologica;
- nel 2025 l'attuazione della rete regionale per l'epidemiologia
a più livelli e integrata in una rete nazionale di collaborazioni
scientifiche.
Abbiamo preso spunto dalla sua iniziativa anche per darle delle
informazioni più cadenzate, perché lei stesso richiama l'attenzione
rispetto ai dati, ma il tema assegnato, per arrivare ad un
obiettivo finale che è quell'oggetto della sua interrogazione, di
fatto ha evidenziato delle carenze, quindi di conseguenza abbiamo
dovuto interrogarci anche ai fini dell'oggetto della sua
interrogazione rispetto al fatto se fosse più opportuno rendere in
maniera più ampia questa carenza e cercare di darle una risoluzione
strutturata.
Crediamo che ci vorrà del tempo, ma di avere intrapreso un
percorso che potrà dare dei risultati duraturi e soprattutto
strutturali, perché sa meglio di me che nel momento in cui si
arriva a definire e a seguire e monitorare continuativamente i
dati, si riescono a gestire più processi e a trovare più
soluzioni.
I dati che sono venuti fuori, i famosi articoli di giornali che
ci hanno equiparato ad un'altra Regione rispetto ai risultati che
la sanità regionale sta evidenziando, ci hanno anche dato la
possibilità di renderci conto che, a parte le questioni più
prettamente sanitarie e sulle quali in alcuni casi siamo molto
meglio di come veniamo descritti e in altri, in realtà, abbiamo
delle problematiche, ed evidente che non c'era e non c'è mai stata
particolare attenzione alla gestione e al flusso dei dati da
Regione verso Ministero. Grazie.
Presidente -
Per la replica, la parola al consigliere
Aggravi.
Aggravi (RV) -
Ringrazio l'Assessore per la risposta,
però io quest'interrogazione non l'ho fatta per il discorso o le
querelle
che ci sono state su articoli di giornale e - mi
passi il termine - sui "battibecchi" tra indici, non indici...
Specifico: l'ho fatta perché - anche per rispondere a chi,
all'epoca, pensò che un certo lavoro fatto sul PSBS, il Piano
sanitario del benessere sociale, fatto
spot
così tanto per
dargli, all'Assessore, in realtà non era in questa veste - l'ho
fatta perché sto continuando a interrogarmi e a lavorare su un
argomento che oggettivamente mi preoccupa da un lato, e la
considerazione sulle carenze in parte mi fa capire che forse un
piccolo contributo quest'interrogazione lo può dare. Sto
continuando a lavorare su quella che è la programmazione sanitaria,
perché da aziendalista non metto il becco su quello che riguarda
l'attività dei sanitari, ma su quello che è della programmazione di
un'azienda, perché questa è, qualcosa mi permetto di dire.
Non so come modificherete la legge, ma il dato di fatto è
questo: noi oggi abbiamo una legge, articolo 5 (che giustamente lei
ha citato) e articolo 4 della legge 5/2000, che dice delle cose, in
particolare parla dell'Osservatorio regionale epidemiologico e per
le politiche sociali; un Osservatorio che "è venuto meno", dalle
ricerche fatte, a fronte di una delibera di Giunta, la 578/2012,
che - di fatto - ha riportato all'interno di una struttura
organizzativa quelle che erano delle competenze
dell'Osservatorio.
Quello che mi preoccupa di più, poi, non è tanto la confusione
che ogni tanto capita anche in Aula tra l'Osservatorio incardinato
o le funzioni di questo all'interno dell'Assessorato e quello della
USL, quello che mi preoccupa di più, invece, è il comma 2
dell'articolo 4 che, secondo me, è fondamentale.
Quello che secondo me oggi manca, e non l'ho sentito ma in
realtà è l'attività più importante, almeno per quello che riguarda
la programmazione sanitaria, è la redazione della relazione sullo
stato di salute e del benessere sociale che dal 2009 non viene più
fatta.
Giustamente lei, come chi mi ha risposto ai vari accessi agli
atti, mi dice: "No, comunque noi un'attività la facciamo, su quella
che era l'introduzione, che poi è diventata un allegato, nel Piano
sanitario i dati ci sono e le valutazioni ci sono", ma a me quello
che preoccupa invece è la prospettiva corretta e giusta che c'è
ancora adesso nella legge 5, ovvero una visione ed una funzione di
quella relazione strategica e congiunturale: strategica nel lungo,
quindi funzionale alla redazione del Piano; congiunturale era un
monitoraggio dell'andamento della sanità in generale, ma che
serviva soprattutto a correggere il tiro. Quella che oggi in
qualche maniera viene ridotta ad un paragrafo del Piano ed
oggettivamente, visto che stamattina abbiamo parlato di indirizzi e
di gestione, è meglio che gli indirizzi stiano in legge e la
gestione stia nei piani e non un pezzo di qua e un pezzo di là per
necessità, perché da un lato dobbiamo aggiornare il Piano su base
annuale, e dall'altro strategicamente dovevamo capire dove stiamo
andando, perché i Piani di solito servono a questo e quindi hanno
due funzioni.
Io mi auguro che queste due funzioni, al di là che lo faccia una
struttura, un'agenzia o chiamiamola come vogliamo, venga fatta,
perché altrimenti ci troviamo nella situazione in cui si è trovato
il suo predecessore e in cui si è trovato lei a "cuore aperto",
perché il Piano era a "cuore aperto", in cui non abbiamo in realtà
un monitoraggio completo, perché magari viene fatto, magari i
flussi sono gestiti, la bontà del flusso è fondamentale, sennò le
analisi del sangue se non sono corrette ovviamente ci danno un
responso che non è giusto (chiamo "analisi del sangue" visto che
parliamo di materia sanitaria i dati che sono forniti), ma quello
che secondo me è basilare è che la funzione strategica e la
funzione congiunturale debbano essere ristabilite.
La relazione sullo stato della salute e benessere sociale non è
tanto un'operazione di curiosità, ma è un'operazione di
trasparenza, è una sorta di bilancio dell'andamento che ci siamo
dati degli indirizzi definiti del Piano. Addirittura forse il Piano
(e l'abbiamo detto più di una volta) aveva quasi una visione
decennale, se facciamo dei piani quinquennali - so che Padovani ha
gli occhi luccicanti -, anche nei piani industriali privatistici ci
si basa sui cinque anni, almeno.
Assessore, io mi auguro però che la modifica di legge possa
mettere una pezza al fatto che oggi abbiamo una legge che dice una
cosa e una prassi che, dal 2012, è completamente diversa. Questo mi
preoccupa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK