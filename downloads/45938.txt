Consiglio Regionale della Valle d'Aosta - Oggetto del Consiglio n. 2511 del 25 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2511 del 25 maggio 2023 - Resoconto
OGGETTO N. 2511/XVI - Interrogazione: "Azioni attivate per
contenere l'incremento dei costi del riscaldamento degli edifici
pubblici e degli stabili gestiti da ARER".
Bertin (Presidente) -
Punto n. 27. Risponde l'assessore
Sapinet, ne ha facoltà.
Sapinet (UV) -
L'iniziativa ci pone tre quesiti a cui do
risposta uno per uno.
Il primo quesito: "Di quanto sia incrementato in valore assoluto
in percentuale il costo del riscaldamento fornito da Telcha per gli
edifici pubblici e le scuole".
Nel 2021 la spesa è stata pari a euro 1.103.000 Iva esclusa, per
un consumo di 10,96 Gigawatt/ora, mentre nel 2022 - se vuole poi le
do una copia visto che ci sono alcuni dati - la spesa è stata pari
a euro 1.516.000 Iva esclusa per un consumo di 8,70 gigawatt/ora.
Ciò ha comportato una maggiore spesa in valore assoluto di euro 413
mila, Iva esclusa, per un incremento percentuale pari al 37%
circa.
Tale importa risulta in linea con le previsioni a suo tempo
effettuate, infatti nel 2022 era stato ipotizzato un aumento dei
costi variabili tra il 35 e il 40% rispetto all'anno
precedente.
Si evidenzia che l'incremento dei costi è relativamente
contenuto in un contesto dei prezzi dell'energia quale quello del
2022, che conosciamo bene, ed è stato influenzato sicuramente dal
minor consumo energetico. Qualora i consumi si fossero attestati
sullo stesso livello del 2021, l'incremento percentuale dei costi
del 2022 sarebbe stato di oltre il 70%.
Il secondo quesito, "Di quanto si sia incrementato in valore
assoluto e in percentuale il costo del riscaldamento negli stabili
di Aosta gestiti dall'ARER": in riferimento a questa richiesta, per
quanto di competenza, s'informa che il costo relativo alle fatture
della ditta Telcha per il riscaldamento dell'acqua calda sanitaria,
laddove centralizzati nella stagione 2021/2022, è aumentato in
valore assoluto rispetto alla precedente stagione 2020/2021 di euro
327.479,43 che corrisponde a una percentuale del 69,89% al netto
dei fabbricati i cui aumenti sono legati al raddoppio delle utenze,
quindi Case Giacchetti, o alla centralizzazione dell'acqua calda
sanitaria, fabbricati C1, H1, H6, C8, C9 e C10.
Il terzo quesito, "Quali azioni sono state poste in atto per
contenere l'incremento dei costi": per quanto riguarda la parte
Regione, per contenere l'incremento dei costi, le strutture
regionali competenti - oltre a sensibilizzare a tale scopo gestori
e utenti - hanno imposto ai conduttori degli impianti di attenersi
a quanto stabilito dal D.L. n. 17 del primo marzo 2022, che
stabilisce sinteticamente che (al fine di ridurre i consumi
energetici e di ottenere un risparmio annuo immediato dal primo
maggio 2022 fino al 31 marzo 2023) la media ponderata delle
temperature dell'ARER, misurate nei singoli aumenti di ciascuna
unità immobiliare per la climatizzazione invernale ed estiva degli
edifici pubblici, non deve essere superiore in inverno a 19 gradi
più 2 gradi centigradi di tolleranza né inferiore in estate a 27
gradi centigradi, meno 2 gradi centigradi di tolleranza. Inoltre,
dove è stato possibile da parte delle strutture competenti, sono
stati ridotti gli orari di funzionamento degli impianti ed
effettuati maggiori controlli puntuali sulle temperature degli
stabili.
Invece, per quel che riguarda la parte dell'ARER, - le azioni
intraprese per contenere l'incremento dei costi a massima tutela
degli utenti finali, cioè degli inquilini -, la scrivente azienda
ha stipulato un nuovo contratto con la società Telcha con efficacia
dal primo luglio 2022, che garantisce nel tempo il mantenimento
della convenienza economica pattuita rispetto alle altre fonti
alternative disponibili sul mercato.
Certamente - pur non contenuto nell'iniziativa - l'attenzione
dell'amministrazione si sta concentrando anche sulle problematiche
emerse relativamente al riconoscimento del bonus sociale in
relazione al teleriscaldamento.
Tutto ciò va comunque, come dicevo, contestualizzato in un
contesto come quello dei prezzi dell'energia che nel corso
dell'ultima stagione rende difficile qualsiasi ragionamento
statistico e previsionale e che, fortunatamente, sembra oggi
ricondotto a livelli non dico comunque normali ma forse meno
eccessivi rispetto allo scorso anno.
Questo non toglie che l'attenzione sia massima e di fatto la
ringrazio per l'iniziativa e, per quanto illustrato sopra anche
rispetto al primo quesito, direi che viene dimostrata l'importanza
di efficientare al meglio gli edifici, operazione che ARER sta
facendo in modo importante e con il supporto anche economico
dell'Amministrazione regionale.
Presidente -
Replica il consigliere Baccega.
Baccega (FI) -
Grazie Assessore, ringrazio lei per le
risposte, se gentilmente poi mi fa avere la tabella dei costi.
In realtà per quanto riguarda gli edifici della Regione, siamo
in sintonia con quello che avevamo già a suo tempo valutato in una
quasi identica azione ispettiva, quindi siamo intorno al 35% di
incremento sul 2021 rispetto al 2022.
L'anomalia mi pare che sia negli alloggi ARER perché un
incremento del 70%, laddove ci sono alloggi non abitati, ci sono
più di 100 alloggi che sono vuoti... mi pare che ci sia qualcosa
che non funziona.
Quindi io la ringrazio per la risposta ma la invito a fare una
riflessione anche con l'ARER rispetto a questa cosa.
Lei sa benissimo che molti alloggi dell'ARER del quartiere Cogne
sono stati allacciati a forza, obbligati ad allacciarsi a Telcha,
ma ovviamente i costi per queste famiglie sono dei costi
pesantissimi e, in realtà, c'è una morosità nell'ambito delle spese
di condominio che è piuttosto corposa e quindi bisognerà in qualche
modo cercare una soluzione per andare incontro a queste famiglie
che sono normalmente delle famiglie meno abbienti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK