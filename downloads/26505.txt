Consiglio Regionale della Valle d'Aosta - Oggetto del Consiglio n. 299 del 31 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Trascrizione informale del dibattito dell'aula
Oggetto del Consiglio n. 299 del 31 ottobre 1972 - Resoconto
OGGETTO N. 299/72 - Costituenda cooperativa di legatoria per
invalidi civili. (Approvazione di Mozione)
Montesano (P.S.D.I.)
- Chi vuol illustrare la
mozione?
Ma mi sembra che ci sia stata una delibera di Giunta a
proposito, se voi l'avete, se vogliamo controllare.
Ma lasciamo illustrare. Chi è? Ramera che vuol parlare.
Benzo
(D.P.)
- Volevo solo dire questo: una
brevissima cronistoria.
Voi sapete che è stata fatta una prima deliberazione da parte
della Giunta regionale nel settembre del 1971 a favore di questo
corso di qualificazione professionale per questi invalidi civili e
veniva particolarmente seguito il lavoro di legatoria.
Avevamo stanziato 4 milioni per appunto questo corso, più 500
mila lire per acquisto materiali, cancelleria e due milioni e mezzo
per l'acquisto di arredamenti ed attrezzature.
Il corso è andato avanti con grande soddisfazione e diciamo
anche grande merito di coloro che lo frequentavano. In fondo è
stato un primo esempio di centro di lavoro protetto che si è creato
qui nella Regione.
Successivamente, proprio al fine di consentire, di finalizzare
questo tipo di lavoro protetto, ci siamo preoccupati di dare
continuità, avendo ultimato il corso e avendo studiato - unitamente
all'ufficio del lavoro e ai tecnici - la possibilità di una
trasformazione in cooperativa di questi che partecipavano al
corso.
Per poter ultimare il corso, farlo proseguire ancora, c'è stato
un successivo stanziamento di 4 milioni in data 5 maggio 1972.
Ultimamente si è costituita la cooperativa che ha un suo Consiglio
di Amministrazione, nel quale c'è un rappresentante della Regione
in questo Consiglio e abbiamo, in data 18 ottobre deliberato un
ulteriore stanziamento di 5 milioni proprio perché io informavo che
il corso terminava il 30 settembre 1972 e di conseguenza l'ente
gestore che, chiudendo la contabilità del centro, verserà questa
somma residua agli organi amministrativi della Cooperativa per
affrontare le prime spese di gestione.
E cioè ci siamo subito preoccupati di mettere in condizione
questi lavoratori che si sono costituiti in Cooperativa, di avere
una possibilità finanziaria per l'inizio della loro gestione
amministrativa. Quindi abbiamo stanziato questa cifra di 5 milioni.
Quindi questo riguarderebbe il primo punto richiesto della mozione,
quindi è già stato fatto.
Per quanto riguarda la garanzia del continuo lavoro, per
impegnare i servizi regionali di servirsi di questo Centro per
tutti i lavori di rilegatura e quindi favorire questi nostri
associati della Cooperativa è stata presa una presa d'atto già, nel
mese di luglio. Il 28 luglio del 1972 io ho fatto prendere, la
Giunta ha già deliberato anche in questo senso di invitare
l'economo regionale, i Comuni, i vari enti assistenziali esistenti
in Valle a convogliare all'istituendo centro di lavoro protetto per
gli invalidi civili legatori tutto il lavoro necessario che si
inquadra nella gamma della legatoria: riparazioni libri, legatura
riviste, giornali, pubblicazioni varie, cartelle, cartellini,
pieghevoli, ecc. e di proporre che nel Consiglio ci fosse un
rappresentante della Giunta e di disporre perché questo servizio di
segreteria e ragioneria della costituenda Cooperativa sia tenuto
inizialmente da funzionari dell'Assessorato proprio per garantire
loro una certa sicurezza anche in campo amministrativo.
Mi pare, con questo, di aver risposto ai presentatori che
giustamente richiedevano quali erano gli interventi che la Regione
aveva fatto in questo senso.
Ramera (D.C.)
- Ringrazio l'Assessore per taluni dati che
mi ha dato e mi fa piacere che successivamente alla presentazione
della mozione siano stati presi dei provvedimenti di carattere
finanziario.
Perché avevo presentato questa mozione? Perché, praticamente, un
anno fa, a cura dell'Assessorato e dell'Ufficio di collocamento -
mi sembra -
...(
Voce di Benzo)
... - sì, sì, va bene,
per carità.
Quindi si era iniziato questo corso con 28 elementi, otto
eliminati subito, di persone che debbono essere reinserite o
addirittura inserite per la prima volta, se si tratta di minorati
dalla nascita.
Sono stati spesi parecchi quattrini. Iniziativa lodevolissima.
Dopo di ché, praticamente, io temevo, e con me i miei amici, che
queste 20 persone che così diligentemente avevano partecipato al
corso facendo anche dei notevoli sacrifici perché percepivano 1.000
lire al giorno venendo anche da paesi lontani e dimostrando perciò
una volontà di inserirsi nuovamente come persone abili nella vita
normale, pensavo che meritassero un'attenzione particolare,
soprattutto perché il Consiglio regionale ha preso sempre delle
iniziative buone a favore delle Cooperative. Questa, poi, che era
una cooperativa del tutto particolare, a carattere sociale,
ritenevo appunto che ci volesse una particolare attenzione da parte
della Giunta.
E allora appunto io chiedevo che ci fosse una delibera di
impegnare la Giunta per sostenere, con adeguato impegno finanziario
la fase operativa iniziale della costituenda Cooperativa, perché è
chiaro che queste venti persone minorate e talune minorate
veramente forte dovevano essere aiutate in modo particolare e
soprattutto fossero dirette per svolgere lo scopo che si è prefisso
chi ha organizzato questo corso. Quindi l'aiuto finanziario.
L'Assessore dice 5 milioni. Io non lo so come verranno spesi,
quindi non so se sono sufficienti o meno. Questo non lo so
minimamente. Comunque, poi, quello che mi interessava era la
seconda parte: a garantire. L'Assessore dice: c'è stata una presa
d'atto e infatti la presa d'atto io ce l'ho. È proprio per la presa
d'atto che io ho fatto la mozione perché la presa d'atto dice
"invita tutti i suoi servizi" - quell'invito non mi piace,
Assessore Benzo. Io, Regione, se voglio veramente aiutare
concretamente, non invito, impegno i miei servizi, perché
"invitare", io posso invitare, come bene è detto nella presa
d'atto, gli altri Comuni della Valle, ma i nostri uffici: archivi,
biblioteche, economato e Assessorati, se vogliono veramente aiutare
questa Cooperativa debbono impegnarsi.
Dopodiché c'era appunto, nella stessa presa d'atto "per
agevolare maggiormente la formazione di questa Cooperativa, la
Regione cede temporaneamente a questa legatoria un segretario, una
dattilografa per svolgere i lavori di segreteria, la Regione,
inoltre, entrerà con un proprio membro in qualità di quinto
Consigliere, gli altri quattro saranno scelti tra gli stessi soci
della Cooperativa.
Ora, è chiaro che io mi preoccupassi quando alcune persone che
hanno partecipato a questo corso sono venute a raccomandarsi, tanto
è vero che io la prima cosa che ho fatto ho telefonato al direttore
dell'Ufficio del lavoro perché era partecipe, almeno come spese, di
questo corso.
Io non faccio le interpellanze e le mozioni, se posso farle al
telefono certe cose le faccio perché sono un pigro e quindi non ho
voglia di mettermi a scrivere. Però non ho visto sortire alcun
risultato perché dall'altra parte del telefono mi si è detto: bene,
ha fatto bene, ci vuole l'interessamento dei Consiglieri, ecc.
ecc.
Però queste venti persone menomate, minorate, che noi abbiamo
illuso, in un certo senso - non illuso in senso cattivo eh,
Assessore, non vogliamo fare qui nessuna polemica - debbono essere
aiutate concretamente. Quindi i 5 milioni, se io li do al primo
poveretto che incontro per la strada, non ho risolto niente se non
gli ho dato una guida.
Questa Cooperativa ha bisogno di una guida in questo senso ed io
voglio sapere che ci sia una guida in questo senso.
E, secondo, deve esserci l'impegno, da parte della Regione, di
garantire il lavoro a questa gente, perché altrimenti avremmo fatto
una Cooperativa, avremmo speso una decina ed oltre di milioni per
preparare questa gente, illudendoli nel reinserirsi nella vita
operativa di ogni giorno, abbiamo adesso stanziato altri cinque
milioni, come apprendo in questo momento, però abbiamo la sicurezza
che questi quattrini, ma soprattutto qui c'è una questione morale,
che questi elementi che hanno concluso, che hanno lavorato così
bene, come ha detto l'Assessore, per quest'anno, possano veramente
sperare o essere certi che la loro Cooperativa non è poi un
castello di carta che si sfascia così, ai primi venti.
Quindi, per me, sono due le cose: uno che l'Assessorato
intervenga a vedere se c'è una guida sicura, perché il segretario e
la dattilografa non so cosa potranno fare per aiutare questi 20
poveretti che non è che possano avere le gambe come me o le braccia
come me per andarsene in giro, o il cervello addirittura qualcuno,
come il mio, per andare a contrattare eventuali lavori.
E, d'altro canto, oltre alla guida, l'impegno di garantire
questo lavoro. Ora, la Regione, come lo dà ad altri, privati, tutta
una serie di lavori di legatoria, cartoncini, cartelline, ecc. può
assicurare a questa Cooperativa, per i prezzi soprattutto che
fornisce, senza pensare che potrei anche dire di più per certe cose
che sono già state fatte sapere a questa Cooperativa per lavorare
per conto terzi.
Ora, queste cose a me non piacciono, che questa Cooperativa
debba avere il lavoro per conto terzi. Lo dia la Regione
direttamente a costoro e così avrà completato l'opera iniziata così
bene un anno fa.
Questo è il motivo della mozione. Quindi non ha né scopo
polemico, né scopo di critica per nessuno. Vuole semplicemente dare
assicurazione a costoro che quanto è stato fatto continuerà e
continuerà soprattutto bene.
Bordon (D.C.)
- Mi sembra che l'amico Ramera abbia detto
tutto e non si possa dire niente di più. Siccome però io sono un
po' più lento, è anche l'età, l'ora tarda, non capisco molto bene,
vorrei che l'amico Benzo mi tranquillizzasse su alcune cose.
La sua esposizione, precisa, delibera, ecc. ecc. io chiederei
una cosa, vorrei sapere se questa Cooperativa è formata - e questo
mi fa piacere - in seno a questa Cooperativa abbiamo dei nostri
rappresentanti e quindi questo dà forza.
Io chiederei alcune cosettine che penso di facile risposta
perché si risponde o sì o no.
Ma, questa Cooperativa ha un locale dove può lavorare? Prima
domanda.
Seconda domanda: ma, 5 milioni di macchinari sono serviti? No?
Non ci sono, cioè la mia paura, allora riprendo il discorso perché
dalla mezza risposta avuta dall'Assessore Benzo mi fa aumentare
quel mio timore, quella mia perplessità
...(voci)...
Allora
ritorno indietro perché mi è bastato questo per convincermi che
forse il mio timore è fondato.
Allora, 20 ragazzi hanno formato una Cooperativa e hanno avuto
un certo contributo, o di 5 o di 3 o di 2, ma io chiedo: questi 20
ragazzi che sono lì che stanno per lavorare, dopo un tirocinio che
è stato duro, che è stato fatto con diligenza - come avete detto
voi - questi 20 ragazzi dove lavorano adesso? Hanno un locale?
Hanno un qualche cosa? Hanno dei macchinari per poter tirare
avanti?
È questo che io chiedo perché se no il resto non mi interessa
niente. Io ho bisogno di sapere che questi 20 ragazzi abbiano le
macchine necessarie se no non possono andare avanti, abbiano un
locale, abbiano un istruttore che porti avanti sto discorso e,
naturalmente, che abbiano il lavoro, perché se no sarebbe stato
tutto sprecato.
Benzo
(D.P.)
- Volevo dire solo, ma Ramera ama le
battute, come ha telefonato al direttore dell'Ufficio del lavoro,
poteva anche telefonare a me. Avrebbe saputo sia degli stanziamenti
e sia di quanto abbiamo deliberato
... (voce in lontananza di
Ramera)...
Ah, t'avevan detto che era stato fatto. No, no, sì,
sono fondi che sono nell'ambito del bilancio regionale e della
Regione.
Secondo punto, per quanto riguarda la questione di come è stata
stilata questa delibera devo dire anche questo, Ramera, che siccome
si parlava di tutti i Comuni, dei vari Enti, ecc. logicamente non
potevamo che rivolgere questo invito, mentre invece per quanto ci
concerne, nell'interno dell'Amministrazione e per quanto mi
concerne perché io sono stato più volte e sono andato a rendermi
garante, dissi loro che per quel breve periodo in cui noi uomini
politici di passaggio possiamo sovraintendere ad un determinato
Assessorato della Regione, che la Regione era disposta a far
gravitare tutto quello che nell'ambito dell'Amministrazione
regionale poteva essere utile per questi servizi di legatoria.
Quindi questo è stato un impegno preso da me a nome della
Giunta, direttamente a loro. Quindi può darsi che qualcuno, avevano
dei dubbi, sono persone che, logicamente, hanno più timore perché,
guardate che - non toccherebbe a me a dirlo, me lo tirate, - è la
prima esperienza di questo genere che avviene in Italia, eh!
Allora, ecco.
Quindi, logicamente, siamo molto preoccupati di questa
situazione, vogliamo trovare il migliore dei modi. Lo stesso
direttore dell'Ufficio del lavoro, di fronte a questo nostro tipo
di azione, prima con il corso, poi intravedere quali erano le
possibilità per dare loro una garanzia a venire, perché è lì il
punto! È facile continuare a dare dei contributi a mantenere così,
li facciamo invecchiare dando dei contributi? No, vogliamo renderli
autosufficienti, che loro stessi godano del beneficio del loro
lavoro, si sentano partecipi di una vita sociale.
Questo è quanto abbiamo cercato, in coscienza, di fare. Ora, per
quanto concerne, quindi, due tipi di interventi, Ramera, che sono
quelli: e all'interno della Regione, di far gravitare tutti i
lavori di legatori, dargli una garanzia di continuità di servizio
perché loro non potrebbero averla, dare una garanzia; loro hanno i
locali, hanno anche le attrezzature. Non sono ancora sufficienti,
dovranno prevedere altri tipi di attrezzature e noi saremo a
fianco, vedremo anche in questo senso quali.
Come abbiamo dato contributi e siamo intervenuti in altri
settori, interverremo maggiormente in questo che ritengo molto,
molto delicato ed importante specie per le particolari menomazioni
che hanno questi giovani.
Questi giovani che, ripeto, fanno delle cose meravigliose. Anzi,
se ogni consigliere regionale avesse nella sua casa dei volumi da
far rilegare, li porti, li porti, perché merita.
Io, finora, non li ho portati proprio per il motivo che facevano
un corso di preparazione, ma dopo, per dar loro anche una
possibilità di guadagno, economica, potremo farlo.
Secondo punto, le dico di più, ci sono delle tipografie già
pronte a destinare loro milioni e milioni di lavoro di legatoria,
solo aspettavano che fosse fatto. Erano molto timorosi nel farla
questa Cooperativa. Adesso è stata fatta. C'è la rappresentanza
della Regione, c'è un Consiglio di Patronato dove sono presenti
tutti i rappresentanti dei Sindacati, dall'Ufficio del Lavoro,
ecc., che danno una certa garanzia. C'è un collegio di probiviri,
di persone serie che possono... sono fatti così gli statuti delle
Cooperative. Quindi abbiamo cercato di metterli in queste
condizioni.
Io, personalmente, posso dire che fa piacere che oggi il
Consiglio ne dibatta. Che dal silenzio in cui abbiamo operato,
grazie ad una mozione - diciamola così - i cui tempi e i cui atti
richiesti erano già stati compiuti, possa dal silenzio passare un
fatto come questo, e potrà essere allargato ad altri settori anche
alla luce di tutti, perché vengono seguiti un po' di più questi
particolari settori di nostri concittadini più bisognosi forse di
tanti altri di avere vicino qualcuno che pensa a loro.
Quindi ritengo che ognuno di noi, il Consiglio stesso, può
confortare in questo senso. E io mi farò portavoce di questa
volontà del Consiglio presso questi invalidi della garanzia che non
è più solo di una persona che passa, di una Giunta che passa, ma di
un Consiglio regionale e quindi è diverso, è molto più prolungata
nel tempo.
Montesano (P.S.D.I.)
- Allora i proponenti cosa vogliono
fare della mozione?
... (voce in lontananza)...
Ramera (D.C.)
- ...di impegnare la Giunta regionale a
voler sostenere, con adeguato impegno finanziario la fase operativa
iniziale
... (voce:
ma la fase operativa non c'è
ancora)
...
5 milioni - vogliamo continuare a dare 1000 lire
al giorno a questa gente? No, dico, perché, altrimenti, se
occorrono dei nuovi macchinari, questa gente avrà pure delle spese
generali di affitto, telefono, ecc. Insomma dovrà andare a cercarsi
questo lavoro. Non so. In più c'è questo impegno che io ritengo,
desidero, proprio perché garantisca, almeno da parte nostra, il
lavoro a questa Cooperativa.
Terzo - ho chiesto - chi è che attualmente dirige queste venti
persone? Perché ho già detto prima che sono 20 persone menomate e
minorate che non possono, da sole, sobbarcarsi l'onere di andare a
cercarsi il lavoro, di formulare contratti o cose di questo genere,
chiedo chi è che dirige. Vorrei sapere se si è pensato a mettere
una guida, perché la Cooperativa, gli organi, diciamo, previsti da
uno Statuto, io sono in un Consiglio di Amministrazione e qualche
volta mi sono sentito criticare, ma insomma, chiunque è in un
Consiglio di Amministrazione sa benissimo che poi, chi dirige uno
stabilimento o qualche cosa del genere, è un direttore
generale.
Il Consiglio di Amministrazione sta bene per controllare tutte
queste cose previste dallo Statuto che ho qui e quindi lo Statuto
non ha fatto che ricalcare altri Statuti. Però, tutto questo, i
componenti, il rappresentante stesso della Regione non potrà certo
andare quotidianamente là. Quindi occorre che questa gente abbia
una guida.
Io questo ho chiesto e voglio sapere questo.
Benzo
(D.C.)
- C'è l'istruttore. C'era già prima e
quindi continua il suo lavoro. Non c'è nulla di particolare
...
(Ramera:
entrato? Anche lui nella Cooperativa? Non so, chiedo)
...
Ah, non lo so questo. Adesso continua a fare
l'istruttore, proprio in questa fase iniziale. Sono rapporti
interni. Se li decideranno democraticamente. Hanno voluto eleggersi
loro i rappresentanti. Abbiamo voluto che ci fossero. Saranno loro
a scegliersi una certa guida, se non andrà bene quel tipo di
istruttore.
Ramera (D.C.)
- Per carità, dato che appunto io non vedo
niente di, non so, di critico, nei confronti dell'operato della
Giunta, in questa mia mozione, mi sembra, e il mio intervento non è
stato, non credo, il Presidente della Giunta mi darà atto che
questa volta non sono stato maligno per niente, come è mio solito
forse esserlo. Ora, perché, si tratta di un argomento che poteva
discuterlo io, poteva discuterlo Dolchi, lo potevan discutere da
qualunque parte, perché ritengo che qui non si tratta di andare
alla ricerca né di gloria, né di voti, io ritengo che non ha niente
di offensivo se io chiedo un voto per essere più tranquillo sulle
garanzie della continuità di questa iniziativa che lodevolmente è
stata presa e che deve continuare. Io, quindi, la mantengo.
Dujany (D.P.)
- Sì, si mantiene, per la precisione
bisognerebbe variare, così, formalmente, di impegnare la Giunta a
voler non "sostenere" con un adeguato, ecc. - a voler "continuare a
sostenere", perché la situazione esiste
... (voce) ...
ma
sentite, per cortesia, se la Giunta ha fatto lo sforzo, attraverso
le organizzazioni a favore di queste persone e, in questo momento,
sta trasformando queste persone - preparate, in un certo qual modo,
ad un certo tipo di attività - a lavorare in proprio per utilizzare
un mestiere che hanno imparato in un corso mi pare di sei mesi, 8
mesi o 10 mesi, naturalmente ha interesse a dare, a finalizzare
questa iniziativa.
Ora, non deve essere solo la Regione a procurare lavoro a questa
legatoria. Mi auguro che sia anche l'INA, che sia anche la RAI, che
siano anche tutte le altre attività economiche esistenti nella
città. Perché qui si è sempre abituati - ed anche la Cogne, per
esempio - eh, insomma! Qui si è sempre abituati a dire: la Valle,
la Regione. Ma mi pare che, attorno alla Regione, esistono anche
una serie di altre attività. Quindi diamoci da fare tutti affinché
questi possano lavorare nel miglior modo possibile. Più lavoreranno
e più guadagneranno.
Montesano (P.S.D.I.)
- Allora viene messa ai voti la
mozione così emendata, con l'aggiunta di una parola, mi pare, detta
dal Presidente della Giunta.
Chi vota a favore? Contrari? Astenuti? Il Consiglio approva.
Esaurito l'ordine del giorno la seduta è chiusa e ci rivedremo
il giorno 6.
---
La seduta termina alle ore 20,26.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK