Consiglio Regionale della Valle d'Aosta - Oggetto del Consiglio n. 2305 del 28 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 2305 del 28 novembre 2001 - Resoconto
OGGETTO N. 2305/XI Tempi di attesa per
l’effettuazione di esami radiologici presso
l’USL della Valle d’Aosta.
(Interrogazione)
Interrogazione Preso atto di quanto affermato in aula
consiliare dall’Assessore regionale alla Sanità,
Salute e Politiche Sociali circa l’abbattimento dei
tempi d’attesa per accedere ad esame
radiologici;
Preso atto che tali tempi di attesa rimangono alti per quanto
riguarda gli esami di Tac;
i sottoscritti Consiglieri regionali
Interrogano
l’Assessore competente per sapere:
1) a quanto ammontano i tempi di attesa all’USL
per accedere ad un esame di Tac;
2) cosa si sta facendo per abbattere tali tempi;
3) se risponde al vero che utenti valdostani per accedere a tali
esami devono andare in strutture ospedaliere extra-regionali.
F.to: Squarzino Secondina - Curtaz
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Brevissimamente:
"a quanto ammontano i
tempi di attesa all’USL per accedere ad un esame di
Tac"
, l’USL risponde che ad oggi, 20 novembre
2001, non ci sono tempi di attesa per le prestazioni Tac, anzi vi
sono tre posti liberi che verranno utilizzati per i pazienti
ricoverati; oggi, 28 novembre, di certo i dati sono cambiati;
"cosa si sta facendo per abbattere tali tempi"
: non ci sono
tempi di attesa;
"se risponde al vero che utenti valdostani per
accedere a tali esami devono andare in strutture ospedaliere
extra-regionali"
: fatto salvo il principio della libera scelta
del cittadino, non risulta attualmente un esodo importante verso
strutture regionali.
Trattandosi di prestazioni ambulatoriali, non è aperta la
cartella clinica, quindi non è possibile reperire il dato tramite
la procedura SDO (Sistema dimissioni ospedaliere). Tutta
l’attività ambulatoriale, pubblica o privata, non
viene evidenziata neppure nella mobilità interregionale.
Président
La parole à la Conseillère Squarzino
Secondina.
Squarzino (PVA-cU)
La quale non sa se dire:
"non è
soddisfatta"
, oppure
"è sorpresa"
. Sono contenta se le
cose stanno così, ma c’è sicuramente qualcosa che
non va per l’utente perché, se interpelliamo gli
utenti - e lei ha visto anche recentemente alcune segnalazioni
sulla stampa -, gli utenti registrano una situazione totalmente
diversa. Non ci sono più i "progetti obiettivo".
Ma questo nuovo modo del Servizio di radiologia di rispondere
alle richieste della Tac e per abbattere i tempi di attesa costa
alla Regione, da metà giugno 2001 alla fine 2001, 165 milioni. A
giugno sicuramente i tempi erano di 3-4 mesi, al mese di settembre,
dopo oltre tre mesi di questa attività, i tempi di attesa sono
ancora di tre mesi.
Questo era l'esperienza per l’utente. Può darsi
che questo ultimo mese i tempi si siano accelerati o che ci sia
stata una diversa organizzazione del lavoro, ma sta di fatto che,
come lei avrà avuto modo di vedere sui giornali, sono arrivate
segnalazioni di persone le quali, avendo telefonato per chiedere un
appuntamento per una Tac, si sono sentite rispondere che i tempi di
attesa erano di tre mesi, non solo, ma che dovevano andare di
persona a prenotare.
Questa stessa persona allora, visto che era una cosa urgente,
telefona a un ospedale in Piemonte e si sente dire che il giorno
successivo può andare a fare la Tac?
(interruzione dell’Assessore Vicquéry, fuori
microfono)
? ma a settembre erano già passati tre mesi da quando è stato
attivato il servizio, erano già stati spesi circa un centinaio di
milioni per questo servizio, quindi credo che questo servizio
comunque non abbia risposto alle attese degli utenti! Non si
capisce perché la gente debba andare personalmente a prenotare
questo servizio, quando in altre parti del paese si può
semplicemente telefonare! L’organizzazione di questo
servizio è tale da non facilitare il contatto
dell’utente con il servizio, e secondo me questo va
rivisto!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK