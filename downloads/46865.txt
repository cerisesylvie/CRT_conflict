Consiglio Regionale della Valle d'Aosta - Oggetto del Consiglio n. 3213 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3213 del 7 febbraio 2024 - Resoconto
OGGETTO N. 3213/XVI - Interpellanza: "Notizie relative al
regime IMU applicato dai Comuni alle unità immobiliari di cittadini
non residenti e iscritti all'AIRE".
Bertin (Presidente) -
Punto n. 22. La parola al
consigliere Aggravi per illustrare l'interpellanza, ne ha
facoltà.
Aggravi (RV) -
Nel dicembre del 2022 la Corte
costituzionale, con la sentenza 209/2022, ha dichiarato illegittima
l'esenzione IMU per una sola delle due prime case occupate dai
coniugi perché, in caso contrario, sarebbero eliminate le coppie
sposate o unite civilmente rispetto ai conviventi di fatto. Era un
argomento che per l'appunto si era portato all'attenzione del
Consiglio con un ordine del giorno che era intitolato: "Effetti
negativi sulla finanza locale a fronte della sentenza su esenzioni
IMU".
Secondo la sentenza, in estrema sintesi, per molti coniugi che
avevano pagato una delle due case come seconda casa vi era la
possibilità di scalare l'importo direttamente con il saldo o di
rinviarlo se il Comune in cui appunto si trovava l'immobile lo
consentisse. Questa posizione pone i Comuni, soprattutto quelli a
maggior vocazione turistica, di fronte a un notevole rischio causa,
una serie di contenziosi, e soprattutto anche in prospettiva
ovviamente a una diminuzione di quella che oggi è la fonte di
entrata più importante del bilancio comunale, quindi l'IMU. In tal
senso avevamo chiesto appunto con quest'ordine del giorno la
possibilità di avere, previo confronto con il Consiglio permanente
degli Enti locali, un'informativa appunto sugli effetti di questa
sentenza. Proprio per questo, una delle domande che oggi noi
poniamo è capire quali conclusioni abbia avuto l'attività svolta
con quell'ordine del giorno, se è stata svolta e capire quelle che
sono state le conclusioni.
Un ulteriore aspetto che quest'interpellanza intende cercare di
comprendere o comunque sondare è sempre relativo all'IMU, in
particolare alla tematica della proprietà della casa. Vorremmo
comprendere, ed è la seconda domanda, quale sia oggi il regime
applicato a quelle case di proprietà oppure di usufrutto di
cittadini non residenti iscritti all'AIRE, case ovviamente non sono
soggette a un uso possiamo dire più commerciale o comunque di
locazione, cioè delle case che sono di proprietà e sostanzialmente
rimangono tali fino a quando il soggetto non torna o non le
utilizza. Un tema che si lega poi anche direttamente, se vogliamo,
a quello del collegamento che c'è tra la casa di proprietà, quindi
la realtà valdostana del nostro territorio, e chi invece che rimane
tale e per ragioni magari di lavoro è dovuto andare fuori Valle. In
tal senso quindi chiediamo una delucidazione, perché ci sono anche
varie risoluzioni, se non erro, del Ministero dell'economia e delle
finanze in tal senso e quindi chiediamo quale sia appunto il regime
applicato. La domanda è volutamente ampia proprio perché il tema è
un pochettino più complicato. Pour conclure, puis, toujours en
parlant de taxation communale, on demande quel est, disons, le
résultat d'une loi qui vient du passé; on a évalué l'opportunité de
parler de cette loi, une loi qui c'est la 63 du 1981, qui portait
le titre était celle des mesures en faveur des travailleurs émigrés
; une loi qui donnait la possibilité d'avoir des prêts bonifiés (on
dit donc
dei mutui agevolati
) et toutes d'autres mesures
pour permettre aux travailleurs émigres de rentrer en Vallée
d'Aoste. On a parlé souvent même de ce qui est de la nécessité de
contrebattre le déclin démographique et, disons, d'augmenter la
proactivité de notre territoire et on voudrait demander, par
rapport au contenu de cette loi, quels ont été les résultats
obtenus par l'application de cette loi et, en particulier, si le
Gouvernement régional a l'intention de relancer, disons, les
principes et le contenu de cette loi.
Presidente -
Risponde il Presidente della Regione.
Testolin (UV) -
Per quanto riguarda il primo quesito, va
intanto detto che in effetti vi è stato un problema nel portare
all'attenzione delle Commissioni consiliari competenti gli esiti
della ricognizione effettuata nel mese di giugno scorso, sugli
effetti della sentenza della Corte costituzionale 209/2022. In
relazione all'ordine del giorno citato, la struttura Enti locali
della Presidenza nel mese di giugno 2023 ha chiesto notizie al
Consiglio permanente degli Enti locali sull'impatto della sentenza
sulle entrate dei Comuni valdostani derivanti da IMU in ordine sia
ai mancati introiti registrati a partire dall'anno in corso, sia
alle maggiori spese, così come richiesto dal Consigliere,
conseguenti a richieste di rimborso eventualmente avanzate dai
contribuenti per versamenti effettuati negli anni precedenti. La
struttura Enti locali ha poi sistematizzato i dati raccolti in un
documento di sintesi che, per un disguido non imputabile alla
struttura, non è stato poi trasmesso alle Commissioni. Ve lo
riassumo sinteticamente, poi lo mettiamo a disposizione se ce n'è
bisogno. I dati non rappresentano comunque tutti i settantaquattro
Comuni in quanto solo 62 hanno provveduto alla comunicazione.
Per quanto riguarda i mancati introiti, a partire dall'anno
2022, numero 8 Comuni hanno stimato l'impatto della sentenza
evidenziando mancati introiti per un totale di circa 323 mila euro,
48 Comuni hanno dichiarato di non essere nelle condizioni di
effettuare previsioni e 6 Comuni hanno dichiarato di non aver
riscontrato a quel momento minori introiti.
Per quanto riguarda le richieste stime di rimborso avanzate per
i versamenti effettuati in anni precedenti, 6 Comuni hanno ricevuto
e stimato richieste di rimborso per versamenti effettuati in anni
precedenti per un totale di euro circa 149 mila, 33 Comuni hanno
dichiarato di non aver ricevuto istanze di rimborso, 18 Comuni
hanno dichiarato di non essere in possesso di dati necessari per
dare un riscontro di non essere in grado di quantificare o stimare
l'impatto e 5 Comuni non hanno dato indicazioni. L'indagine del
giugno scorso aveva pertanto evidenziato la necessità di lasciar
passare un ulteriore semestre per poter acquisire informazioni
significative anche se alla luce di questi dati emergeva comunque
l'assenza di particolari necessità di interventi finanziari. In
attesa di effettuare una nuova indagine generalizzata, il 20
dicembre scorso la struttura Enti locali ha già avviato un primo
confronto con i Sindaci di alcuni Comuni turistici valdostani nel
corso del quale è stato rilevato che stanno effettivamente
emergendo alcune problematiche legate alla citata sentenza del
2022. Sono infatti in continuo aumento le richieste di residenze,
spesso fittizie, che potrebbero avere ripercussioni sul gettito
IMU, ricordando infatti che le abitazioni principali, a esclusione
di quelle di lusso, non sono soggette a tale imposta.
Per quanto riguarda il secondo quesito, in generale la
disciplina applicabile in Valle d'Aosta in materia di IMU è quella
prevista dalla normativa statale, vale a dire l'articolo 1, commi
da 738 a 783 della legge 27 dicembre 2019 n. 160, bilancio di
previsione dello Stato per l'anno finanziario 2020 e bilancio
pluriennale del triennio 2020-2022. La regolamentazione del caso di
specie tuttavia è stata poi prevista dall'articolo 1, comma 48,
della legge 30 dicembre 2020 n. 178, bilancio di previsione dello
Stato per l'anno finanziario 2021 e bilancio pluriennale per il
triennio 2021-2023, che stabilisce che l'applicazione dell'IMU per
gli iscritti all'AIRE sia effettuata nella misura della metà, vale
a dire il 50% dell'importo dovuto, per una sola unità immobiliare a
uso abitativo, non locata o data in comodato d'uso posseduta in
Italia o a titolo di proprietà o usufrutto da soggetti non
residenti nel territorio dello Stato che siano titolari di pensione
maturata in regime di convenzione internazionale con l'Italia,
residenti in uno Stato di assicurazione diverso dall'Italia.
Pour les questions au point 3 et 4: quels ont été les résultats
obtenus par l'application de la loi régionale n° 63 de 1981; si le
Gouvernement régional a l'intention de relancer les principes et le
contenu de cette loi. Pour ce qui est des deux dernières questions,
la loi régionale en question remonte justement aux années
Quatre-vingts et la dernière année au cours de laquelle un chapitre
lié à la loi appartenait dans le budget à l'année 2002, avec des
sommes résiduelles non engagées en fin d'année pour des intérêts
sur les prêts hypothécaires accordés plusieurs années auparavant.
Il est donc difficile, à plus de quarante ans de distance de son
approbation et à plus de vingt ans des dernières allocations
financières, de repérer des informations précises quant à son
application.
Quant aux principes de la loi 63 de 1981, on pourrait dire, tout
d'abord, que si la loi n'est plus financée depuis des nombreuses
années, c'est probablement parce qu'il n'y a plus des grands
intérêts dans ce sillon et on doit même dire que les règles sont
changées même pour soutenir ce type d'emprunt et, au contraire, on
pourrait évidemment réanalyser, à requête, cette loi si on peut
l'adapter aux conditions actuelles qui sont énormément changées;
moi j'ai lu cette loi, dont je n'avais pas une précise connotation,
j'ai profité, évidemment c'est un peu dépassée des temps et des
situations actuels ou de même c'est quelque chose à retenir dans le
parcours de soutien à l'intervention sur les immeubles.
Presidente -
La parola al consigliere Aggravi per la
replica.
Aggravi (RV) -
Ringrazio il Presidente per le due
risposte, sulla prima direi se è possibile vedere poi il documento,
penso che non soltanto noi, ma anche altri colleghi possano essere
interessati. Dalle cifre che ci ha dato, quelli che erano i timori
della data di presentazione dell'ordine del giorno, quindi stiamo
parlando di fine 2022, e soprattutto le previsioni fatte appena
uscita la sentenza, erano di impatto maggiore; quello che rimane
ovviamente un po' variabile riguarda il discorso dei contenziosi,
quindi vedremo anche quali saranno eventualmente le conseguenze
dell'incontro di cui ci ha parlato, soprattutto per i Comuni che
sono più soggetti a questa tipologia di possibilità di residenza o
di domicilio.
Per quello che riguarda il regime IMU, sul 50% d'applicazione
per le unità immobiliari, laddove c'è una convenzione di
reciprocità degli Stati sul lato previdenziale, se non erro, vale
anche per la TARI, vado a memoria, però era per fare un po' di
chiarezza perché c'era una previsione precedente che invece
prevedeva la totale esenzione che poi nel tempo le varie leggi di
bilancio dello Stato hanno limitato anche probabilmente per un
discorso di gettito.
Pour ce qui est au contraire de la loi 63, bien évidemment on
parle de principes et de contenu pour le fait que c'est une loi
qui, au moins pour ce qui me regarde, est plus vieille que moi; je
suis arrivé en 1985 donc c'est quelque chose, disons, pour ce qui
me concerne, du passé et les données sans doute ce sont même
difficiles à être lues aujourd'hui face à ce qui est arrivé du
point de vue règlementaire après la date et surtout même après le
2002, qui c'est la dernière année d'application au moins financière
de cette loi.
La curiosité qu'on avait c'était pas seulement liée aux prêts
bonifiés mais même à d'autres principes que la loi reporte et on
pourrait dire même, je dirais à l'article 2 où on avait comme
finalité d'encourager la modernisation et l'agrandissement des
maisons d'habitation; plusieurs fois on a des habitations qui ont
des problèmes ou sont abimées ou sont vraiment, disons, abandonnées
à soi-même et donc on pourrait - pourquoi pas? - évaluer, même en
parlant directement avec aussi les Communes qui sont plus
probablement intéressées à ce volet, des formules qui puissent
permettre même a qui n'est pas résident toute l'année dans notre
Vallée, mais est lié à notre Vallée pour des questions disons
d'origine et même de sang, je pense que cela pourrait être
intéressant de prévoir, je sais pas si un projet de loi, une mesure
qui puisse aider la modernisation et même la reconstruction ou même
la mise en œuvre de travaux qui puissent
récupérer des maisons qui sont là presque quelques fois
abandonnées.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK