Consiglio Regionale della Valle d'Aosta - Oggetto del Consiglio n. 2039 del 30 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2039 del 30 novembre 2022 - Resoconto
OGGETTO N. 2039/XVI - Approvazione del bilancio di previsione
del Consiglio regionale della Valle d'Aosta per gli anni
2023-2024-2025 e del relativo piano degli indicatori e dei
risultati attesi di bilancio.
Bertin (Presidente) -
Punto n. 4 all'ordine del giorno.
L'Ufficio di Presidenza, nella riunione del 2 novembre scorso, ha
approvato il bilancio di previsione del Consiglio regionale della
Valle d'Aosta per gli anni 2023-2024-2025 e relativo piano degli
indicatori e dei risultati attesi di bilancio. Il bilancio di
previsione del Consiglio regionale si attesta per l'anno 2023 sul
valore di 11.126.000 euro, di cui euro 8.700.000 per entrate e
spese effettive, euro 1.826.000 per partite di giro ed euro 600
mila quale parte dell'avanzo di amministrazione presunto da
restituire all'Amministrazione regionale. L'avanzo di
amministrazione presunto totale, proveniente dall'esercizio 2022,
ammonta a euro 1.050.000, del quale 150.000 euro verranno
accantonati per la liquidazione delle indennità di fine mandato
future a favore dei Consiglieri regionali uscenti e si sommeranno
ai 300.000 euro già accantonati per la stessa finalità negli anni
2020 e 2021.
Per gli anni 2024 e 2025 il bilancio si attesta su euro
10.506.000 per l'anno 2024 e su euro 10.601.000 per l'anno 2025
comprese le partite di giro.
Le entrate e le spese effettive, di competenza dell'esercizio
finanziario 2023, sono in linea rispetto alle previsioni dell'anno
precedente. Nelle spese sono comprese, come sempre, le previsioni
per la copertura dei costi dell'ufficio del Difensore civico, per
la gestione del Co.Re.Com., per il finanziamento del programma
della Consulta regionale per le pari opportunità e per il
finanziamento dell'Associazione degli ex Consiglieri regionali.
Vi sono richieste di intervento su questo punto? Metto in
votazione il punto n. 4. La votazione è aperta. La votazione è
chiusa.
Presenti, votanti e favorevoli: 35
Il documento è approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK