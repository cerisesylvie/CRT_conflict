Consiglio Regionale della Valle d'Aosta - Oggetto del Consiglio n. 2657 del 11 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2657 del 11 marzo 1987 - Resoconto
OGGETTO N. 2657/VIII - ATTIVITÀ DELL'UNITÀ OPERATIVA DI
ORTOPEDIA E TRAUMATOLOGIA E "DIROTTAMENTO" DI PAZIENTI PRESSO UNA
CLINICA PRIVATA. (Interrogazione con risposta scritta).
PRESIDENTE:
Do lettura dell'interrogazione con risposta
scritta in oggetto presentata dal Consigliere Baldassarre:
INTERROGAZIONE CON RISPOSTA SCRITTA
A seguito di risposta insufficiente, ad una mia precedente
interrogazione, da parte dell'Assessore regionale alla Sanità ed
Assistenza Sociale, riguardante l'unità operativa di ortopedia e
traumatologia dell'Ospedale regionale ed il "dirottamento" di
pazienti presso una clinica privata "NON CONVENZIONATA";
il sottoscritto Consigliere regionale
INTERROGA
l'Assessore regionale alla Sanità ed Assistenza Sociale per
conoscere:
1) se corrisponde al vero di un incontro tra il Prof. Pinna
Pintor, Direttore dell'omonima Clinica di Torino, il Dottor
Vassoney, chirurgo-ortopedico della stessa Clinica e le Autorità
Sanitarie Locali tra cui l'Assessore Voyat, il Dottor Barbero ed il
Dottor Chiantaretto, in caso affermativo si richiedono data ed
esito dell'incontro;
2) chi ha autorizzato il ricovero presso la Clinica Pinna Pintor
di Torino di oltre 30 pazienti senza alcuna convenzione, ed i
motivi di tale preferenza;
3) se corrisponde al vero che le offerte di collaborazione,
munite di dettagliato elenco delle singole prestazioni e tariffe,
inviate dalla Clinica Cellini di Torino in data 21.6.1986 (sempre
ancora prima delle offerte presentate dalla Clinica Pinna Pintor)
risultino assai più vantaggiose per l'amministrazione; (pare
addirittura che la differenza raggiunga, e talvolta superi, la
cifra di 1 milione per voce); ed il motivo di rifiuto di un
paziente con un'urgenza di ricovero, da parte della Clinica Pinna
Pintor di Torino;
4) ricevere copia del verbale di aggiudicazione della
licitazione privata per interventi chirurgici di ortopedia di cui
alla delibera della Giunta regionale n. 5.239 del 18.7.1986.
PRESIDENTE:
All'interrogazione con risposta scritta in
oggetto, presentata dal Consigliere Baldassarre, è stata data
risposta con lettera n. 287 in data 19 febbraio 1987.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK