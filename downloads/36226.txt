Consiglio Regionale della Valle d'Aosta - Oggetto del Consiglio n. 474 del 11 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 474 del 11 marzo 2014 - Resoconto
OGGETTO N. 474/XIV - Interpellanza: "Interventi per
sollecitare la pronta ripresa del servizio postale nei territori in
cui si verificano dei disservizi".
Presidente
- Ha chiesto la parola, per l'illustrazione,
il collega Guichardaz; ne ha facoltà.
Guichardaz
(PD-SIN.VDA) -
Grazie Presidente.
Riproponiamo un'iniziativa riguardante un presunto
malfunzionamento del servizio postale in alcuni Comuni dell'Alta
Valle; in particolare ci riferiamo ai Comuni di La Salle e La
Thuile. Dicevo "riproponiamo un'iniziativa" in quanto il 13
novembre scorso discutemmo del medesimo argomento, cioè di
disservizi nella consegna della posta con riferimento ad altri
Comuni...in particolare, all'epoca mi pare avessimo parlato del
Comune di Saint-Pierre. Il Presidente Rollandin accolse il nostro
suggerimento di intervenire su Poste Italiane per dirimere la
questione...magari, poi, se ci fa la cortesia di spiegarci com'è
intervenuto e l'esito del suo interessamento in merito...
Oggi le chiediamo, Presidente, di intervenire in maniera
"decisa" con Poste Italiane, con i livelli istituzionali che lei
riterrà di dover coinvolgere, perché non è più ammissibile che
l'erogatore di un servizio fondamentale per i nostri concittadini
come quello postale possa allegramente fregarsene delle proteste e
delle segnalazioni degli utenti e delle istituzioni comunali. Dico
e uso un termine così forte estrapolando...diciamo dal contenuto di
un articolo de
La Stampa
del 28 febbraio 2014, nel quale si
dice:
"Telefonate e lettere di reclamo per denunciare i
disservizi delle Poste non servono. A la Thuile, nonostante le
sollecitazioni di miglioramento del servizio promosse dagli
amministratori e dalla popolazione, i cittadini continuano ad avere
dei problemi con la ricezione della corrispondenza. Un Consigliere
di minoranza si è visto recapitare, a distanza di un mese, un
bollettino di pagamento spedito 30 giorni prima da
Courmayeur
...questo a La Thuile...
Insieme con un
Consigliere di minoranza, anche la maggioranza, negli ultimi mesi
avranno inviato più di 5 lettere di reclamo, e solo una volta è
stato risposto con un semplice: ne prenderemo atto"
. Questo è
un po' lo stralcio di questo articolo che rappresenta il disagio di
queste persone che non riescono ad avere dal servizio postale una
risposta...non dico una risposta decente o una rassicurazione, ma
una risposta! I nostri Comuni non possono rimanere isolati a causa
dei disservizi di Poste Italiane, esiste un contratto di programma
tra Poste Italiane e Ministero competente (ne abbiamo già parlato
la volta scorsa), esistono degli obblighi per cui il concessionario
del servizio non può sottrarsi. La Regione deve pretendere il
rispetto del contratto, perché non si tratta di un problema che può
dirsi circoscritto a un singolo territorio o a un singolo Comune.
Vorrei ricordare, come ebbi modo di dire la volta scorsa, che
"il servizio postale
- è scritto esattamente così nel
contratto di programma -
svolge un ruolo fondamentale nella
funzione di coesione sociale ed economica sul territorio nazionale
e regionale, consentendo l'accesso universale a servizi di
interesse economico generale
": questi sono i presupposti del
servizio postale.
È pertanto necessario che l'Amministrazione regionale vigili su
questi disservizi, che tra l'altro possono creare enormi problemi
non solo ai cittadini, ma anche al sistema pubblico, al
funzionamento degli uffici pubblici, utilizzando ogni tipo di
strumento e supportando i Comuni in questa difficile vertenza.
Grazie.
Presidente -
Ha chiesto la parola il Presidente
Rollandin, ne ha facoltà.
Rollandin (UV) -
Grazie Presidente.
Il collega ricordava che già a novembre era intervenuto per
sottolineare i disservizi delle Poste. Sulla base di quello che è
successo a novembre, il 5 dicembre 2013 ho inviato
all'Amministratore delegato di Poste Italiane, Massimo Sarmi - darò
poi la copia della lettera, lei diceva che voleva la documentazione
- e all'allora Viceministro dello sviluppo economico, Catricalà,
una nota per segnalare la situazione del servizio postale in Valle
d'Aosta, in particolare il disservizio del recapito della
corrispondenza, chiedendo di adottare tutte le misure possibili per
risolvere questi problemi.
Il 13 gennaio scorso, abbiamo ricevuto una risposta da parte del
Direttore affari istituzionali dell'azienda, in cui si dice,
sostanzialmente, che il recapito della corrispondenza in Valle
d'Aosta ha avuto dei rallentamenti tra ottobre e novembre, ma che
la situazione si è poi normalizzata. È evidente, pertanto, che i
vertici di Poste Italiane non hanno esattamente il polso delle
problematiche dell'azienda sul territorio valdostano, visto che la
situazione di recapito non pare essere rientrata nella normalità, e
soprattutto non vi è alcuna strategia di sviluppo dell'azienda per
la Valle d'Aosta, considerato che l'unica proposta concreta è
quella dell'installazione delle cosiddette "cassette modulari".
Situazione, questa, che ci è stata confermata dalle organizzazioni
sindacali che abbiamo incontrato martedì 4 marzo scorso, al fine di
conoscere, dal loro punto di vista, lo stato complessivo della
situazione del servizio in Valle e lo stato del confronto in atto
tra sindacati e azienda. A seguito di questo incontro, per
rispondere alla domanda, abbiamo concordato con le organizzazioni
sindacali di effettuare un nuovo intervento presso l'azienda, in
particolare presso la Direzione Nord-Ovest per competenza
territoriale e presso il Ministero dello sviluppo economico,
affinché vi siano degli interventi - sia sotto il profilo dei
livelli occupazionali, sia dal punto di vista organizzativo - tali
da garantire ai valdostani il servizio che Poste Italiane è
obbligato, come da contratti di servizio, a fornire a tutto il
territorio italiano. Naturalmente di questo facciamo parte anche il
Deputato e il Senatore. Voglio ricordare...a lei che è attento a
quello che succede...penso che non le siano sfuggite le continue
interrogazioni che a livello parlamentare vengono fatte sui
disservizi delle Poste su tutto il territorio nazionale.
Ora, quindi, le darò copia della lettera che è stata inviata,
sia quella di allora a cui c'è stata una risposta appunto a
gennaio...ma la cosa singolare di questa risposta, che è stata a
suo tempo inviata, è che tra le motivazioni, oltre a dire che si
rientra nella normalità, c'è in particolare il fatto che nel centro
distribuzione di Aosta sono stati registrati nei mesi di ottobre e
novembre dei rallentamenti nella consegna della corrispondenza, in
quanto taluni invii di posta prioritaria destinati a località
valdostane, spediti da clienti locali o dalla Regione, riportano
solitamente indirizzi in lingua francese e sono privi di elementi
identificativi della provincia. Questi sono due degli elementi che
sono riportati nella lettera - se vuole le farò copia - per dire
come mai ci sono alcuni ritardi, c'è proprio un confronto di queste
ultime notazioni. Darò poi la copia della lettera che è stata
inviata sia al dottor Luigi Orlando, dove si segnalano tutte le
disfunzioni che lei ha correttamente riportato, sia a Massimo
Sarmi, dov'è stato ricordato appunto che il discorso della
provincia non c'è da quel dì e riportando tutte quelle nozioni che
sono riferite alla caratteristica del francese, che a livello
regionale è costituzionale, è statutario, e quindi non credo sia
un'eccezione o un elemento di intoppo per la distribuzione della
posta. Ecco, questo è per dire qual è il rapporto, che sicuramente
rende difficile anche capire quali potranno essere, e in quali
tempi, i miglioramenti. Lei faceva riferimento a tutte le
disfunzioni ricordando tutti gli articoli, la posta...in tutti i
Comuni della Valle ci sono delle inefficienze, delle difficoltà,
dei mancati servizi che sono purtroppo sollevati sia da persone
singole, che dai Comuni, che dagli imprenditori...purtroppo è
questa la situazione.
Noi abbiamo fatto questo, ma ci attiveremo ancora di più, perché
purtroppo finora non ci sono stati i risultati; quindi credo che
sotto questo profilo, condividendo quello che lei ha detto, faremo
il massimo perché ci sia un impegno in tale direzione. Sicuramente
il fatto che ci siano all'orizzonte dei cambiamenti anche
sull'orientamento delle Poste, sul
core business
, ci lascia
un po' perplessi, perché oggi, come lei sa, le Poste hanno tante
attività...quella di distribuire la posta credo che sia quasi
l'aspetto marginale, è quello che rende meno, perché oggi tali
funzioni sono chiamate, da parte loro, "funzioni residuali". Ecco,
per noi evidentemente non è così; vogliamo sostenerlo con forza e,
in questo modo, agiremo di conseguenza. Grazie.
Presidente -
Ha chiesto la parola, per la replica, il
collega Guichardaz; ne ha facoltà.
Guichardaz (PD-SIN.VDA) -
E che dire? Pare che ogni
commento sia superfluo. Mi sembrava di essere stato un po' duro, ma
devo dire che la replica del Presidente Rollandin, che
condivido...in questo caso credo che non ci siano schieramenti di
maggioranza e minoranza, quando si tratta di servizi
essenziali...ci dice di un servizio postale che evidentemente si
prende i suoi tempi, che evidentemente non ha molto a cuore il
nostro territorio, e a cui interessa relativamente poco - come ha
detto il Presidente - adempiere...diciamo alla
mission
primaria, che è quella della distribuzione del recapito...anche i
tempi che lei ci ha descritto (dal 5 novembre al 13 gennaio) la
dicono lunga sul ritmo che evidentemente questi signori hanno, si
prendono...sì, probabilmente gliel'hanno recapitata con un mese di
ritardo, ma se sono datati è facile che siano arrivate a febbraio.
Sì, facciamo pure due risate su questa cosa, però...
Purtroppo devo dire che la situazione del servizio postale fa il
paio con la situazione della nostra ferrovia, cioè noi siamo una
regione di confine, una regione che probabilmente,
complessivamente, viene sottovalutata anche nella sua importanza in
quanto regione comunque di questo territorio, regione di
collegamento,
carrefour
d'Europa...evidentemente siamo
carrefour
d'Europa solo quando è il caso di fare delle...che
ne so io? delle proclamazioni o quando è il caso di raccontarci un
po'...
Io non so tanto cosa dire...l'unica cosa che posso dire è che
l'Amministrazione regionale...siccome a La Salle, per esempio, i
cittadini stanno facendo - da quello che leggo sul giornale - una
raccolta di firme da inviare agli Amministratori, i quali poi a
loro volta dovrebbero inviarle all'Amministrazione
regionale...prendiamo in carico, tutti insieme, questa
problematica, e portiamo allo sfinimento i vertici delle Poste
Italiane affinché risolvano questo problema. Secondo me dobbiamo
essere anche molto mordaci su quest'aspetto, perché mi rendo conto
che gli si può raccontare ciò che si vuole, ma siccome è un
servizio che ha evidentemente poco interesse ad essere implementato
o ad essere efficientato come si deve, l'unica possibilità che
abbiamo è quella di arrivare a spingere fino al punto di sfinirli,
o non so se è possibile trovare delle soluzioni alternative, e
quindi uscire da questo canale di distribuzione utilizzando magari
altri distributori o altre opportunità se non vi sono dei vincoli
di monopolio. Grazie.
Presidente -
Punto 26 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK