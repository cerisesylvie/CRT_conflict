Consiglio Regionale della Valle d'Aosta - Oggetto del Consiglio n. 1605 del 19 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1605 del 19 novembre 2015 - Resoconto
OGGETTO N. 1605/XIV - Approvazione di mozione: "Impegno per
la riorganizzazione funzionale dell'Agenzia regionale per le
erogazioni in agricoltura della Regione".
Président
- La parole au collègue Chatrian.
Chatrian (ALPE)
- Sì, grazie Presidente.
Il giorno prima di incontrare il Ministro Martina noi avevamo
depositato questa mozione, quest'iniziativa che voleva
indubbiamente trovare delle soluzioni a delle criticità che più
volte sono state affrontate in quest'aula, dove il Consiglio può
indubbiamente decidere, può incalzare, può stimolare. L'obiettivo
di questa nostra mozione è quello di migliorare l'organismo messo
in campo nel 2007 e che non è mai stato riconosciuto come vero
organismo pagatore, quindi con l'organizzazione che doveva essere
il tramite rapido, veloce, performante nei confronti degli
agricoltori.
Apro solo una parentesi: nelle altre Regioni cosa sta
succedendo? In certe Regioni dove l'organismo è stato riconosciuto
indubbiamente mette mano al portafoglio, paga e fa arrivare gli
aiuti direttamente agli agricoltori in maniera più rapida, più
efficace. Dove invece non è stato riconosciuto comunque cerca di
essere il garante, è importante, non può pagare perché la scelta di
natura politica è stata quella di non riconoscerlo come organismo
pagatore, ma fa da garante per gli agricoltori. Cosa vuole dire?
Che cerca di creare tutte le condizioni per dare gambe e corso a
quella che è la sua
mission
, la sua natura, il suo
scopo.
Perché quest'iniziativa? La prossima settimana ci sarà - è stato
annunciato dal Presidente Rollandin - l'incontro con il Ministro
Martina per mettere insieme gli elementi e trovare delle soluzioni
per velocizzare quello che è il rapporto AGEA, AREA e Assessorato
per poi, come dicevamo prima, essere più performanti nel pagare e
far arrivare direttamente nelle tasche degli agricoltori gli aiuti
in essere. Questa nostra iniziativa invece mira solo a...un attimo,
fermiamoci un momento, al di là dell'incontro del 24 che speriamo
come gruppo - e insieme all'UVP abbiamo voluto presentare questa
mozione - porti dei frutti rapidi, veloci per le criticità, però
questa nostra iniziativa...come dire? un conto è il rapporto che ci
sarà con il Ministro, con il Ministero, con i funzionari, con AGEA,
ma qui dobbiamo comunque ridefinire quelli che sono non solo i
ruoli, ma l'efficacia e l'efficienza di AREA VdA. L'obiettivo di
questa mozione quindi è quello di andare ad impegnare il Governo
regionale ad avviare in tempi brevi un percorso di riorganizzazione
funzionale di AREA, perché così com'è è inutile ridirci le cose che
solo poche settimane fa abbiamo affrontato in quest'aula, ma in
seconda battuta che porti progressivamente ad un'integrazione del
servizio all'interno dell'Amministrazione regionale. Cosa vuol
dire? Vuol dire una volta che si sono ridefiniti i rapporti fra
AREA e AGEA nel tavolo di lavoro del 24 - e immaginiamo non solo
del 24 novembre -, andare a rivedere quelli che sono i ruoli e
soprattutto "accompagnare" questo carrozzone che non ha funzionato,
questo carrozzone che comunque non ha dato i risultati attesi anche
per il costo che comunque quest'organizzazione ha: siamo vicini al
milione di euro annui. Non possiamo quindi più permetterci delle
cose o dei doppioni che non funzionano, perché poi alla fine chi ci
rimette è comunque l'agricoltore finale, che non si vede erogare in
tempi dignitosi quelli che sono gli aiuti comunitari in questo
caso, e/o non solo comunitari.
Se mi permettete, quindi va un po' nella direzione delle
battaglie che abbiamo fatto ieri e oggi su altre società di scopo:
NUV, COUP. Devo dire sinceramente che non ci capacitiamo del perché
non ci sia stata nessuna apertura dal punto di vista politico,
almeno su una, su due c'era lo spazio almeno questa volta in un
momento di...ma non solo legato al discorso della difficoltà
economica, o che cosa, cioè su certe sacche, su certi doppioni, su
certi sprechi, su certe clientele non ci capacitiamo del fatto che
non ci sia stata la volontà dal punto di vista politico di dire:
"su questo forse..." non avete ragione, "su questo troviamo una
soluzione, possiamo risparmiare e allocare quelle risorse per
qualcosa d'altro per i servizi sociali, per reinvestire nel
turismo, per far promozione e
marketing
nel turismo,
piuttosto che utilizzarli per dei lavori utili nel settore dei
lavori pubblici". Tutto questo non è stato fatto né questa mattina,
né questo pomeriggio, né ieri pomeriggio, auspichiamo veramente e
invitiamo l'Assessore Testolin, al di là del tavolo permanente che
ci sarà con il Ministero e con il Ministro, invece a mettere mano
chiaramente dal punto di vista legislativo, cioè modificare
l'impianto della legge approvata da questo Consiglio nell'aprile
2007, quando è stata istituita l'Agenzia regionale per l'erogazione
in agricoltura nella Regione autonoma Valle d'Aosta e accompagnare
nei modi, nei tempi e nei metodi quello che è il ruolo di
quest'AREA VdA, che non ha dato sicuramente risposte da un punto di
vista puntuale e di efficienza e progressivamente un'integrazione
del servizio fatto all'interno dell'Amministrazione regionale. La
filosofia è questa, cioè la questione è tutta politica, non è
amministrativa, non è tecnica, ma è tutta politica. Se c'è la
possibilità, questa è una proposta, indubbiamente, questa è una
proposta scritta nero su bianco, riorganizziamo insieme
funzionalmente AREA VdA, primo punto? Noi ci siamo, vi diamo
anche...come posso dire? tempi e professionalità. Secondo punto:
sempre dal punto di vista politico, portiamo progressivamente
un'integrazione del servizio all'interno dell'Amministrazione
regionale, con dei veri risparmi e soprattutto con l'obiettivo di
essere più efficaci. Ascoltiamo attentamente le controproposte o
eventualmente le soluzioni, o le idee da parte dell'Assessore
Testolin su questo tema. Grazie.
Président
- Merci. La parole au collègue Nogara.
Nogara (UVP)
- Merci Monsieur le Président.
Ha già esposto nel modo migliore questa mozione il collega
Chatrian. Noi in questi anni abbiamo avuto modo tante volte di
parlare delle problematiche che ci sono con AREA VdA. Io qui vorrei
fare un discorso collaborativo, nel senso che questi uffici sono
molto importanti per il funzionamento delle nostre aziende
agricole. Allora, se tutti insieme riusciamo a fare un discorso
concreto, non discorso come abbiamo sempre fatto in questi mesi,
soprattutto anche tanto in collaborazione con la III Commissione,
noi finora con la III Commissione abbiamo solo chiamato il
Direttore Francesia per fargli delle domande, per interrogarlo, per
cercare di capire. Bisognerebbe cercare di collaborare anche con la
III Commissione, ma soprattutto con l'Assessorato, dove ci dovrebbe
essere già adesso un controllo su AREA. Alla fine di questi tre
anni circa di lavoro che abbiamo fatto qui in quest'aula abbiamo
visto che bisogna essere onesti nel dire che AREA in tante sue
funzioni non funziona e abbiamo cercato già come Commissione, con
la collaborazione anche dell'Assessore, di stilare una serie di
funzioni che dovrebbe compiere quest'Agenzia. Non sono praticamente
state fatte, non è praticamente stato seguito quasi niente. Allora,
bisognerebbe praticamente riuscire a far funzionare AREA in un modo
organico e non penso che sia così difficile, anche perché ci siamo
resi conto che quest'ufficio ha dei periodi di grande lavoro,
quando si presentano le domande, quando si devono istruire le
domande, ma ha dei periodi in cui potrebbe...sicuramente io adesso
dico una frase che forse non è proprio la frase giusta, ma fare una
sorta di assistenza tecnica agli agricoltori, perché è di quello
che hanno bisogno. Non hanno bisogno di un nemico quando vanno in
questi uffici a chiedere informazioni o perché devono essere
aiutati. Allora, studiando quest'ufficio, ci siamo resi conto che
non c'è una coordinazione tra le persone che lavorano lì, ognuno ha
il suo spazio, non sa cosa succede, bisogna sempre andare dal
Direttore per poter avere delle informazioni e non mi sembra
un'organizzazione intelligente. Qua però io non voglio dare la
colpa a niente e a nessuno, ci siamo resi conto che quest'ufficio
deve essere riorganizzato. Allora vi chiediamo e chiedo a lei,
Assessore, noi abbiamo già cercato con una risoluzione firmata e
votata anche dalla maggioranza di riorganizzare tutto il lavoro,
ecco, cerchiamo adesso praticamente di farlo e glielo chiedo in
collaborazione proprio con la III Commissione, che mi sembra il
luogo preposto per una cosa del genere. Allora, dovrebbe iniziare
un lavoro proprio con la III Commissione di audizione del
Direttore, dove vediamo assieme diverse problematiche che ci sono e
nello stesso tempo riuscire ad avere effettivamente una grande
collaborazione con i CAA, perché sono gli interlocutori naturali
dell'AREA, è solo questo.
Io però ho fatto quest'intervento per farle capire, Assessore,
che qua non dobbiamo per l'ennesima volta parlarci uno sull'altro,
qua dire: "sì, va bene, firmiamo". Io dico che la cosa migliore
probabilmente è lavorare proprio in Commissione. Allora, se è
possibile portare l'organizzazione di AREA in Commissione per
capire quali sono le cose che non vanno ed insieme anche con i CAA
arrivare ad una determinazione...solo questo e non altro, perché
adesso buttare la croce addosso a qualcuno non è neanche giusto
farlo, perché si capisce che ci sono grosse problematiche anche da
parte loro, però ci sono anche tantissime mancanze e queste
mancanze sono quelle mancanze che in questo momento per il mondo
agricolo valdostano sono importantissime. Allora, penso che non sia
un lavoro così terrificante o impegnativo. Ci deve essere poi un
controllo, che è un controllo da parte dell'Assessorato come
dovrebbe già esserci, lei mi dirà che c'è già, ma, da quello che
sappiamo, AREA va per conto suo e i dirigenti in Assessorato
firmano solo i pagamenti che devono essere mandati ad AREA e basta,
però ci deve essere più collaborazione perché abbiamo visto che in
questo momento quest'ufficio non funziona. Grazie.
Président -
Merci. Y a-t-il quelqu'un qui demande la
parole? Personne? La discussion générale est close. Pour la
réplique, la parole à l'Assesseur Testolin.
Testolin (UV) -
Grazie Presidente.
Siamo ad affrontare un tema che già più volte ha calcato questo
palco anche in questa legislatura. Ci troviamo ad affrontare una
mozione in una circostanza un po' particolare che prevede un
incontro la prossima settimana con il Ministro, dove si cerca di
lavorare con il Ministero, dove ci potranno essere delle evoluzioni
di un certo tipo, che potranno anche effettivamente dare delle
indicazioni sulla bontà del lavoro o meno di AREA.
Penso che le presentazioni che sono state fatte dai due colleghi
siano leggermente diverse nei contenuti, perché una cosa è la
mozione che è stata presentata, in cui si chiede, per certi versi,
una soppressione complessivamente di AREA nel tempo, con una
rimodulazione di quelle che sono le sue attività; dall'altra parte,
c'è un'apertura a quella che può essere una valutazione più tecnica
delle attività svolte all'interno dell'Agenzia.
Io credo che sia comunque corretto, al di là di tutto,
ripercorrere un attimo quelle che sono le attività svolte
dall'Agenzia stessa da quando è nata nel 2007 fino ad arrivare ad
oggi, per capire anche le osservazioni che nel tempo sono state
presentate sotto forma di carenza di organizzazione o carenza di
risposte nei confronti del mondo agricolo. Ritengo che una
valutazione vada fatta in merito al discorso che nel tempo le
caratteristiche di quella che era la complessità dell'istruttoria
si sono modificate, sono aumentate le incombenze da parte dell'ente
di cui stiamo parlando. Si è partiti sette anni fa con del
personale che è transitato dall'Amministrazione regionale
all'Agenzia e oggi sostanzialmente questo stesso personale è lo
stesso che fa parte dell'organico dell'Agenzia in questione, con un
mantenimento delle unità, con un aumento delle incombenze dal punto
di vista operativo proprio dovuto ad una trasformazione delle
procedure dettate per effettuare le istruttorie e per analizzare le
pratiche. C'è stata dunque una capacità da parte del personale di
adeguarsi e di affinarsi in quello che è il lavoro che svolge
periodicamente, intanto a riuscire in questi sette anni a sopperire
ai primi anni di criticità forte, nel momento in cui AREA è stata
costituita e dove ci sono stati dei seri problemi, che sono stati
dettati e dall'inserimento delle pratiche, e da una mancata
erogazione dei contributi, una criticità che nei successivi anni
gradualmente ha permesso comunque di effettuare una spesa che
complessivamente ha esaurito tutte quelle risorse che erano a
disposizione del piano di sviluppo rurale relativamente alle misure
che sono gestite all'interno dell'Agenzia stessa a livello
istruttorio, misure che hanno permesso valutazioni da parte
dell'Agenzia, che hanno permesso di portare al pagamento di oltre
127 milioni di euro in questi anni.
Quando nelle premesse della mozione si indica come uno degli
elementi fondanti della criticità delle aziende, dei bilanci delle
aziende valdostane, mi sembra un po' pretestuoso relegare
quest'aspetto a delle situazioni che sono importanti, ma sono anche
marginali rispetto a quello che è stato erogato, evidentemente le
problematiche si vanno a sommare ad una congiuntura economica che
non ha risparmiato evidentemente nessun comparto produttivo
all'interno della nostra regione, come nelle altre regioni. Credo
che nel tempo sia una dimostrazione del fatto che si sia cercato
complessivamente di dare delle risposte anche da un punto di vista
operativo, con l'impegno da parte di tutti coloro che lavorano
all'interno dell'Agenzia.
Sotto il profilo operativo, si ribadisce ancora, come già
espresso peraltro in precedenti occasioni all'interno della III
Commissione consiliare o anche in quest'aula, il discorso che AREA
non si occupa soltanto di misure del PSR, ma svolge anche attività
come autorità di certificazione per i programmi comunitari e
detiene, aggiorna e utilizza di conseguenza per questi pagamenti
anche l'anagrafe delle aziende agricole valdostane.
Per quanto riguarda strettamente l'attività legata al PSR,
occorre anche confrontarsi con una situazione di riferimento che si
è modificata nel tempo e che ha portato oggi a chiudere un PSR.
Questi sono i due grandi lavori che in questo momento l'Agenzia sta
svolgendo, chiudere un PSR e gettare le basi per la nuova
programmazione. È un lavoro tutt'altro che banale, che in questo
momento richiede un'attenzione del tutto particolare sia per la
chiusura delle attività che sono ancora
in itinere
, una
delle quali è quella che ci vedrà coinvolti la prossima settimana
per la risoluzione di tutta una serie di problemi e l'altra è
quella di aver imbastito in questi ultimi mesi i presupposti per
poter inserire le nuove domande sul nuovo PSR in collaborazione con
i CAA, che sono stati in grado in un tempo decisamente contenuto,
anche grazie al lavoro che è stato fatto da AREA, di poter inserire
tutte le richieste di pagamento a valere sull'annualità 2015.
Questo è un primo passo che ha permesso di attivare le procedure, è
un passo che va implementato con rapidità e questo dovrà essere il
lavoro di AREA nei prossimi mesi per poter poi procedere al
pagamento di queste richieste in tempi contenuti.
Penso che questo non sia esattamente il momento ideale per
rivedere l'assetto di AREA, invece è intenzione sicuramente
dell'Amministrazione mettere in contatto con dei gruppi operativi
quello che è il ruolo e l'accrescimento professionale creatosi
all'interno di AREA con l'attività svolta nell'ambito degli aiuti
comunitari all'interno dell'Amministrazione regionale,
un'Amministrazione regionale che potrà confrontarsi operativamente
con i soggetti che operano all'interno dell'Agenzia per dare delle
risposte evidentemente ancora più importanti e puntuali
all'agricoltura valdostana.
Io credo che si possa pensare di trovare dei punti di
miglioramento all'interno di un dialogo, che può essere anche
verificato all'interno della III Commissione consiliare, penso che
da parte del Governo, da parte mia in prima persona ci sia sempre
stata la disponibilità e credo che il percorso intrapreso possa
portare ad una condivisione di problematiche che non sono singole,
ma che sono un obiettivo comune di tutto il Consiglio regionale,
per dare delle risposte soprattutto da un punto di vista operativo,
che se devono esserci, vanno bene per il sistema Valle d'Aosta, non
per chi è seduto da una parte o dall'altra di questi banchi. Credo
quindi che l'obiettivo comune sia quello di poter migliorare, se ci
possono essere dei momenti di confronto su tematiche specifiche e
che possono portare a dei risultati concreti, penso che questo
possa essere un passo che possiamo prenderci l'impegno di portare
avanti. Evidentemente in questo momento non mi sento assolutamente
di prevedere nel breve periodo dei cambiamenti importanti
all'interno dell'operatività di AREA, perché sta svolgendo un ruolo
essenziale per arrivare al completamento di tutti quegli aspetti
legati al nuovo PSR, che sono indispensabili per poter dare delle
risposte.
Mi permetto di chiudere l'intervento solo sottolineando un altro
aspetto, che è quello finanziario che è stato ribadito soprattutto
dal collega Chatrian, dove identifica in spese superiori a quelle
che si avrebbero all'interno dell'Amministrazione regionale quelle
dedicate all'Agenzia. Dicevo all'inizio che il personale utilizzato
all'interno dell'Agenzia è lo stesso di quello trasferito a suo
tempo dalla Regione, sostanzialmente il 95 percento di questa spesa
è costituito dal personale, personale che è cresciuto nel tempo,
personale che difficilmente potrebbe essere reintegrato all'interno
dell'Amministrazione regionale, quindi credo che si possano trovare
delle giuste sinergie tra Assessorato e AREA valorizzando le
capacità all'interno dell'una e dell'altra delle strutture e
cercando di smussare le problematiche per accelerare i processi di
pagamento, che però si sono dimostrati, lo ripeto, all'altezza
della situazione, con un miglioramento che è andato in progressione
negli ultimi cinque anni. Credo che con quest'analisi
dell'evoluzione dell'Agenzia si possa senz'altro pensare che ci
possano essere dei miglioramenti che troveranno fonte di
aggiornamento nei prossimi mesi, ma dopo che si siano dettate le
linee guida per poter effettivamente dare gambe a questo nuovo PSR,
per mettere in moto una macchina che deve dare delle risposte in
tempi brevi e deve garantirci la possibilità di pagare le spettanze
agli agricoltori valdostani. Per questo motivo, penso che questa
mozione oggi, così com'è richiesta, non sia da parte nostra
accoglibile.
Presidente -
Ha chiesto la parola il collega Nogara.
Nogara (UVP)
- Merci Monsieur le Président,
Guardi, di solito mi sento una persona abbastanza pratica,
allora le voglio dire due o tre cose anche in fretta, prima cosa:
lei ci ha snocciolato tutti i milioni che...è il loro lavoro, sono
lì per quello, è giusto che lo facciano. Io le dico un'altra cosa:
e le persone che invece sono ancora lì che aspettano un sacco di
soldi dal 2010? A queste persone chi è che glielo va a dire? E
questo è il primo punto importante. Guardi, io sono venuto qua, ho
voluto fare quest'intervento e le dico con umiltà che io
probabilmente con un confronto anche con il personale...
Presidente -
Un po' di silenzio, per cortesia.
Nogara (UVP)
- ...di AREA potrei anche ricredermi su
tante problematiche che in questo momento reputo che loro non
riescano a risolvere per colpa loro. Probabilmente con un
confronto, con un qualcosa sono consapevole che potrei dire:
"scusate, avete ragione", cioè io di questo ne sono consapevole, ma
fino adesso noi ci siamo trovati con un sacco di situazioni che
AREA non è riuscita a risolvere per incapacità, non lo so, per
problematiche che arrivano forse da altri...non so, però le
problematiche ci sono. Capisco che lei difenda a spada tratta ed è
giusto, è il suo settore che difende a spada tratta, io, fossi al
suo posto, Assessore, cercherei proprio di far funzionare ma nel
miglior modo possibile AREA, perché ormai è l'ultimo contatto che
avete con gli agricoltori, perché di soldi non ce ne sono
praticamente più, l'unica cosa che potete ancora giocare con gli
agricoltori sono i soldi che potete far loro arrivare almeno in
tempo con AREA.
Allora, lei ha finito tutto il suo lungo intervento dicendo che
non potete accettare questa mozione, ma noi siamo anche disposti a
cambiare forse una piccola riga o una frase dove si dice che devono
essere integrati dall'Amministrazione, ma che devono essere
riorganizzati in collaborazione con la III Commissione, che si
impegna a capire quali sono le problematiche e con gli uffici
dell'Amministrazione, con i suoi coordinatori, con le persone che
lavorano anche a stretto contatto con AREA. L'intervento che ho
fatto è stato un intervento per costruire qualcosa, non per
demolire, altrimenti potevo venire qua e ricominciare a dire tutte
le cose che non vanno, se vuole, ho l'elenco e ricomincio a dire:
"AREA non ha fatto questo, questo, questo", non sono venuto qui per
questo, io sono venuto qua per cercare di far funzionare un
qualcosa e se funziona, come le dico, Assessore, è un bene per
tutti, è un bene per lei come Assessore, ma è un bene anche per il
mondo agricolo intero. Allora, se tutti assieme, con la
Commissione, con i suoi funzionari, troviamo una formula per dire:
"Ci troviamo? Vediamo se c'è qualcosa che non va? Io la vedo così,
tu la vedi così, cerchiamo di riorganizzare qualcosa".
Sono d'accordo con lei, Assessore, quando dice che è impensabile
che adesso si tolga quest'ufficio, perché adesso stanno lavorando
con tutte le pratiche, con tutto quello che il nuovo PSR deve
affrontare. Non è questo che vogliamo, non vogliamo demolire un
settore, vogliamo riorganizzarlo. In questo momento dal mondo
agricolo, da tutti ci sentiamo dire che ci sono dei grossi problemi
con AREA. Vogliamo capire tutti assieme se sono gli agricoltori che
sbagliano, se è AREA che sbaglia, se sono i suoi uffici in
Assessorato che sbagliano? Io non voglio dilungarmi adesso a
parlare per cercare di convincerla, se vuole, ci fermiamo un
attimino, tiriamo giù due cose, vediamo se si può modificare
qualcosa e facciamo una cosa intelligente. Grazie.
Presidente -
Grazie. La parola al collega Chatrian.
Chatrian (ALPE) -
Sì, grazie.
Mi sembra che ci sia la volontà eventualmente di trovare una
sintesi. Lo spirito non era quello della polemica, l'avete capito
perfettamente, nel mio intervento e nell'intervento del collega
potevamo fare numerosi esempi sull'inefficienza. Ci è spiaciuto,
Assessore, quando lei ha detto che non è il momento di rivedere
perché non è il momento ideale, ma come non è il momento ideale? Il
nostro spirito era proprio l'altro: era quello di trovare delle
soluzioni e mi è spiaciuto quando lei è andato a scaricare le
responsabilità sul suo predecessore...
(interruzione dell'Assessore Testolin, fuori
microfono)
...sì, e poi mi lasci dire.
L'altro passaggio invece...non mi metta in bocca cose che non ho
detto, collega Testolin, io non ho detto che il risparmio sarà di 1
milione di euro, perché so perfettamente, la stessa considerazione
che ha fatto lei, che buona parte del personale anzitutto proviene
dal suo Assessorato e quindi il risparmio...se lei vuole mettermi
in bocca che noi vogliamo fare delle scelte drastiche, non è
scritto così. L'italiano è molto chiaro in questa mozione, ma i
risparmi si possono fare invece, perché al suo interno, nel suo
dicastero ci sono dei dirigenti e certe spese non avendo un'Agenzia
non ci saranno più: questo era l'intervento che ho fatto io
poc'anzi. Io penso che l'agricoltore oggi voglia sapere, al di là
se è AREA, AGEA o il suo Assessorato, quando arrivano gli aiuti e
quant'è il loro ammontare, punto. Noi quindi siamo disposti a
fermarci qualche minuto e trovare una sintesi su
quest'iniziativa.
Presidente -
La parola al collega Grosjean.
Grosjean (UVP) -
Grazie.
Volevo solo fare una piccola precisazione: la riorganizzazione,
Assessore, serve per semplificare un po' la vita degli agricoltori.
Ci sono delle cose che veramente mancano nella comunicazione tra il
sistema e l'agricoltore. Per assurdo l'agricoltore non riesce
neanche a capire di cosa si tratta quando gli arrivano i
finanziamenti, perché gli arrivano delle quote in periodi diversi e
se uno non è più che attento e non sta lì a fare tutti i calcoli,
non riesce a sapere di quale misura, quindi un po' più di
precisazione su queste cose, quindi la riorganizzazione è anche da
questo punto di vista pratico.
Presidente -
La parola all'Assessore Testolin.
Testolin (UV) -
Concordo sul momento di riflessione che
andremo a fare adesso congiuntamente, mi permetto solo di
sottolineare come io non mi prenderei mai carico di dare la colpa
di qualcosa a qualcun altro. Io credo che...
(interruzione di un Consigliere, fuori microfono)
...no, io ho detto che c'è stato un miglioramento negli ultimi
cinque anni, quindi ben cosciente di quelle che sono state le
evoluzioni in questi anni relativamente al discorso di AREA.
Gradirei quindi che quello che dico venga interpretato per quello
che è e non per quello che intende il Consigliere Chatrian, sulla
base di questo e al di là di queste polemiche che sono abbastanza
sterili, credo che sia il caso di vederci un attimo per capire
quale...
(interruzione del Consigliere Chatrian, fuori
microfono)
...certo, lo ha chiesto il Presidente, ci fermiamo un attimo...
come ha parlato lei, posso parlare anch'io.
(nuova interruzione del Consigliere Chatrian, fuori
microfono)
Presidente -
Collega Chatrian e collega Donzel, la
sospensione è accordata.
Si dà atto che la seduta è sospesa dalle ore 19,07 alle ore
19,12.
Viérin M. (Presidente)
- Riprendiamo i lavori. È stata
trovata un'intesa sulla mozione che modifica "
l'impegna
".
Rileggo per tutti il nuovo testo "
dell'impegna
":
"
impegna
il Governo regionale ad avviare in tempi brevi,
in collaborazione con la III Commissione consiliare, un percorso di
riorganizzazione funzionale di AREA VdA
". È arrivata anche in
questo momento un'altra risoluzione, che distribuiamo e poi
chiederemo ai colleghi se intendono iscriverla. È compito
dell'Assemblea decidere se iscriverla o meno. La parola al collega
Chatrian.
Chatrian (ALPE)
- Sì, grazie Presidente.
Per apprezzare la volontà del Governo regionale di accettare la
nostra mozione che abbiamo presentato, l'unico obiettivo era quello
indubbiamente di andare a trovare delle soluzioni per essere, come
dicevo prima, più rapidi e più efficaci e per poter rispondere
meglio agli agricoltori valdostani e soprattutto, avendo anche
inserito: "
in collaborazione con la III Commissione
"
rivedere comunque un percorso di riorganizzazione funzionale di
AREA
.
Per noi questo è fondamentale in un momento dove le
risorse calano e, dal nostro punto di vista, l'obiettivo principale
è migliorare le sacche che in questo momento ci sono ancora e
quindi dare delle risposte più puntuali e soprattutto più rapide.
Grazie.
Presidente
- La parola all'Assessore Testolin.
Testolin (UV)
- Solo per sottolineare come le modifiche
apportate ci permettano di condividere questo passaggio, anche
perché potrà effettivamente servire anche per dimostrare il lavoro
che è stato fatto da AREA: non solo quello che non è andato ma
tutte le cose che sono anche andate bene. Questo quindi penso che
possa servire per smussare un po' quelle che sono le tensioni e
mettere in evidenza anche la tanta attività positiva che è stata
fatta. Grazie.
Presidente
- La parola al Consigliere Nogara.
Nogara (UVP)
- Merci Monsieur le Président.
Io l'ho detto quattro volte, guardi che non era nostra
intenzione sminuire nessuno. Io dico: ci sono delle cose che
abbiamo visto in questi anni che non vanno? Allora, senza fare
polemica, riusciamo a fare un qualcosa di buono insieme con la III
Commissione e tutto? Questo, punto. Io non volevo dire che non
lavorano, che fanno...riconosco che sono stati pagati un sacco di
milioni di euro, però ribadisco che era il loro lavoro, come quello
che lavora in una stalla, come quello che lavora alla Cogne, come
noi che lavoriamo qua. Allora, ognuno fa il suo lavoro e lo deve
fare nel miglior modo possibile. Ci sono state delle problematiche,
cerchiamo di risolverle! Lungi però da me dire che sono dei
fannulloni, che non hanno lavorato, che non hanno portato a termine
il loro lavoro. Grazie.
Presidente
- Grazie. Possiamo mettere in votazione il
testo della risoluzione con la modifica che vi ho testé letto. La
votazione è aperta. La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Presidente
- Metto in distribuzione l'ultima risoluzione
arrivata al tavolo della Presidenza. Punto 35.01
all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK