Consiglio Regionale della Valle d'Aosta - Oggetto del Consiglio n. 1712 del 13 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Piano socio-sanitario regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1712 del 13 luglio 2022 - Resoconto
OGGETTO N. 1712/XVI - Interrogazione: "Stato di attuazione e
diffusione sul territorio dei percorsi diagnostico terapeutici
assistenziali di cui al piano regionale per la salute e il
benessere sociale".
Bertin (Presidente) -
Punto n. 21. Risponde l'assessore
Barmasse.
Barmasse (UV) -
L'interrogazione è la seguente: "quale
sia ad oggi lo stato di attuazione e la copertura della nostra
realtà dei percorsi diagnostico-terapeutici assistenziali". Con
riferimento all'oggetto della presente interrogazione, ovviamente
sentita l'Azienda USL della Valle d'Aosta, informo che, nonostante
il piano della salute e del benessere sociale 2022-2025 citato nel
testo dell'iniziativa consiliare non abbia ancora ultimato il suo
percorso di approvazione definitiva, da tempo l'Azienda medesima è
impegnata nel costruire percorsi e reti assistenziali dedicati ai
pazienti cronici e a sviluppare percorsi diagnostici terapeutici e
assistenziali. In particolare, su quest'ultimo punto sono già
approvati e in uso una serie di PDTA - ho un elenco allegato che le
posso far vedere, Consigliere -, l'attività di aggiornamento e di
sviluppo di nuovi PDTA è continua e altri PDTA sono in fase di
elaborazione, condivisione e adozione.
Quanto ai vari percorsi citati, è da precisare che i medesimi
sono essenzialmente declinati per la parte di presa in carico
ospedaliera e che pertanto sarà compito dell'Azienda USL procedere
con l'ulteriore sviluppo per la parte di assistenza territoriale,
ambito che dovrà necessariamente trovare declinazione, in coerenza
con la nuova organizzazione dei servizi territoriali in fase di
implementazione.
Presidente -
Ha chiesto la parola il consigliere
Aggravi.
Aggravi (LEGA VDA) -
Ringrazio l'Assessore che mi fornirà
poi l'elenco. È vero, c'è il piano della salute e benessere sociale
che è in itinere, ovviamente ci sono una serie di iniziative come
questa fatte anche per andare in maniera più approfondita, al di là
del percorso di audizioni e anche dell'audizione dell'Azienda USL e
dell'Assessorato, perché comunque il tempo è sempre scarso e il
piano è molto corposo. L'obiettivo dell'interrogazione quindi era
appunto avere uno stato dell'arte rispetto all'obiettivo che è
citato in premessa, per capire quale fosse la situazione attuale
rispetto all'obiettivo di costruire un modello organizzativo nuovo,
che, di fatto, andasse a definire, anche a fronte dell'esperienza
che si è maturata e purtroppo delle problematiche che ci sono
citando appunto la situazione del governo delle liste di attesa,
dei piani che possano essere, al di là di un obiettivo contingente
per risolvere dei problemi che ci sono, funzionali alla revisione
del modello.
Prendo anche atto dell'attenzione relativa al territorio, poi ci
sarà l'occasione ovviamente anche nel percorso di definizione del
piano di andare eventualmente a fondo e mi rimetto poi alla
documentazione che mi fornirà per proseguire le analisi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK