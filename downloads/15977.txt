Consiglio Regionale della Valle d'Aosta - Oggetto del Consiglio n. 2310 del 11 dicembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2310 del 11 dicembre 1996 - Resoconto
SEDUTA POMERIDIANA DELL'11 DICEMBRE 1996
OGGETTO N. 2310/X Concessione di un contributo di lire 5.887.000
al coro "A.N.A. sezione valdostana" per il rinnovo delle divise, ai
sensi della legge regionale 20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 4
regolamenta l'assegnazione di contributi alle corali ed ai gruppi
folcloristici;
Il presidente del Coro "A.N.A./Sezione Valdostana" signor Gino
Venneri ha presentato, con lettera in data 7 novembre 1996, una
richiesta tendente ad ottenere un contributo per il rinnovo delle
divise, allegando copia delle fatture a documentazione della spesa
sostenuta per un totale di Lire 11.774.547;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Il contributo può pertanto essere determinato in lire 5.887.000,
corrispondente al 50 percento della spesa sostenuta, ai sensi
dell'articolo 4 comma 1 lett. c) della legge regionale 20 agosto
1993, n. 69;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare la concessione al Coro "A.N.A./Sezione
Valdostana" (C.F. 91018800077) di un contributo di lire 5.887.000
(cinquemilioniottocentottantasettemila), pari al 50 percento delle
spese sostenute per il rinnovo delle divise, ai sensi dell'articolo
4, comma 1, lett. c) della legge regionale 20 agosto 1993, n.
69;
2) di approvare ed impegnare la spesa di lire 5.887.000
(cinquemilioniottocentottantasettemila) con imputazione al capitolo
57260 ("Contributi ad Enti ed Associazioni culturali ed educativi
per manifestazioni ed iniziative culturali e scientifiche")
richiesta n. 1409, del bilancio di previsione della Regione per
l'anno 1996, che presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione non è soggetto alla ritenuta d'acconto del 4 percento
prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Quelqu'un demande la parole? On peut passer à la
votation de l'objet n° 22, les Conseillers sont invités à
voter:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK