Consiglio Regionale della Valle d'Aosta - Oggetto del Consiglio n. 2278 del 15 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
ENTI LOCALI
Comuni
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2278 del 15 luglio 2016 - Resoconto
OGGETTO N. 2278/XIV - Ritiro di mozione: "Interventi a
sostegno del Comune di Pontboset a seguito della sentenza del TAR
del Piemonte per il risarcimento dell'evento occorso nel mese di
novembre 2000".
Rosset (Presidente) -
Punto n. 41 dell'ordine del giorno.
Ha chiesto la parola il Consigliere Gerandin, ne ha facoltà.
Gerandin (UVP) -
Questa mozione prende in considerazione
un po' quello che è stato il seguito dell'evento del novembre del
2000, in cui c'è stato purtroppo un tragico incidente nel comune di
Pontboset: è deceduta una persona, il Signor Ilario Favretto, c'è
stata poi una serie di cause e c'è stata una sentenza del 17 giugno
2016 del Tribunale amministrativo del Piemonte, che ha obbligato il
Comune di
Pontboset a risarcire entro un mese la famiglia
del Signor Ilario Favretto con 1,884 milioni di euro. È chiaro che
per un Comune piccolo come Pontboset, al di là delle responsabilità
che ognuno dovrà poi assumersi se ci sono state omissioni...non è
il mio compito e neanche i contenuti di questa mozione, rimane il
problema di questa sentenza definitiva che obbliga il Comune a
risarcire questa importante somma. Non solo, ci sono tutta una
serie di possibilità legate al fatto che se non si paga, si nomina
un commissario
ad acta
e addirittura probabilmente la
possibilità di procedere mediante addirittura il pignoramento e
messa all'asta dei beni del Comune.
Questa mozione nasce dal fatto che la Valle d'Aosta è stata la
culla di quello che era il discorso della sussidiarietà, per cui
non abbiamo mai lasciato nella storia della Valle d'Aosta, almeno
da quando la conosco io, dei Comuni in palese difficoltà per il
fatto che non fossero nella concreta possibilità di risarcire un
danno così ingente. Pertanto, ero interessato e mi ero informato
anche con l'Amministrazione e mi pareva corretto che in questo
Consiglio ci fosse la volontà e l'impegno di assicurare agli
Amministratori del Comune di Pontboset tutta la collaborazione e il
sostegno necessario da parte delle strutture regionali al fine di
definire la parte legale e assicurativa dell'intera vicenda e a me
in tutta sincerità pareva anche opportuno che ci fossero degli atti
concreti da attuarsi già in legge di assestamento, di variazione di
bilancio regionale che andremo ad approvare a fine mese, affinché
ci sia la possibilità concreta di dare una mano a questo
Comune.
Premetto che la mia idea non era tanto quella di dare un
contributo o comunque un sostegno a fondo perso al Comune, quanto
quella di dare la concreta possibilità di onorare questo impegno,
così come previsto dal Tribunale amministrativo, prevedendo
eventualmente negli anni la possibilità di recuperare queste
risorse che venivano anticipate, o comunque erogate, nell'arco del
sistema di finanza locale e quant'altro. Ho qualche idea in merito,
ma eventualmente la esprimerò dopo aver sentito l'intervento da
parte del Governo.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE) -
Per esprimere la posizione del gruppo
ALPE su questa mozione presentata dal collega Gerandin. Abbiamo
seguito in queste settimane lo stato dell'arte su questo dossier,
pensiamo che a livello di Amministrazione regionale, di Consiglio
regionale si debbano trovare quelle formule, quelle soluzioni per
poter accompagnare il Comune di Pontboset quanto meno a reperire,
senza avere la bacchetta magica, le diverse soluzioni possibili per
poter sostenere, aiutare la situazione di un nostro Comune, un Ente
locale. Annuncio quindi il nostro voto favorevole su questa
mozione.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Il problema del Comune di Pontboset è
stato oggetto di attenzione sia da parte dei colleghi, perché fin
dall'inizio sia il collega Bertschy che altri hanno puntualmente,
per le vie informali, fatto presente che c'era questo problema, che
come Amministrazione e avevamo assicurato fin dall'inizio che
avremmo seguito questo tema con molta sollecitudine. Come ho già
avuto modo di dire questa mattina per le vie brevi al collega
Gerandin rispetto a questa mozione, oggi siamo in una situazione di
impasse
piuttosto difficile: ci sono dei passaggi tra i
legali e le assicurazioni, le controparti sono impegnate in una
trattativa delicata. Avevo rivolto una richiesta al collega,
condividendo comunque le preoccupazioni e dando la piena
assicurazione che l'Amministrazione segue con i legali del Comune e
con il Comune le possibilità operative, che però, in questo
momento, se vanno in una certa direzione, potrebbero non essere
collegabili con lo spirito con cui le affrontiamo, tenuto conto che
c'è una trattativa in corso. Chiederei quindi, se fosse possibile,
di ritirare la mozione dando piena assicurazione che faremo quello
che lei ha chiesto e manteniamo il contatto con lei e con i
colleghi per dire che cosa può essere fatto, come può essere fatto
l'intervento che salvaguarda l'integrità del Comune e la
valutazione positiva nel merito. Le chiederei quindi questo per le
motivazioni che avevo già cercato di spiegarle questa mattina.
Presidente -
Ha chiesto la parola il collega Gerandin, ne
ha facoltà.
Gerandin (UVP) -
Ci siamo parlati questa mattina e avevo
detto che non era nell'intento di questa mozione andare ad
inficiare o a compromettere quella che era un'iniziativa di
mediazione o comunque chiamiamolo un contatto tra le parti per
trovare una soluzione, una via d'uscita. In questo momento mi è
sufficiente un impegno del Governo, il suo impegno per comunque
essere di fianco al Comune in una situazione così difficile. Le
chiedo solo di relazionare in commissione sulla situazione prima
della pausa, perché i tempi che sono stati dati al Comune sono dei
tempi molto ristretti.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Ringrazio il collega per aver aderito a
questa richiesta e confermo la mia disponibilità, non appena ci
saranno delle notizie, ad informare eventualmente la commissione, o
chi desidererà avere dei riscontri su questa tematica.
Presidente -
La mozione quindi è ritirata.
Il Consiglio prende atto del ritiro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK