Consiglio Regionale della Valle d'Aosta - Oggetto del Consiglio n. 4532 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4532 del 13 aprile 1993 - Resoconto
OGGETTO N. 4532/IX Disegno di legge: "Integrazioni e
modifiche alla legge regionale 22 dicembre 1987, n. 108 concernente
norme per il recupero dei materiali inerti naturali ai fini delle
opere pubbliche e per il riassetto delle escavazioni abbandonate,
alla legge regionale 19 ottobre 1989, n. 67, concernente
coltivazione di cave e torbiere e relativa polizia mineraria nonché
norme particolari in materia di marmi e pietre affini ad uso
ornamentale".
Presidente Ha chiesto di parlare il relatore, Consigliere
Louvin, ne ha facoltà.
Louvin (UV)
La matière des caves est déjà
disciplinée par certaines lois régionales, notamment la loi 108/87
et la loi 67/89. Ces deux lois cependant avaient exclu la matière
des marbres et des autres pierres homologues et il a fallu arriver
à ce dessein de loi pour combler un vide qui est actuellement
rempli par ce projet de loi, longtemps discuté avec les catégories
intéressées.
Il y avait l'exigence donc de compléter la législation régionale
en la matière, et en même temps de réviser partiellement les
dispositions de loi de nature plus générale.
Dans la première section de cette loi nous trouvons des
dispositions concernant la planification des activités d'extraction
également pour les marbres et les pierres homologues, et une
attention particulière au phénomène des caves abandonnées, pour
lesquelles s'impose actuellement une intervention, dont le
Gouvernement régional est appelé à être le sujet promoteur pour ce
qui concerne l'identification de ces mêmes caves abandonnées et
également pour ce qui concerne l'emploi de ces endroits.
Dans la deuxième section du projet de loi en question nous
trouvons quelques intégrations ainsi que des modifications
partielles aux dispositions contenues dans la loi régionale n.
67/89, avec la finalité d'harmoniser les principes en matière de
protection de l'environnement avec ceux d'intérêt public concernant
proprement l'activité économique d'extraction de ces minerais.
Dans le but de donner plus de précision aux dispositions de loi
en matière, on a voulu mieux préciser la nature et les effets de la
période de transition pour l'entrée en vigueur des plans
d'extraction, qui deviendront désormais l'instrument principal de
la planification régionale.
Dans le but d'assurer une évaluation de l'impact sur
l'environnement, qui ne soit pas trop lourd au point de vue des
procédures bureaucratiques, des précisions ont été apportées et
notamment on a essayé d'unifier le régime d'autorisation de la part
du Gouvernement régional.
Le tableau général des sanctions administratives est également
complété et il a fait l'objet de quelques amendements, qui ont été
accueillis en cours de discussion et d'élaboration du projet de
loi.
Dans ce texte nous trouvons également la prévision d'une réforme
des bureaux régionaux, chargés de la matière fort délicate de la
police minéraire, et dans la dernière partie du projet de loi que
le Gouvernement a proposé, des directives assez précises qui visent
à maintenir la qualité et la rareté de ces minerais, leur
importance historique traditionnelle et socio-économique dans le
contexte de notre Région.
On a ainsi pourvu à la création d'un cadastre régional pour
assurer un recensement correct des ressources disponibles dans la
Région et on a confirmé la prévision des contributions et des
bénéfices économiques à cette catégorie particulière, pour
permettre également la possibilité de cumuler ces contributions
avec celles qui sont déjà prévues pour les intérêts dans les
financements, les fonds de roulement et les emprunts octroyés à
cette catégorie.
Voila donc le sens et le contenu de ce projet de loi, qui a fait
l'objet d'une longue élaboration et d'une confrontation serrée avec
les catégories concernées.
Presidente
Dichiaro aperta la discussione generale.
Il testo che siamo chiamati a discutere ed a votare è quello
licenziato dalla IV commissione, approvato sia dalla II che dalla
III commissione.
Ha chiesto di parlare il Consigliere Lanièce.
Lanièce (DC)
Alla legge che è in discussione volevo
presentare alcuni emendamenti.
All'articolo 4 propongo di aggiungere un comma, che recita:
"In considerazione dei maggiori costi che le imprese del
settore estrattivo materiali inerti andranno a sostenere per la
salvaguardia ambientale e per il pieno rispetto delle norme vigenti
in materia di sicurezza, la Giunta regionale è autorizzata a
concedere, entro 150 giorni dalla data della domanda e previo
parere della commissione tecnico consultiva per le cave e torbiere,
di cui all'articolo 5 della legge regionale 67/89 a favore di
imprese con sede legale e fiscale in Valle d'Aosta che esercitano
la coltivazione di cave di materiali inerti, una somma sino ad un
massimo del 30 percento dei costi da sostenere per le operazioni e
gli interventi volti alla salvaguardia dell'ambiente naturale e/o
alla ricomposizione ambientale e per le opere per la sicurezza e
l'igiene prescritte dalle autorità competenti.
Le modalità per la liquidazione delle somme e la documentazione
necessaria saranno determinati con provvedimenti della Giunta
regionale, su proposta dell'Assessore ai Lavori Pubblici".
Tale richiesta modifica altresì l'articolo concernente lo
stanziamento delle somme comprendendo nella sua esposizione anche
il nostro settore.
Si ritiene tale richiesta estremamente razionale in
considerazione del fatto che i ripristini ambientali dei siti
oggetto di coltivazione unitamente alle opere volte alla sicurezza,
a seguito delle nuove disposizioni, sono gravosi per l'operatore,
ma al tempo stesso necessari per la collettività.
Già l'Assessore mi ha detto che aveva dei problemi ad
accettarlo; vorrei sentire quali sono i problemi su questo
punto.
L'altro emendamento riguarda l'articolo 9, e recita:
"Si richiede che il rappresentante nominato in seno alla
commissione tecnico consultiva per le cave e torbiere (Associazione
di categoria: "Assocave") sia affiancato, a seconda degli argomenti
in discussione, da un tecnico e/o legale competente per materia
come supporto operativo"
.
L'altro emendamento riguarda l'articolo 16 e recita:
"Si richiede che l'ipotesi contenuta nel comma 2 per
l'immediata sospensione dei lavori venga applicata nei soli casi di
cui al comma uno e uno bis mentre per quanto concerne le
inosservanze di cui al comma due vengano applicate sanzioni di
carattere amministrativo nella misura da lit. 500.000 a lit.
2.000.000 fermo restando l'obbligo da parte dell'inadempiente del
ripristino immediato".
Questi sono gli emendamenti che si propone alla legge in
discussione.
Presidente
Dichiaro chiusa la discussione
generale.
Ha chiesto di parlare l'Assessore ai Lavori Pubblici Vallet, ne
ha facoltà.
Vallet (UV)
Avant tout pour remercier les rapporteurs,
qui ont voulu s'occuper dans les différentes commissions de ce
projet de loi.
Je ne répète pas les considérations qui ont déjà été exprimées
et qui sont à la base de la présentation de ce projet de loi. Je
borne ma réponse avec quelques considérations sur les amendements
qui ont été présentés par M. Lanièce.
Ce secteur, qui est un secteur important pour l'économie
régionale, a fait l'objet de l'attention déjà de ce Gouvernement;
au mois de décembre ont été votées deux lois très importantes qui
concernent aussi le secteur des carrières. Ceci pour dire que sur
l'amendement à l'article 4, qui prévoit des contributions pour la
récupération de l'environnement nous nous abstiendrions si M.
Lanièce le formalise et demande la votation.
En ce qui concerne l'article 9, l'Assocave demande de mettre à
côté de leur représentant un technicien; nous avons évalué et
approfondi cet aspect aussi et nous sommes arrivés à la conclusion
que, puisque la commission est un organe technique, il suffit que
l'association nomme tout court un technicien qui pourrait donc être
compétent en la matière.
En ce qui concerne l'amendement à l'article 16, j'ai fait une
petite enquête pour examiner la législation des autres régions et
les sanctions prévues dans les autres lois régionales sont
supérieures encore aux sanctions prévues par la loi 67, qui ont été
prévues déjà dans l'année 1989.
Donc sur les trois amendements on s'abstiendra, compte tenu du
fait que ce texte de loi est un texte assez complexe, qui a été
déposé aux commissions depuis le mois de septembre, un texte sur
lequel les commissions ont travaillé jusqu'à la dernière heure, par
conséquent il devient assez difficile maintenant d'aller modifier
le projet de loi.
Je demande donc au Conseil de voter le texte qui a été licencié
par la IV commission et qui a été fait propre par la III
commission.
Presidente
Si passa all'esame dell'articolato. Do
lettura dell'articolo 1:
Capo I
Articolo 1 (Modifiche al titolo)
1. Il titolo della legge regionale 22 dicembre 1987, n. 108,
concernente norme per il recupero dei materiali inerti ai fini
delle opere pubbliche e per il riassetto delle escavazioni
abbandonate, è così sostituito:
"Norme per il reperimento dei materiali di cava e per il
riassetto delle cave abbandonate.".
Presidente
Pongo in votazione l'articolo 1.
Esito della votazione:
Presenti: 23
Votanti: 19
Favorevoli: 19
Astenuti: 4 (Chiofalo, Lanièce, Limonet e Trione)
Il Consiglio approva
Presidente
Do lettura dell'articolo 2:
Articolo 2 (Modifiche ed integrazioni all'articolo
uno)
1. La rubrica dell'articolo 1 della legge regionale 108/1987 è
così sostituita: "(Individuazione di aree estrattive per la
realizzazione delle opere pubbliche e private)".
2. Il comma 1 dell'articolo 1 della legge regionale 108/1987 è
sostituito dai ~seguenti due commi uno e uno bis:
"1. Per sopperire alle esigenze connesse alla realizzazione
delle opere od interventi di competenza dello Stato, della Regione,
dei comuni, di ogni altro ente e dei privati, e per contemperare
tali esigenze con quelle di tutela del territorio, la Regione
determina biennalmente i quantitativi e le qualità dei materiali
inerti naturali e degli altri materiali utilizzabili direttamente
per le opere e per gli interventi sopraindicati.
1 bis. Per il marmo e le pietre affini ad uso ornamentale non si
fa luogo a determinazione biennale dei quantitativi".
PresidentePongo in votazione l'articolo 2.
Esito della votazione:
Presenti: 23
Votanti: 19
Favorevoli: 19
Astenuti: 4 (Chiofalo, Lanièce, Limonet e Trione)
Il Consiglio approva
Presidente
Do lettura dell'articolo 3:
Articolo 3 (Modifiche ed integrazioni all'articolo
due)
1. Al comma 3 dell'articolo 2 della legge regionale 108/1987 le
parole "trenta giorni" sono sostituite dalle parole "centoventi
giorni".
2. Dopo il comma 4 dell'articolo 2 della legge regionale
108/1987 è aggiunto il seguente comma quattro bis:
"4 bis. Per il marmo e le pietre affini ad uso ornamentale la
Regione, inoltre, qualora venga a conoscenza dell'esistenza di un
giacimento, dispone la revisione del piano al fine di salvaguardare
tale risorsa di rilevante interesse per l'economia regionale".
3. Dopo il comma 4 dell'articolo 2 della legge regionale
108/1987 è aggiunto il seguente comma quattro ter:
"4 ter. Per il marmo e le pietre affini ad uso ornamentale, il
piano viene redatto tenuto conto, ove esistano, dei dati e degli
elementi storico-produttivi, contenuti in apposito catasto
regionale dei giacimenti di marmo e delle pietre affini ad uso
ornamentale, considerate la esclusività e tipicità della produzione
e la rilevanza per l'economia regionale della coltivazione di tali
minerali".
Presidente
Pongo in votazione l'articolo 3.
Esito della votazione:
Presenti: 23
Votanti: 19
Favorevoli: 19
Astenuti: 4 (Chiofalo, Lanièce, Limonet e Trione)
Il Consiglio approva
Presidente
Do lettura dell'articolo 4:
Articolo 4 (Modifiche ed integrazioni all'articolo
tre)
1. Il comma 1 dell'articolo 3 della legge regionale 108/1987 è
così sostituito:
"1. La Giunta regionale provvede con propria deliberazione ad
individuare le aree di cava dismesse e a valutare la possibile
riutilizzazione o recupero ambiente tenuto conto delle indicazioni
della pianificazione estrattiva".
2. Dopo il comma 7 dell'articolo 3 della legge regionale
108/1987 sono aggiunti i seguenti commi sette bis e sette ter:
"7 bis. Ove le aree individuate al comma 1 non presentino
convenienza all'ulteriore sfruttamento ma necessitino di recupero
ambientale, anche ai fini della sicurezza, può essere predisposto
un opportuno progetto di recupero ambientale da parte del
proprietario o dell'Amministrazione regionale.
7 ter. I progetti di cui al comma 7 bis sono approvati dalla
Giunta regionale su proposta dell'Assessore regionale ai lavori
pubblici.".
3. Il comma 8 dell'articolo 3 della legge regionale 108/1987 è
così sostituito:
"8. Per gli interventi di cui al comma 7 bis, la Regione può
prevedere contributi per l'esecuzione delle opere di recupero
ambientale o procedere direttamente all'esecuzione delle
stesse.".
4. Dopo il comma 8 dell'articolo 3 della legge regionale
108/1987 sono aggiunti i seguenti commi 8 bis e 8 ter:
"8 bis. Su istanza del richiedente, la Giunta regionale, entro
centocinquanta giorni dalla data della domanda, assegna con proprio
atto una somma sino ad un massimo del 60 per cento dei costi da
sostenere per il recupero ambientale di cui al comma 7 bis, previo
parere obbligatorio della Commissione tecnico-consultiva per le
cave e torbiere di cui all'articolo 5 della legge regionale 19
ottobre 1989, n. 67, concernente coltivazione di cave e torbiere e
relativa polizia mineraria.
8 ter. Le modalità per la liquidazione della somma e la
documentazione necessaria saranno determinate con provvedimenti
della Giunta regionale, su proposta dell'Assessore ai lavori
pubblici.".
6. Il comma 10 all'articolo 3 della legge regionale 108/1987 è
abrogato.
Presidente
All'articolo 4 vi è un emendamento
presentato dal Consigliere Lanièce, che recita:
Emendamento In considerazione dei maggiori costi che le
imprese del settore estrattivo materiali inerti andranno a
sostenere per la salvaguardia ambientale e per il pieno rispetto
delle norme vigenti in materia di sicurezza, la Giunta regionale è
autorizzata a concedere, entro 150 giorni dalla data della domanda
e previo parere della commissione tecnico consultiva per le cave e
torbiere, di cui all'articolo 5 della legge regionale 67/89 a
favore di imprese con sede legale e fiscale in Valle d'Aosta che
esercitano la coltivazione di cave di materiali inerti, una somma
sino ad un massimo del 30 percento dei costi da sostenere per le
operazioni e gli interventi volti alla salvaguardia dell'ambiente
naturale e/o alla ricomposizione ambientale e per le opere per la
sicurezza e l'igiene prescritte dalle autorità competenti.
Le modalità per la liquidazione delle somme e la documentazione
necessaria saranno determinati con provvedimenti della Giunta
regionale, su proposta dell'Assessore ai Lavori Pubblici.
Ha chiesto di parlare il Consigliere Lanièce, ne ha facoltà.
Lanièce (DC)
Manteniamo l'emendamento, perché a
fronte di grosse spese a cui le imprese del settore vanno incontro,
riteniamo che un contributo al 30 percento può essere erogato.
Presidente
Pongo in votazione l'emendamento.
Esito della votazione:
Presenti: 24
Votanti: 9
Favorevoli: 9
Astenuti: 15 (Agnesod, Bajocco, Chenuil, Cout, Faval, Lanivi,
Lavoyer, Louvin, Mafrica, Monami, Mostacchi, Pascale, Perrin,
Vallet e Voyat)
Il Consiglio non approva
Presidente
Pongo in votazione l'articolo 4 nel
testo originario.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 5:
Capo II Integrazioni e modifiche alla legge regionale 19
ottobre 1989, n. 67, concernente coltivazione di cave e torbiere e
relativa polizia mineraria
Articolo 5 (Modifiche all'articolo uno)
1. Al comma 2 dell'articolo 1 della legge regionale 67/1989 sono
annullate le seguenti parole "con esclusione delle cave e delle
altre attività di lavorazione del marmo e delle pietre affini per
uso ornamentale".
2. Il comma 3 dell'articolo 1 della legge regionale 67/1989 è
così sostituito:
"3. Le disposizioni della presente legge si applicano anche alle
cave di marmo e delle pietre affini per uso ornamentale,
intendendosi per tali tutti materiali diversi dalla sabbia, dalla
ghiaia e dal pietrame.".
Presidente
Pongo in votazione l'articolo 5.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 6:
Articolo 6 (Integrazione all'articolo due)
1. Dopo il comma 1 dell'articolo 2 della legge regionale 67/1989
è aggiunto il seguente comma 2:
"2. Sino a quando non viene approvato il piano regionale delle
attività estrattive relativamente alla tipologia di materiale per
cui è presentata la domanda di autorizzazione, la Giunta regionale
può autorizzare l'apertura di nuove cave o torbiere, sentiti i
comuni interessati, secondo le procedure di cui ai successivi
articoli 4 e 5 e con le limitazioni di cui all'articolo 20, comma
4.".
Presidente
Pongo in votazione l'articolo 6.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 7:
Articolo 7 (Modifiche ed integrazioni all'articolo
tre)
1. Il comma 1 dell'articolo 3 della legge regionale 67/1989 è
così sostituito:
"1. L'autorizzazione relativa alla prosecuzione delle attività
estrattive, all'apertura di nuove cave o torbiere, agli ampliamenti
ed ai subingressi nelle coltivazioni nonché alle opere ed agli
impianti fissi, ivi compresi quelli di frantumazione e vagliatura,
a servizio della coltivazione, è di competenza della Giunta
regionale, sentito il parere dei comuni interessati e della
Commissione tecnico-consultiva di cui all'articolo 5 nonché, ove
necessario, del Comitato scientifico per l'ambiente di cui
all'articolo 4 della legge regionale 4 marzo 1991, n. 6,
concernente disciplina della procedura di valutazione dell'impatto
ambientale.".
2. Dopo il comma 1 dell'articolo 3 della legge regionale 67/1989
è aggiunto il seguente comma 1 bis:
"1 bis. In deroga a quanto disposto dall'articolo 15 della legge
regionale 6/1991, la predisposizione dei relativi atti
amministrativi è curata dall'Ufficio miniere e cave
dell'Assessorato dei lavori pubblici.".
Presidente
Pongo in votazione l'articolo 7.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 8:
Articolo 8 (Modifiche ed integrazioni all'articolo
quattro)
1. La lettera b) del comma 1 dell'articolo 4 della legge
regionale 67/1989 è così sostituita:
"b) l'ubicazione della cava o della torbiera, l'indicazione
della dimensione dell'area oggetto della domanda ed il quantitativo
di materiale da estrarre.".
2. Dopo il comma 1 dell'articolo 4 della legge regionale 67/1989
è aggiunto il seguente comma 1 bis:
"1 bis. Tale domanda sostituisce la domanda di valutazione di
impatto ambientale di cui all'articolo 13, comma 1 della legge
regionale 6/1991.".
3. Al comma 2 dell'articolo 4 della legge regionale 67/1989 le
parole "duplice copia" sono sostituite con le parole "quadruplice
copia".
4. La lettera c) del comma 2 dell'articolo 4 della legge
regionale 67/1989 è così sostituita:
"c) studio geologico e studio geotecnico, ai sensi del decreto
del Ministro dei lavori pubblici 11 marzo 1988, concernente norme
tecniche riguardanti le indagini sui terreni e sulle rocce,
pubblicato sul supplemento ordinario n. 47 alla Gazzetta Ufficiale
1° giugno 1988, n. 127, serie generale, che illustrino
dettagliatamente la compatibilità dell'intervento estrattivo con la
stabilità dell'area interessata nonché studio idrogeologico.".
5. Nella lettera e) del comma 2 dell'articolo 4 della legge
regionale 67/1989, la denominazione dell'Assessorato è sostituita
dalla seguente: "Assessorato dell'industria, commercio ed
artigianato".
6. La lettera i) del comma 2 dell'articolo 4 della legge
regionale 67/1989 è abrogata.
7. Dopo il comma 2 dell'articolo 4 della legge regionale 67/1989
sono aggiunti i seguenti commi 2 bis, 2 ter e 2 quater:
"2 bis. Qualora la domanda di autorizzazione di cui al comma 1
riguardi anche gli impianti indicati all'articolo 3, comma 1, la
stessa va integrata con i seguenti dati:
a) l'ubicazione dell'impianto e dell'opera con l'indicazione
dell'area a servizio dello stesso e necessaria allo stoccaggio del
materiale;
b) il presunto quantitativo di materiale annualmente
lavorato;
c) la durata di mantenimento dell'impianto o dell'opera in
sito.
2 ter. La domanda di cui al comma 2 bis deve essere anche
corredata dei seguenti allegati in quadruplice copia che ne
costituiscono parte integrante:
a) schema dell'impianto;
b) relazione che illustri le opere da realizzare per l'esercizio
dello stesso, i metodi di lavorazione adottati, le indicazioni
inerenti la movimentazione del materiale nell'area a servizio
dell'impianto, i macchinari da impiegare.
2 quater. La documentazione di cui ai commi 1, 2, 2 bis e 2 ter
può essere integrata secondo quanto sarà indicato dall'Ufficio
miniere e cave dell'Assessorato dei lavori pubblici.".
8. Il comma 3 dell'articolo 4 della legge regionale 67/1989 è
sostituito dai seguenti commi 3 e 3 bis:
"3. È soggetto a valutazione di impatto ambientale l'intervento
estrattivo che, in base alla domanda, preveda la coltivazione di
oltre diecimila metri cubi di materiale di cava.
3 bis. Ove sia prevista la valutazione di impatto ambientale sui
progetti, il richiedente dovrà inoltre corredare la domanda della
documentazione prevista dalle norme di cui alla legge regionale
6/1991.".
9. Il comma 4 dell'articolo 4 della legge regionale 67/1989 è
così sostituito:
"4. L'istruttoria è curata dall'Ufficio miniere e cave
dell'Assessorato dei lavori pubblici il quale provvede a:
a) acquisire il parere della Commissione prevista all'articolo 5
della legge regionale 67/1989 che deve essere emesso entro sessanta
giorni dalla data di pubblicazione sul Bollettino ufficiale della
Regione, da effettuarsi a cura del Servizio tutela dell'ambiente
dell'Assessorato dell'ambiente, territorio e trasporti,
dell'avvenuto deposito dello studio di impatto ambientale;
b) trasmettere tale parere al sopracitato Servizio;
c) ricevere dallo stesso servizio il parere del Comitato
scientifico per l'ambiente di cui all'articolo 4 della legge
regionale 6/1991 da acquisirsi a cura dello stesso Servizio secondo
la procedura prevista dalla sopracitata legge.".
10. Dopo il comma 5 dell'articolo 4 della legge regionale
67/1989 è aggiunto il seguente comma 5 bis:
"5 bis. Qualora il recupero ambientale dell'area oggetto di
coltivazione sia attuata con il riporto di rifiuti provenienti da
altre escavazioni, la domanda è trasmessa dall'Ufficio miniere e
cave dell'Assessorato dei lavori pubblici anche all'Assessorato
della sanità e assistenza sociale che esprime il parere di
competenza in sede di Commissione tecnico-consultiva per le cave e
torbiere.".
11. Il comma 6 dell'articolo 4 della legge regionale 67/1989 è
abrogato.
12. Il comma 9 dell'articolo 4 della legge regionale 67/1989 è
così sostituito:
"9. Il Comune interessato deve esprimere il parere di cui
all'articolo 3, comma 1 entro sessanta giorni dalla data della
richiesta da parte dell'Ufficio miniere e cave dell'Assessorato dei
lavori pubblici, mediante deliberazione consiliare, e trasmetterlo
al sopracitato ufficio: decorso inutilmente tale termine si intende
dato parere favorevole.".
Presidente
Pongo in votazione l'articolo 8.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 9:
Articolo 9 (Modifiche ed integrazioni all'articolo
cinque)
1. Le lettere b), c), d) ed e) del comma 1 dell'articolo 5 della
legge regionale 67/1989 sono così sostituite:
"b) dall'ingegnere capo dirigente del Servizio assetto e tutela
del territorio dell'Assessorato dei lavori pubblici, che svolge le
funzioni di Presidente nella ipotesi di impedimento dell'Assessore
ai lavori pubblici, o suo sostituto;
c) dal dirigente del Servizio dell'industria, artigianato ed
energia dell'Assessorato regionale dell'industria, commercio ed
artigianato o suo sostituto;
d) dal dirigente del Servizio tutela dell'ambiente
dell'Assessorato dell'ambiente, territorio e trasporti, o suo
sostituto;
e) dal dirigente della Soprintendenza per i beni culturali ed
ambientali dell'Assessorato del turismo, sport e beni culturali, o
suo sostituto;".
2. Dopo la lettera e) del comma 1 dell'articolo 5 della legge
regionale 67/1989 sono aggiunte le seguenti lettere e bis), e ter)
ed e quater) -
"e bis) dal dirigente del Servizio della sanità e tutela
sanitaria dell'ambiente dell'Assessorato della sanità e assistenza
sociale, o suo sostituto;
e ter) dal dirigente del Servizio forestazione e risorse
naturali dell'Assessorato dell'agricoltura, forestazione e risorse
naturali, o suo sostituto;
e quater) dal responsabile del Corpo regionale di polizia delle
miniere e cave di cui all'articolo 18 della presente legge al
momento in cui verrà istituito;".
3. La lettera h) del comma 1 dell'articolo 5 della legge
regionale 67/1989 è così sostituita:
"h) da un rappresentante designato dalla Associazione degli
industriali e delle imprese di marmo, graniti e pietre della Valle
d'Aosta nel caso di istanze concernenti i marmi e le pietre affini
per uso ornamentale oppure da un rappresentante designato dalla
categoria degli imprenditori negli altri casi;".
4. Il comma 6 dell'articolo 5 della legge regionale 67/1989 è
così sostituito:
"6. Ai membri della Commissione tecnico-consultiva non
dipendenti dell'Amministrazione regionale, compete una indennità di
presenza per ogni giornata di seduta pari alla diaria giornaliera
dei consiglieri regionali ed un rimborso delle spese di viaggio.
Nel caso in cui il viaggio avvenga con mezzo motorizzato privato,
il rimborso viene calcolato in base alla normativa vigente in
materia per dipendenti regionali.".
Presidente
Ha chiesto di parlare il Consigliere
Lanièce, ne ha facoltà.
Lanièce (DC)
Quanto sostenuto dall'Assessore
corrisponde al vero, cioè i rappresentanti possono nominarsi
direttamente un tecnico, quindi in questo caso ritiro
l'emendamento.
Presidente
Pongo in votazione l'articolo 9 nel
testo originario.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 10:
Articolo 10 (Modifiche ed integrazioni all'articolo
sei)
1. Nel comma 1 dell'articolo 6 della legge regionale 67/1989
dopo le parole "La Giunta regionale provvede sulla domanda di
autorizzazione" vanno aggiunte le seguenti parole: "per la
coltivazione di cave o torbiere".
2. Il comma 2 dell'articolo 6 della legge regionale 67/1989 è
sostituito dai seguenti commi 2, 2 bis e 2 ter:
"2. In deroga a quanto disposto dall'articolo 16 della legge
regionale 6/1991, il provvedimento amministrativo contiene anche la
decisione sulla compatibilità ambientale di cui al comma 3 del
menzionato articolo e, in caso di valutazione positiva, le
prescrizioni di cui ai commi 5 e 6 dello stesso articolo nonché le
prescrizioni concernenti le modalità di coltivazione e dirette alla
salvaguardia degli interessi indicati nel comma 1.
2 bis. Qualora il recupero ambientale dell'area oggetto di
coltivazione sia attuato con il riporto di rifiuti inerti
provenienti da altre escavazioni, l'autorizzazione contiene altresì
il nullaosta per l'utilizzo di detti rifiuti.
2 ter. La Giunta regionale provvede sulla domanda di
autorizzazione per le opere ed impianti fissi limitatamente alla
durata del man-tenimento degli stessi in sito nonché alla
compatibilità degli stessi con il territorio e con le esigenze
produttive del richiedente, fermi restando tutti gli altri
interventi amministrativi secondo le vigenti leggi.".
3. Al comma 3 dell'articolo 6 della legge regionale 67/1989 le
parole "venti giorni" sono sostituite dalle parole "trenta
giorni".
4. Dopo il comma 4 dell'articolo 6 della legge regionale 67/1989
è aggiunto il seguente comma 4 bis:
"4 bis. Laddove è prevista la valutazione di impatto ambientale,
la Giunta regionale provvede in merito alla domanda di
autorizzazione entro trenta giorni dalla data di ricevimento da
parte dell'Ufficio miniere e cave dell'Assessorato dei lavori
pubblici del parere del Comitato scientifico per l'ambiente di cui
all'articolo 4 della legge regionale 6/1991, con comunicazione al
richiedente ed al Comune o ai comuni interessati del provvedimento
adottato entro i successivi quindici giorni.".
Presidente
Pongo in votazione l'articolo 10.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 11:
Articolo 11 (Integrazioni all'articolo otto)
1. Dopo il comma 5 dell'articolo 8 della legge regionale 67/1989
è aggiunto il seguente comma 6: "6. La Giunta regionale provvede in
merito, sentita la Commissione tecnico-consultiva per le cave e
torbiere di cui all'articolo 5, entro novanta giorni dalla data
della domanda.".
Presidente
Pongo in votazione l'articolo 11.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 12:
Articolo 12 (Modifiche all'articolo nove)
1. Il comma 2 dell'articolo 9 della legge regionale 67/1989 è
così sostituito:
"2. La domanda di proroga deve essere presentata all'Assessorato
regionale dei lavori pubblici, Ufficio miniere e cave in data non
anteriore agli otto e non posteriore ai quattro mesi antecedenti la
data di scadenza del provvedimento autorizzativo.".
Presidente
Pongo in votazione l'articolo 12.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 13:
Articolo 13 (Modifiche all'articolo dieci)
1. La lettera a) del comma 6 dell'articolo 10 della legge
regionale 67/1989 è così sostituita:
"a) lire 760.000 per le pietre da costruzione, per i marmi e le
pietre affini ad uso ornamentale;".
Presidente
Pongo in votazione l'articolo 13.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 14:
Articolo 14 (Modifiche all'articolo tredici)
1. Il comma 1 dell'articolo 13 della legge regionale 67/1989 è
così sostituito:
"1. In presenza dei piani delle attività estrattive approvati ai
sensi della legge regionale 22 dicembre 1987, n. 108, gli impianti
fissi e le opere a servizio della coltivazione, ove siano allocati
nelle aree individuate dai piani stessi, si devono uniformare alle
prescrizioni ivi contenute.".
Presidente
Pongo in votazione l'articolo 14.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 15:
Articolo 15 (Modifiche all'articolo sedici)
1. Il comma 1 dell'articolo 16 della legge regionale 67/1989 è
così sostituito:
"1. La vigilanza sulla coltivazione delle cave e torbiere nonché
sulla conformità delle opere e degli impianti fissi alle norme
della presente legge è attuata dall'Amministrazione regionale
tramite l'Ufficio miniere e cave dell'Assessorato dei lavori
pubblici.".
Presidente
Pongo in votazione l'articolo 15.
Esito della votazione:
Presenti: 24
Votanti: 18
Favorevoli: 18
Astenuti: 6 (Chiofalo, Gremmo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 16:
Articolo 16 (Modifiche ed integrazioni all'articolo
diciotto)
1. Dopo il comma 1 dell'articolo 18 della legge regionale
67/1989 è aggiunto il seguente comma 1 bis:
"1 bis. Chiunque installi impianti fissi e/o ne eserciti la
relativa attività all'interno delle aree individuate nei piani
delle attività estrattive, senza autorizzazione è soggetto alla
sanzione amministrativa di lire 10.000.000, ferme restando tutte le
altre sanzioni di legge.".
2. Il comma 4 dell'articolo 18 della legge regionale 67/1989 è
così sostituito:
"4. Nell'ipotesi di cui al comma 1 e 1 bis il Presidente della
Giunta regionale provvede all'immediata sospensione dei lavori
illegittimi.".
3. Dopo il comma 4 dell'articolo 18 della legge regionale
67/1989 è aggiunto il seguente comma 5:
"5. Nell'ipotesi di cui al comma 2 il Presidente della Giunta
regionale può provvedere all'immediata sospensione dei lavori non
conformi alle prescrizioni emanate col provvedimento di
autorizzazione o di concessione.".
Presidente
All'articolo 16 vi è un emendamento presentato
dal Consigliere Lanièce, che chiede quanto segue:
Emendamento Si richiede che l'ipotesi contenuta nel comma 2 per
l'immediata sospensione dei lavori venga applicata nei soli casi di
cui al comma uno e uno bis mentre per quanto concerne le
inosservanze di cui al comma due vengano applicate sanzioni di
carattere amministrativo nella misura da lit. 500.000 a lit.
2.000.000 fermo restando l'obbligo da parte dell'inadempiente del
ripristino immediato.
Ha chiesto di parlare il Consigliere Lanièce, ne ha facoltà.
Lanièce (DC)
Manteniamo l'emendamento e lo
mettiamo ai voti. Si chiede la riduzione delle ammende a 500 e a 2
milioni.
Presidente
Pongo in votazione l'emendamento
proposto dal Consigliere Lanièce.
Esito della votazione:
Presenti: 25
Votanti: 7
Favorevoli: 7
Astenuti: 18 (Agnesod, Bajocco, Chenuil, Cout, Faval, Lanivi,
Lavoyer, Louvin, Mafrica, Marcoz, Monami, Mostacchi, Perrin,
Rollandin, Stévenin, Vallet, Viérin e Voyat)
Il Consiglio non approva
Presidente
Pongo in votazione l'articolo 16 nel
testo originario.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 17:
Articolo 17 (Regime transitorio per le cave di marmo e pietre
affini ad uso ornamentale nonché modifiche all'articolo
venti)
1. Alla data di entrata in vigore della presente legge, alle
cave di marmo e delle pietre affini per uso ornamentale si applica
il regime transitorio previsto dall'articolo 20 della legge
regionale 67/1989 con le modifiche di cui al presente articolo.
2. Il termine di sei mesi previsto al comma 1 dell'articolo 20
della legge regionale 67/1989 è sostituito con un anno.
3. Il comma 2 dell'articolo 20 della legge regionale 67/1989 è
così sostituito:
"2. La Giunta regionale provvede in merito entro un anno,
restando esclusa in fase transitoria l'applicazione della legge
regionale 6/1991.".
4. Dopo il comma 1 dell'articolo 20 della legge regionale
67/1989 è aggiunto il seguente comma 1 bis:
"1 bis. Per le coltivazioni di marmo e delle pietre affini ad
uso ornamentale che siano legittimamente esercitate alla data di
entrata in vigore della presente legge e che già dispongano di
piani e programmi dei lavori e delle coltivazioni approvati dalle
competenti autorità in forza della precedente normativa, le domande
di autorizzazione, se non concernono nuovi piani di coltivazione,
devono essere corredate dei sopracitati piani e programmi
approvati nonché dei dati di cui all'articolo 4, comma 1 e degli
allegati indicati al comma 2 del citato articolo 4, ad eccezione di
quelli previsti alle lettere a) e c).".
PresidentePongo in votazione l'articolo 17.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 18
:
Articolo 18 (Ordinamento degli uffici)
1. Ai fini dell'ordinamento degli uffici ed in relazione alle
funzioni attribuite alla Regione in materia estrattiva, con
apposita legge e regolamento di esecuzione, sentite le
organizzazioni sindacali ai sensi della legge regionale 9 agosto
1989, n. 63, recante disposizioni sulla normativa in materia di
contrattazione collettiva, sarà istituito il Corpo regionale di
polizia delle miniere e cave.
Presidente
Pongo in votazione l'articolo 18.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 19:
Capo III Norme particolari in materia di marmi e pietre
affini ad uso ornamentale
Articolo 19 (Finalità della normativa)
1. Scopo delle norme del presente capo è quello di disporre
provvidenze specifiche per assicurare l'ordinato utilizzo delle
risorse naturali costituite dal marmo e pietre affini ad uso
ornamentale quali individuate ai sensi dell'articolo 5 del capo II
della presente legge nonché lo sviluppo socio economico e
tecnologico del settore nel rispetto dei beni culturali ed
ambientali, nella promozione dei valori tradizionali, artistici ed
architettonici locali.
Presidente
Pongo in votazione l'articolo 19.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 20:
Articolo 20 (Durata e proroga dell'autorizzazione)
1. In considerazione delle caratteristiche tecnico-economiche
della coltivazione dei giacimenti di marmo e delle pietre affini ad
uso ornamentale, l'autorizzazione può essere rilasciata per un
periodo di venti anni e può essere prorogata per lo stesso periodo
e così di seguito, previa verifica della corrispondenza della
prosecuzione della coltivazione ai criteri contenuti nell'articolo
6 della legge regionale 67/1989, seguendo la procedura di cui
all'articolo 4 della stessa legge.
Presidente
Pongo in votazione l'articolo 20.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 21:
Articolo 21 (Catasto regionale dei giacimenti di marmo e
delle pietre affini ad uso ornamentale)
1. Entro un anno dall'entrata in vigore della presente legge
viene istituito, con provvedimento della Giunta regionale, il
catasto regionale dei giacimenti di marmo e delle pietre affini ad
uso ornamentale.
2. Detto catasto comprende:
a) il numero e la localizzazione dei giacimenti in esercizio e
in atto come risultano censiti dai competenti organi ministeriali e
regionali, delle cave inattive e abbandonate, dei nuovi giacimenti
che, per le caratteristiche di qualità e di quantità dei materiali,
siano suscettibili di attività estrattive e lavorative;
b) il tipo e la qualità, anche presunta, dei materiali esistenti
per ogni cava;
c) i dati storici per ogni cava;
d) ogni altra informazione utile alla completezza del catasto
stesso, comprese le principali zone di destinazione dei materiali
prodotti e le opere più significative in cui gli stessi siano stati
impiegati.
3. L'aggiornamento viene effettuato contemporaneamente alla
revisione del piano dei giacimenti di marmo e delle pietre affini
ad uso ornamentale.
4. Il catasto è pubblico.
Presidente
Pongo in votazione l'articolo 21.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 22:
Articolo 22 (Investimenti ammessi a contributo)
1. In conformità alle previsioni di cui all'articolo 19, la
Giunta regionale è autorizzata a concedere, entro centocinquanta
giorni dalla data della domanda e previo parere obbligatorio della
Commissione tecnico-consultiva per le cave e torbiere di cui
all'articolo 5 della legge regionale 67/1989, a favore delle
imprese aventi sede legale e fiscale in Valle d'Aosta, che
esercitano cave di marmo e pietre affini ad uso ornamentale, una
somma fino ad un massimo del 30 per cento dei costi da sostenere
per le operazioni volte a mettere allo scoperto il giacimento ed
alla preparazione dei fronti di lavorazione del giacimento in
conformità alle prescrizioni autorizzative.
2. Le modalità per l'erogazione della somma e la documentazione
necessaria saranno determinati con provvedimenti della Giunta
regionale, su proposta dell'Assessore ai lavori pubblici.
3. A precisazione dell'articolo 2, comma 1, lettera b) della
legge regionale 17 giugno 1988, n. 51, concernente provvedimenti
per lo sviluppo dell'attività di estrazione e lavorazione del marmo
e delle pietre affini, sono identificate come infrastrutture
inerenti all'attività di coltivazione dei giacimenti, alla
lavorazione e al trasporto del materiale lapideo e alla sicurezza e
l'igiene dell'ambiente di lavoro le seguenti opere:
a) strade necessarie per il trasporto del materiale dalla cava
agli opifici di trasformazione con relative zone di carico e
scarico;
b) opere per la sicurezza e l'igiene prescritte dalla Polizia
mineraria e dalle altre autorità competenti;
c) capannoni, depositi, ripari e altre opere per garantire il
ricovero e la sicurezza dei macchinari e delle attrezzature di
cava;
d) rete idrica e di distribuzione energia;
e) discariche liquide e solide;
f) stabilimenti per la lavorazione e la trasformazione del marmo
e delle pietre affini ad uso ornamentale;
g) opere accessorie imputabili direttamente all'allacciamento e
all'installazione dei macchinari;
h) opere esterne agli stabilimenti attinenti all'attività di
carico e scarico del materiale.
4. I contributi di cui al presente articolo e di cui
all'articolo tre della legge regionale 108/1987, come modificato ed
integrato dall'articolo 4 della presente legge, non sono cumulabili
con contributi in conto capitale previsti da altre leggi regionali
e statali per gli stessi interventi; sono cumulabili con contributi
in conto interesse e con gli interventi connessi ai finanziamenti
previsti dalle leggi sui fondi di rotazione e sui mutui per
favorire l'accesso al credito di attività industriali ed
artigianali.
Presidente
Pongo in votazione l'articolo 22.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 23:
Articolo 23 (Norma programmatica)
1. La Regione provvederà a nuove iniziative volte a promuovere
il settore della lavorazione del marmo e delle pietre affini ad uso
ornamentale e la protezione e lo sviluppo dei relativi prodotti ed
impieghi.
Presidente
Pongo in votazione l'articolo 23.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 24:
Articolo 24 (Disposizioni finanziarie)
1. Gli oneri derivanti dall'applicazione dell'articolo 3 della
legge regionale 108/1987 nonché dell'articolo 22 della presente
legge, valutati in complessive lire 560 milioni, graveranno sugli
istituendi capitoli n. 52105, per lire 550 milioni, e n. 52107, per
lire 10 milioni, del bilancio di previsione della Regione per
l'esercizio finanziario 1993.
2. Alla copertura degli oneri di cui al comma 1 si provvede
mediante utilizzo della somma di lire 560 milioni dallo
stanziamento previsto al capitolo n. 69020 del bilancio per
l'esercizio in corso "Fondo globale per il finanziamento di spese
di investimento" a valere sull'accantonamento previsto all'allegato
n. 8 del bilancio di previsione della Regione concernente
coltivazione di cave e torbiere (tutela ambiente e valorizzazione
territorio valorizzazione e recupero territorio C.2.7.).
3. A decorrere dall'anno 1994 gli oneri necessari saranno
determinati con la legge di bilancio ai sensi dell'articolo 15
della legge regionale 27 dicembre 1989, n. 90, concernente
disposizioni in materia di bilancio e contabilità generale della
Regione Valle d'Aosta.
Presidente
Pongo in votazione l'articolo 24.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 25:
Articolo 25 (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1993 sono apportate in termini di
competenza le seguenti variazioni:
a) in diminuzione:
cap. 69020 "Fondo globale per il finanziamento di spese di
investimento"
lire 560.000.000;
b) in aumento:
programma regionale 2.2.1.06.
codificazione 2.1.2.4.3.3.10.13.06
cap. 52105 (di nuova istituzione) "Contributi per il riassetto e
per il ripristino delle cave abbandonate nonché per lo sviluppo
delle attività estrattive delle cave di marmo e pietre affini ad
uso ornamentale
Legge regionale 22 dicembre 1987, n. 108, articolo 3
Legge regionale, n. articolo 22"
lire 550.000.000;
programma regionale 2.2.1.06.
codificazione 2.1.2.1.0.3.10.13.06
cap. 62107 (di nuova istituzione) "Spese per il riassetto e per
il ripristino delle cave abbandonate Legge regionale 22 dicembre
1987, n. 108, articolo 3 Legge regionale, n. "
lire 10.000.000
PresidentePongo in votazione l'articolo 25.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Do lettura dell'articolo 26:
Articolo 26 (Dichiarazione di urgenza)
1. La presente legge è dichiarata urgente ai sensi dell'articolo
31, comma terzo dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente
Pongo in votazione l'articolo 26.
Esito della votazione:
Presenti: 25
Votanti: 18
Favorevoli: 18
Astenuti: 7 (Chiofalo, Gremmo, Lanièce, Limonet, Pascale, Ricco
e Trione)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 25
Votanti: 20
Favorevoli: 20
Astenuti: 5 (Chiofalo, Lanièce, Limonet, Ricco e Trione)
Il Consiglio approva
Presidente
I lavori sono terminati. Il Consiglio è
riconvocato per domani mattina alle ore 9,15.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK