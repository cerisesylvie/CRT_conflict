Consiglio Regionale della Valle d'Aosta - Oggetto del Consiglio n. 67 del 29 luglio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 67 del 29 luglio 1998 - Resoconto
SÉANCE DU 30 JUILLET 1998 (MATIN)
OGGETTO N. 67/XI Approvazione di un accordo di programma, ai
sensi dell'articolo 27 della L. 142/90, tra la Regione Valle
d'Aosta e il Comune di Aosta per la realizzazione di opere per la
ristrutturazione urbanistica di aree ricomprese tra Avenue du
Conseil des Commis e Piazza Cavalieri di Vittorio Veneto".
Deliberazione Il Consiglio
Vista l'opportunità che la Regione Valle d'Aosta ed il Comune di
Aosta definiscano, in concerto tra loro, quanto occorre per la
ristrutturazione, dal punto di vista urbanistico, di aree
ricomprese tra Avenue du Conseil des Commis e Piazza Cavalieri di
Vittorio Veneto;
Preso atto che la "Finaosta S.p.A.", tramite la società
controllata "Finaosta Iniziative S.r.l.", ha acquistato la
proprietà dell'area ex-Alpino al fine di ristrutturare l'edificio e
di realizzare la sede delle proprie attività in modo coerente con
le esigenze dell'Amministrazione regionale di rendere più adeguati
e tempestivi i servizi resi alla collettività, date le strette
interdipendenze con le principali strutture finanziarie e bancarie
regionali;
Ricordata l'esigenza della Regione di trasferire la sede
dell'Ufficio Informazioni Turistiche, attualmente dislocato in
Piazza Chanoux presso l'Hotel des Etats, che dovrebbe trovare
collocazione, una volta ristrutturato l'edificio "ex Alpino", nei
locali al piano terreno;
Ravvisata la necessità di riqualificare Piazza Narbonne, nonché
l'asse stradale di Via Festaz, nel tratto ricompreso tra Avenue du
Conseil des Commis e Piazza Cavalieri di Vittorio Veneto, con la
realizzazione di opere che sviluppino l'offerta di sosta
all'esterno delle mura e che prevedano una riorganizzazione delle
aree mercatali;
Rilevato che per la realizzazione degli interventi di
riorganizzazione urbanistica dell'area si rende necessario
apportare variazioni alla vigente disciplina urbanistica del
Comune;
Preso atto che, al fine di pervenire al raggiungimento degli
obiettivi proposti e di meglio definire le incombenze dei due Enti
interessati, la Regione ed il Comune hanno ritenuto di verificare
la possibilità di operare mediante apposito accordo di programma,
come previsto dall'articolo 27 della legge 8 giugno 1990, n. 142 e
che, a tal fine, in seguito a numerosi incontri, i rappresentanti
di detti Enti hanno concordato una bozza di tale accordo,
comportante la determinazione dei rispettivi obblighi per la
realizzazione delle opere infrastrutturali per l'area e la
conseguente ridefinizione della disciplina urbanistica ed edilizia
della stessa;
Atteso che il Comitato regionale per la Pianificazione
Territoriale (C.R.P.T.), con nota prot. n. 260/C.R.P.T. in data 28
aprile 1998 ed il Comitato Scientifico per l'Ambiente (per la
Valutazione di Impatto Ambientale), con nota prot. 43-98/CSA in
data 23 aprile 1998, hanno espresso pareri favorevoli in ordine
alle variazioni alla vigente disciplina urbanistica del Comune di
Aosta conseguente alla proposta di accordo di programma in
oggetto;
Rilevato, inoltre, che il Consiglio Comunale di Aosta ha
approvato il testo dell'accordo di programma, oggetto di
approvazione con la presente deliberazione, con deliberazione n.
129 del 29 giugno 1998;
Ravvisata la necessità di inoltrare al Consiglio regionale la
proposta di approvazione dell'allegato testo di accordo di
programma, da adottarsi con Decreto del Presidente della Giunta
regionale;
Su proposta del Presidente della Giunta, Dino Viérin, di
concerto con l'Assessore al Bilancio, Finanze e Programmazione,
Gino Agnesod;
Vista la deliberazione della Giunta regionale n. 4853 in data 30
dicembre 1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15 gennaio 1998 (prot. n. 861/5FIN);
Visti i decreti legislativi n.ri 320/1994 e n. 44/1998;
Visto il parere favorevole di legittimità rilasciato dal
Direttore della Direzione delle Finanze dell'Assessorato del
Bilancio, Finanze e Programmazione, ai sensi dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/1995, sulla presente
deliberazione;
Visto il parere della III Commissione consiliare permanente;
Delibera
1) di approvare, per quanto di competenza, l'unito accordo di
programma, con il relativo allegato "A", costituente parte
integrante della presente deliberazione, tra la Regione Autonoma
Valle d'Aosta ed il Comune di Aosta, per la ristrutturazione, dal
punto di vista urbanistico, di aree ricomprese tra Avenue du
Conseil des Commis e Piazza Cavalieri di Vittorio Veneto;
2) di dare atto che il presente accordo produrrà gli effetti
dell'intesa di cui all'articolo 51 del D.P.R. 22 febbraio 1982, n.
182, determinando le conseguenti variazioni degli strumenti
urbanistici;
3) di stabilire che l'accordo di programma, dopo la firma delle
parti e l'adozione del decreto da parte del Presidente della Giunta
regionale ai sensi dell'articolo 27 della legge 8 giugno 1990, n.
142, venga pubblicato nel Bollettino Ufficiale della Regione.
Allegato A
(Omissis)
Président Le 21 juillet dernier la IIIème Commission a exprimé
un avis favorable sur l'acte administratif en question. La parole
au Président du Gouvernement, Viérin Dino.
Viérin D. (UV) La finalité de cet accord est le réaménagement
d'une zone de la commune d'Aoste allant de Avenue du Conseil des
Commis à place des Chevaliers de Vittorio Veneto. A cet égard
diverses interventions sont prévues, dont la principale est la
restructuration du bâtiment de l'ancien Hôtel Alpino et son
affectation à siège de Finaosta et des sociétés y afférentes.
L'on prévoit également le déplacement dans ce même bâtiment du
Bureau des renseignements touristiques afin de permettre les
travaux de réfection de l'Hôtel des Etats qui ont déjà été
approuvés par le Conseil municipal d'Aoste.
Il est prévu également de revaloriser Place Narbonne et l'axe
routier allant de Avenue du Conseil des Commis à Place des
Chevaliers de Vittorio Veneto, dans le cadre des projets prévus par
la commune d'Aoste en matière d'interventions prévues par la loi de
Aosta Capitale, par la construction d'un parking de 420 places
au-delà de l'enceinte des remparts romains Place Chevaliers de
Vittorio Veneto.
Compte tenu du fait que ces différentes interventions impliquent
des modifications aux normes urbanistiques actuelles, nous avons
proposé à la commune d'Aoste de stipuler cet accord de programme
qu'aujourd'hui nous soumettons à votre approbation, un accord de
programme qui a eu l'avis favorable du CRPT et de la Commission
scientifique pour l'environnement, a été approuvé par la Commission
de l'urbanisme de la commune d'Aoste et par le Conseil municipal
d'Aoste.
Dans l'accord sont indiqués les différents engagements et de la
Commune et de l'Administration régionale ainsi que les temps de
réalisation des différentes interventions.
Président La parole à la Conseillère Squarzino Secondina.
Squarzino (PVA-cU) In Commissione mi ero astenuta rispetto a
quest'atto essenzialmente per il fatto che i commissari non avevano
avuto la possibilità di esaminare la documentazione che faceva
parte integrante dell'accordo di programma.
Poi, sia durante la Commissione, sia nei giorni successivi, sono
arrivati tutti i diversi atti allegati che danno alcuni elementi
più concreti rispetto al contenuto di quest'accordo. Al di là di
quest'incidente - già ieri ho sentito con piacere il Presidente che
ha preso impegno di fornire a tutti i commissari in tempi dovuti la
documentazione -, entrando adesso nel merito dell'atto, notiamo
ancora una volta con dispiacere che quest'accordo di programma come
altri accordi precedenti di programma, (ricordo il penultimo su cui
abbiamo discusso a lungo, quello sull'ospedale), rivela un
atteggiamento impositivo da parte della Regione nei confronti del
Comune di Aosta e, quando parlo del Comune di Aosta, parlo proprio
dei cittadini che vivono e lavorano su questo territorio.
Se esaminiamo l'intervento, riusciamo a capire il senso della
mia affermazione. Forse pochi consiglieri qui presenti hanno avuto
modo di vedere in cosa consiste l'intervento. Esso consiste in una
costruzione in pieno centro storico di un edificio di quattro piani
oltre al piano terra, quindi, cinque piani fuori terra più due
sotto terra, di circa 8000 metri cubi. Questi, uniti ai 3000 metri
cubi dell'ex albergo Alpino, costituiscono una volumetria di circa
11000 metri cubi. Avremo quindi un grosso parallelepipedo che
sorgerà in pieno centro storico a nord dei giardini pubblici e che
ingombrerà ulteriormente il centro storico.
Il Comune di Aosta, rispetto ad ipotesi di edificazione di
grandi volumetrie, aveva sempre detto di no precedentemente,
ricordo che c'erano state nel 1988, poi nel 1992, delle proposte di
edificazioni di grandi volumi. Il Comune di Aosta aveva affermato
con il proprio piano regolatore che in quella zona l'indice di
edificabilità era di 3 metri cubi per ogni metro quadrato e in
questi limiti aveva dato il suo assenso ad un progetto presentato
nel 1990, e concessionato il 18 febbraio 1991, dalla Società
CO.ME.FRE.. Il progetto poi è stato prorogato, prima, sempre a
questa Società CO.ME.FRE e, successivamente, alla Finaosta che era
diventata nel frattempo proprietaria dell'ex Alpino.
Il progetto in questione, che aveva avuto l'assenso del Comune,
prevedeva sì la ristrutturazione dell'Alpino, e su questo siamo
d'accordo, ma prevedeva la costruzione di un edificio ad est, di
2236 metri cubi, che corrispondono quasi ad un quarto dell'edificio
che adesso si vuole costruire. Il Comune di Aosta aveva detto di sì
ad una edificazione all'interno del centro storico, ma nel rispetto
degli indici di edificabilità di tutta quella zona.
Non solo, quando si è approvato in Consiglio comunale l'ultimo
piano regolatore in data 21 maggio 1998, questa zona è stata ancora
trasformata in centro storico e quindi è stato ulteriormente
diminuito l'indice di edificabilità, quasi 2 metri cubi per metro
quadrato. Un mese dopo circa, il 29 giugno 1998, all'improvviso il
Comune di Aosta cambia idea.
Ora che i tempi di decisione del Comune di Aosta siano celeri
non lo metto in dubbio, ma questa volta sono stati così celeri da
riuscire in neanche 40 giorni a rivedere le proprie decisioni e
quindi a pensare che questa zona in pieno centro storico non ha più
le caratteristiche per far parte del centro storico, ma diventa
un'altra cosa. Cosa è successo per modificare il piano regolatore,
per introdurre all'interno del centro storico, quasi come un
francobollo, una zona F9 in cui non c'è nessun limite di
edificabilità? In genere le zone F9 sono collocate più in periferia
e sono ampie zone; ora qui un piccolo francobollo viene inserito
appositamente nel centro storico per poter cambiare gli indici di
edificabilità e per affermare che qui non esiste nessun limite.
Se in tutti questi anni il Comune di Aosta ha detto no ad
un'impostazione di questo genere, l'ha fatto perché andava contro
ogni criterio urbanistico corretto. Infatti mettere grossi volumi
nel centro storico significa intasare ulteriormente il traffico
cittadino soprattutto se ci portiamo dei servizi; significa rendere
ancora più deserta e triste, ancora meno vivibile la vita in città
nel centro storico. Già tutti ci lamentiamo che il centro storico
la sera e nei giorni festivi con tutti gli uffici chiusi non è
vivibile e qui aumentiamo questa caratteristica negativa della
città.
Ancora se il Comune di Aosta aveva detto di no in tutti questi
anni, è proprio perché è convinto, come i criteri urbanistici
prevedono, che occorre portare in periferia e decentrare sul
territorio i servizi che si rivolgono agli utenti di tutta la
Regione. Da quando in qua bisogna concentrare in Aosta tutti i
servizi per tutta la Regione? Quindi c'è stata finora, da parte del
Comune di Aosta, una decisione corretta perché ispirata a principi
urbanistici che sono unanimemente accettati.
All'improvviso il Comune di Aosta cambia decisione. Può anche
darsi che ci siano dei motivi molto seri, non lo voglio mettere in
dubbio. A volte, diceva giustamente l'Assessore Vicquéry, uno
cambia idea, ma ci devono essere delle motivazioni molto forti per
far cambiare idea al Comune di Aosta. Allora, quali sono le
motivazioni? Ci sono interessi della cittadinanza? Ci sono
interessi, progetti particolari per la città capoluogo?
Nelle motivazioni, sia quelle indicate nella delibera del
Comune, sia quelle elencate nella delibera di Giunta che andiamo ad
approvare oggi, si fa un elenco di alcuni fatti, di cui il Comune
prende atto. La delibera del Comune di Aosta del 29 giugno è come
se dicesse: sono successi alcuni fatti contingenti: la Finaosta ha
acquistato la proprietà dell'ex Alpino per realizzarvi la propria
sede, il progetto proposto supera di molto i limiti posti dal
vigente piano regolatore; allora, visto che c'è da parte della
Regione la richiesta di modificare il piano regolatore, noi
accettiamo di modificarlo e ci adeguiamo a questa richiesta,
cambiamo il piano regolatore, creiamo un'apposita zona F,
modifichiamo anche le distanze dai confini privati senza avere
interpellato tra l'altro la confinante Banca d'Italia.
Qual è il motivo profondo per cui bisogna fare tutto questo? È
detto con molta chiarezza nella delibera di Giunta laddove si parla
di "un'esigenza dell'Amministrazione regionale di rendere più
adeguati e tempestivi i servizi resi alla collettività date le
strette interdipendenze con le principali strutture finanziarie e
bancarie regionali".
Allora, che nella nostra società in cui c'è la
telecomunicazione, c'è il computer, c'è internet, si debbano
spostare fisicamente vicini i servizi perché possano meglio
lavorare, pare una cosa
decisamente folle. In base a questo principio il Consiglio
regionale dovrebbe interrompere i suoi lavori e fare sciopero
perché, primo, molti dei servizi sono collocati in modo dislocato e
non si può lavorare bene; secondo, tutti quelli che hanno dei
servizi pubblici che interessano tutto il territorio chiedono di
poter venire in città al centro. Ma da quando questo è un criterio
così motivante per cambiare progetto urbanistico? Ci troviamo di
fronte all'assurdo che una Società, la Finaosta, che fra l'altro è
una Società nata per favorire i finanziamenti e la gestione di
progetti per conto della Regione, detta i criteri urbanistici per
la città di Aosta, cioè pretende di venire qui in pieno centro e
pretende di aumentare ancora di più uno degli elementi critici
della nostra città che è il traffico, che è l'intasamento, che è la
presenza nella città di Aosta di tutti gli utenti che arrivano da
tutta la Valle.
Credo che questi siano motivi sufficienti per dire che noi non
siamo d'accordo su quest'atto, assolutamente. Nel momento in cui la
Giunta regionale, tramite Finaosta, decide di intervenire
sull'organizzazione urbanistica della città di Aosta, lo fa,
secondo me, senza rispettare le esigenze dei cittadini di Aosta;
ancora una volta vengono concentrati nuovi ed ampi spazi per
attività terziarie in zone già cariche di funzioni pubbliche
congestionando ulteriormente il traffico. Lo so che c'è questo
garage, so che c'è la possibilità di un parcheggio fuori le mura
che può accogliere parte di questi utenti, ma non possiamo noi
pensare che costruendo - tra l'altro pagando come Regione - 140
garage controbilanciamo i guai che quest'edificio comporta per la
città di Aosta.
Ci sono ancora due elementi formali, ma neanche poi tanto perché
diventano sostanziali. Nell'accordo di programma non è detto, per
esempio, come vengono recuperati i finanziamenti per i parcheggi.
Qui si fa un accordo di programma senza che vengano indicati
nell'accordo di programma i finanziamenti per le opere. Sì, c'è
l'indicazione che da Aosta capoluogo vengono prese le risorse per
Piazza Narbonne, cioè che, per quanto riguarda le opere di cui al
punto A dell'articolo 3, progettazione ed esecuzione delle opere di
riqualificazione di Piazza Narbonne, si fa riferimento ai fondi per
Aosta capoluogo, ma per le opere di cui al punto B dell'articolo 3,
cioè tutte quelle che riguardano progettazione, esecuzione di un
parcheggio pluripiano con capienza minima di 420 posti auto su aree
di proprietà comunale, per queste opere non viene detto
chiaramente, dove si attingono i finanziamenti. Basti vedere
l'articolo 4, dove si parla di tempi di attuazione e dove sono
indicati anche i finanziamenti, come vengono recuperati i fondi per
questo tipo di intervento.
Si dà atto che, dalle ore 10,20 alle ore 11,04, presiede il
Vicepresidente Viérin Marco.
Presidente Sempre in tema di discussione generale, ha chiesto la
parola il Consigliere Lanièce.
Lanièce (Aut) Anch'io prendo la parola per esprimere
l'astensione che il Gruppo degli Autonomisti avrà su
quest'atto.
Come ha già detto la Consigliera Squarzino, che ha evidenziato
alcuni aspetti tecnici, quest'atto mostra diverse lacune, lacune,
come diceva la stessa Consigliera Squarzino, dal punto di vista
anche dei documenti allegati. Fatto sta che se uno legge
quest'atto, all'articolo 2 dell'accordo di programma si parla di un
allegato B che noi commissari di commissione abbiamo richiesto, ma
che non so quanti dei commissari presenti in aula abbiano ricevuto.
Di per sé questo dimostra una grossa lacuna dell'atto
amministrativo che oggi stiamo per votare.
Passando ad altri aspetti, possiamo dire, sintetizzando, che
questo progetto fa in pratica un'inversione di tendenza, mentre si
tende a portare i servizi all'esterno e a cercare di rendere meno
intasato il centro città, qui si fa un'azione inversa, si
contribuisce cioè ad un maggiore intasamento del centro della città
con una costruzione nell'Albergo ex-Alpino dove saranno collocate
le sedi della Finaosta, dell'Aosta Factor, del Centro sviluppo, che
avranno circa 80 dipendenti. Questo dimostra già un maggiore
accentramento, questa è la prima considerazione da fare rispetto
anche alle stesse tendenze del Consiglio comunale di Aosta che
sosteneva la necessità di dislocare all'esterno i servizi. Qui,
ripeto, si fa un'azione inversa che porterà un maggiore intasamento
del traffico urbano della città di Aosta, già abbastanza
caotico.
Vi è un secondo problema, di natura più tecnica, che era già
stato evidenziato. Come si evince dalla lettura della delibera del
Consiglio comunale, la consistenza dell'intervento edilizio
proposto è notevolmente superiore ai limiti posti dagli strumenti
urbanistici vigenti: infatti, si parla di un aumento eccessivo di
volumetria che porterà ad un indice pari a 10 metri cubi per metro
quadro. Questo dimostra anche, come diceva la stessa Consigliera
Squarzino, che per questo provvedimento c'è stato un aumento
eccessivo di volumetria e questo spingerà sicuramente i cittadini a
chiedersi perché alla loro richiesta di ristrutturare degli edifici
di loro proprietà situati in questa zona si sono sempre sentiti
rispondere negativamente, mentre adesso vedranno che con
quest'intervento si passa all'eccesso opposto, quindi ad un aumento
di volumetria.
Come dicevo, quest'accordo di programma è un accordo abbastanza
lacunoso: non vengono dettagliati i finanziamenti che sono
necessari per poter eseguire quanto previsto da quest'accordo di
programma; nella stessa delibera di Consiglio comunale si parla
dell'urgenza e della necessità dell'Amministrazione regionale che
hanno spinto il Comune ad accelerare i tempi per approvare
quest'accordo di programma, necessità ed urgenza che ad esempio non
sono menzionate nella delibera regionale. Una piccola
contraddizione, se così si può dire.
Un altro problema, anche questo abbastanza importante, è quello
del parcheggio. Nell'accordo di programma fra i vari interventi
previsti si parla della ristrutturazione dell'Alpino, della
costruzione di questo parcheggio pluripiano di 420 posti,
parcheggio che dovrà essere localizzato al di là delle mura, quindi
nella zona della Piazza del Mercato.
In sede di Commissione avevo fatto rimarcare come la costruzione
di un parcheggio nelle vicinanze delle mura romane sicuramente
avrebbe riportato alla luce, nel corso degli scavi, dei reperti
archeologici e, visto che nell'accordo di programma veniva fissato
il tempo di attuazione di tale parcheggio (entro il 2001), avevo
chiesto se si era così sicuri che entro il 2001 questo parcheggio
verrà realizzato dato che si tratta di un parcheggio di 420 posti
ovvero tre volte tanto il parcheggio che esiste adesso
all'ospedale.
Mi ha risposto il Responsabile della Finaosta precisando che non
è detto che questo parcheggio sarà interrato. A questa risposta sia
io che la collega Squarzino siamo rimasti a bocca aperta, ma non
avendo nulla a disposizione non potevamo che prendere atto di una
cosa che potrebbe anche avere un grosso impatto ambientale.
In questi giorni è arrivato uno dei tanti documenti che
mancavano alla discussione dell'atto in Commissione ed è il famoso
programma urbano dei parcheggi nel quale, al riguardo di questo
parcheggio, che verrà fatto nella zona del mercato, si parla di due
livelli sotterranei serviti da rampe destinate alle autovetture.
Queste sono delle forti contraddizioni: per quale motivo è stato
allegato all'accordo di programma un atto che parla di parcheggio
sotterraneo, mentre in sede di discussione, nel momento che poniamo
un problema così importante, anche perché, sicuramente, scavando
per costruire un parcheggio si troveranno dei reperti archeologici,
il Responsabile della Finaosta mi rassicura dicendo che non è detto
che il parcheggio sarà interrato? Testuali parole che ritroviamo
sul verbale della Commissione. Questo dimostra una contraddizione
forte e suscita delle forti perplessità da parte nostra su
quest'accordo di programma, accordo che serve forse anche per
superare certe deroghe al piano.
Comunque rimangono le nostre perplessità ad esempio sul
parcheggio anche perché a quanto ci risulta fino a poco tempo fa vi
era a livello di Consiglio comunale un impegno finanziario nel
bilancio del Comune di Aosta per la ristrutturazione del mercato
coperto; a quanto mi risulta quest'intervento è stato accantonato.
Questo cosa vuol dire: che il parcheggio verrà fatto nel mercato
coperto?
Ci sono parecchie domande che non hanno avuto una risposta
adeguata che ci potesse permettere di comprendere meglio la
situazione reale. È per questo che siamo propensi ad astenerci su
quest'atto proprio perché mi sembra un atto frettoloso e non
completo che probabilmente realizzerà sì nell'ex Alpino la sede
della Finaosta e poi la sede dell'Ufficio per le informazioni
turistiche, ma che non realizzerà il parcheggio che serve ai
dipendenti della Finaosta per parcheggiare la propria auto e questo
porterà automaticamente un maggiore intasamento del traffico urbano
nella città di Aosta.
Questo mi sembra un fatto rilevante da tenere in considerazione
perché se si vuole fare un intervento per ristrutturare un sito
importante, è necessario fare un intervento anche per fare il
parcheggio e per evitare un forte intasamento di auto, come sia io
che la Squarzino abbiamo messo in evidenza.
Ad oggi l'intervento sul parcheggio è molto lacunoso,
contraddittorio, come dicevo prima, quindi non vorremmo che il
parcheggio fosse stato inserito nell'accordo di programma solo per
tacitare le eventuali critiche, ma che poi - per problemi dovuti
agli scavi o dovuti al problema del mercato che non si può spostare
perché non si trova una nuova localizzazione - non venga fatto,
dilazionando il tempo previsto dall'accordo di programma. Ricordo
che nell'accordo di programma per la realizzazione del parcheggio
viene fissato il termine per il 2001. Riteniamo che questo termine
sicuramente non verrà rispettato e quindi, in presenza di queste
forti contraddizioni, ci asterremo su quest'atto.
Presidente Ha chiesto la parola il Consigliere Lattanzi.
Lattanzi (FI) Aggiungere qualcosa alle motivazioni già espresse
molto bene dai Consiglieri Squarzino e Lanièce e, dopo la posizione
che Forza Italia ha assunto a livello di Consiglio comunale,
manifestando la sua contrarietà a questo progetto, dicevo che
aggiungere qualcosa a quelle motivazioni diventa veramente
difficile.
Però è giusto che vi significhiamo qual è stata la posizione che
ci ha contraddistinto in sede comunale e che ci metterà nelle
condizioni di non essere a favore, anche oggi, su questo disegno di
legge.
Al di là dell'impatto ambientale degli 11.000 metri cubi - che
sicuramente sono una bella botta però, se non li costruiamo qui
dove li andiamo a costruire: sui prati di Sant'Orso a Cogne
probabilmente no, su Montfleury neppure pertanto, credo che se non
li costruiamo in città, diventa difficile trovare altri luoghi - il
problema non è tanto della quantità e dell'impatto ambientale. Per
quanto ci riguarda il problema è invece più legato alla
destinazione d'uso e qui condividiamo le perplessità manifestate
dalla Consigliera Squarzino che diceva come nell'era della
tecnologia sostenere un'esigenza di fisicità e di presenza nel
centro di Aosta della Finaosta diventi insostenibile.
Credo che qui ci sia l'ambizione di qualche megadirigente di
quella struttura che è anche appoggiata da una volontà politica per
la quale si ritiene che l'organo finanziario della Regione debba
essere laddove istituzionalmente sono presenti gli istituti di
credito, le società finanziarie e tutto quanto, ma non per un
problema di operatività perché non credo che vedremo dei messi che
corrono da una banca all'altra semplicemente per una questione di
immagine istituzionale che effettivamente può essere anche una
motivazione, ma che diventa abbastanza discutibile laddove
quest'esigenza impatta con quella che è invece un'esigenza della
città. E qui parlo da cittadino di Aosta e da ex Consigliere
comunale del Comune di Aosta, il quale - come Squarzino citava -
aveva già opposto la sua volontà a questo progetto, non per chissà
quale senso di masochismo finanziario piuttosto che edilizio, ma
semplicemente per un principio - che poi è venuto meno credo per
giochi di palazzo - che era quello di decentrare le strutture
finanziarie, regionali, pararegionali, per un principio
stupidissimo, ma altrettanto importante per la qualità della vita
dei cittadini: la desertificazione della nostra città.
È sufficiente venire alle sette e mezza di sera quando gli
Uffici della Regione e gli annessi e connessi chiudono per
comprendere quanto sia sbagliato per il capoluogo regionale da una
parte dire che si vuole rendere il centro storico vivibile, ricco,
centro turistico, ma anche momento di incontro della cittadinanza e
dall'altra sostenere - e sono sempre le stesse persone che adducono
ora posizioni pseudoculturali piuttosto che pseudosociali -
concetti completamente diversi. Quest'incoerenza l'abbiamo
denunciata già a livello comunale, ci è dispiaciuto che quella sede
strutturale venisse destinata ancora una volta ad uffici che alle
otto di sera saranno chiusi e che, dopo aver creato problemi di
parcheggio durante la giornata, lasceranno il vuoto nella
serata.
Per chi vive ad Aosta questo problema è sentitissimo,
probabilmente molti dei consiglieri presenti in aula questo
problema non lo vivono perché alla sera rientrano nel loro paese e
lì vivono in un ambiente sociale sicuramente di qualità migliore
sotto l'aspetto dei rapporti.
Aosta sta vivendo un dramma inascoltato e disatteso
dall'Amministrazione regionale, dramma che si è perpetrato
addirittura attraverso la costruzione del Centro di formazione
permanente di via Federico Chabod, che contribuirà insieme alle
scuole, agli istituti e a tutto il resto ad una completa
desertificazione della città.
Noi lanciamo un urlo, ma sappiamo che quest'urlo cadrà nel vuoto
perché pare che in questo caso sia più importante l'immagine di
qualche dirigente o di un istituto finanziario piuttosto che la
vita dei cittadini. Un urlo che richiama a lavorare per dare alla
città di Aosta una qualità di vita per i cittadini di Aosta
vivibile.
Certo che queste scelte, non questa in specifico, ma la
continuità di questo tipo di approccio, continuano a far vivere
alla città un dramma dal quale non ne usciamo più. Checché se ne
dica se vogliamo rendere il capoluogo regionale città turistica,
città dell'ospitalità, città della convivenza, città del cittadino,
queste sono le scelte da non fare. Bisogna avere il coraggio, per
un obiettivo più grande che è la qualità della vita dell'uomo, di
dire che le istituzioni e gli strumenti finanziari si devono
decentrare.
Nella stessa ottica si dovrà affrontare il problema
dell'Ospedale regionale, si dovrà affrontare il problema degli
assessorati che sono stati centralizzati addirittura in via de
Tillier perché prima o poi la città esploderà nella sua desolatezza
o imploderà.
Quindi ribadiamo oggi, lo abbiamo già detto in Consiglio
comunale, che la continuità di queste scelte porta ad una qualità
della vita dei cittadini di Aosta assolutamente invivibile. Mi
rendo conto che c'è meno sensibilità da parte di chi questo
problema non lo vive, mi sembra però quanto mai incoerente che
queste scelte vengano appoggiate da chi in questa città non solo ha
vissuto, ma ha ricoperto anche ruoli istituzionali e ha potuto in
prima persona rendersi conto del dramma di questa città.
Avevamo promesso che alle nostre eventuali elezioni in Consiglio
regionale avremmo tenuto presente le esigenze del capoluogo
regionale che in questi anni a nostro avviso sono state più di una
volta disattese ed addirittura ignorate - dall'area Cogne, agli
insediamenti delle strutture operative della Regione nel nostro
capoluogo, ad una completa assenza di politica
turistico-commerciale sul territorio perché le scelte di più ampio
respiro vengono decise in Regione -, accusavamo il Sindaco Fiou
prima e poi il Sindaco Thiébat di essere sudditi di una Regione,
che imponevano loro delle scelte decise in altri salotti, questa è
una di quelle decisioni che sicuramente Thiébat non ha potuto
appoggiare, ha dovuto accettare - anche se ha messo la firma qui
sotto chiaramente non lo riconoscerà mai - e che sa perfettamente
non corrispondere alla volontà dei cittadini di Aosta. E questo
credo sia giusto significarlo.
Presidente Ha chiesto la parola il Consigliere Fiou.
Fiou (GV-DS-PSE) Credo che sia a conoscenza di tutti che la
conformazione territoriale di Aosta rende difficile una
razionalizzazione della viabilità, dei parcheggi, eccetera proprio
per problemi di spazio, quindi qualsiasi intervento che si faccia
all'interno della città crea problemi di non facile soluzione e
rischia di aggravare proprio i problemi già esistenti.
Di fronte a queste difficoltà c'è stato un periodo in cui la
città di Aosta ha avuto un atteggiamento di difesa verso proposte
della Regione che ponevano con una certa facilità richieste di
interventi per risolvere problemi logistici della Regione stessa o
richieste di società collegate. Con una certa facilità, sì, perché
la Regione diceva: ho bisogno di risolvere questi problemi, ma non
si faceva carico delle questioni urbanistiche, di viabilità, di
parcheggio o altro che questi interventi inducevano.
Quest'atteggiamento di difesa ha però creato una condizione che
non poteva essere retta a lungo perché abbiamo bloccato situazioni
della città che stanno degradando e che sono lì ferme. Ora bisogna
cominciare a porci il problema se è meglio tenere in piedi un ex
albergo Alpino che sta pian piano crollando (e a questo riguardo
abbiamo avuto interpellanze, mozioni sugli alberelli che crescevano
sul tetto dell'Alpino ... c'è tutta una storia riguardo al degrado
dell'Alpino) o se mediamo fra le esigenze che la Regione sta
portando avanti con un atteggiamento che in questa fase definirei
diverso. Ed è questa forse la novità che non dobbiamo sottovalutare
nel momento in cui affrontiamo il problema Alpino che è vero viene
ad aggiungere qualche problema di viabilità e di parcheggio, ma
nello stesso tempo la Regione esprime la volontà di farsi carico di
una parte delle opere che devono essere fatte per andare incontro
alle esigenze nuove che vengono poste dall'intervento stesso.
Mi pare che questo tipo di mediazione possa aprire una fase
diversa perché interventi nella città di questo tipo ne troveremo
altri: sto pensando allo Splendor, sto pensando all'intervento
sull'area megalitica di Saint-Martin che riproporrà problemi di
parcheggio e di viabilità, sto pensando all'ospedale e così via. Ci
sono cioè tutta una serie di iniziative che sono necessarie e che
dobbiamo fare, altrimenti rischiamo un maggior degrado della
città.
È l'attenzione diversa che si affaccia in questa occasione che
deve essere sottolineata. Io richiamo l'esigenza di rafforzare
ancora di più questo atteggiamento perché adesso risolviamo il
problema dei finanziamenti dei parcheggi per il pezzo che spetta al
Comune con Aosta capitale, ma quando cominceremo a pensare all'area
megalitica e ad altre situazioni, è chiaro che i soldi di Aosta
capitale, tra l'altro già impegnati in altre opere, non basteranno
più. Quindi se si scaricano sul Comune fette di finanziamenti,
bisognerà anche pensare dove il Comune dovrà andare a prendere i
soldi a meno che si induca il Comune a cominciare ad aumentare
l'ICI e le tasse nel momento in cui, mi pare, ci sia un clima anche
in campo nazionale di sollevazione di attenzione rispetto a questa
fiscalità che attraverso i comuni sta crescendo a dismisura.
Ancora due questioni sull'Alpino in particolare. L'Alpino è
comunque una zona di terziario, non so se qualcuno si illudeva che
la Regione lì intervenisse in una ristrutturazione per fare degli
alloggi. Io dico che è possibile, anche a me piace sognare però poi
di tanto in tanto scendo con i piedi per terra.
È un intervento, ed è la seconda questione, che richiede sì un
aumento di volumetria, ma che non induce questo grande traffico;
sembra quasi sia il centro commerciale dove ci sono trecento
macchine alla volta che vanno ad ammucchiarsi sotto l'Alpino. C'è
la proposta di un intervento di parcheggio che mi pare importante e
che va a risolvere problemi non solo per l'Alpino ma anche per
altre esigenze. C'è un impegno di recuperare un'area che va
dall'Alpino fino a Piazza Vittorio Veneto. Mi pare una mediazione
accettabile anche se è vero che crea qualche problema in più
rispetto a quello che c'era prima, ma ne risolve altri, quindi mi
pare una mediazione realistica che vada sostenuta.
Presidente Ha chiesto la parola la Consigliera Squarzino
Secondina.
Squarzino (PVA-cU) Volevo rispondere con alcune osservazioni a
quanto ha detto il Consigliere Fiou.
Vorrei che fosse chiaro che la nostra posizione non dice no alle
ristrutturazioni dell'area dell'ex albergo Alpino. Non per niente
nel mio intervento ho fatto riferimento a quel progetto che il
Comune aveva già approvato in cui è prevista sia la
ristrutturazione dell'Alpino, sia l'edificabilità di un corpo di
una certa volumetria, però non ai livelli attuali.
La città deve pagare qualche costo, certo. Ho chiesto prima per
quale motivo. Credo che il problema dello Splendor sarà diverso
perché quello è un servizio per la cittadinanza. È diverso un
centro culturale rispetto ad un centro finanziario che ha solo
bisogno di far lavorare in linea i computer.
È stato detto che c'è un "do ut des"; vorrei capire cosa dà la
Regione. La Regione paga tutto questo con 140 parcheggi su 420; non
so fare i calcoli, saranno 1,5 miliardi, 2 miliardi, 3 miliardi?
Allora questo è il costo che la Regione paga per poter condurre
l'operazione, operazione che poi la cittadinanza paga sulla propria
pelle.
A conclusione del mio intervento precedente avevo detto che
c'erano alcune cose formali, ma che diventano poi sostanziali,
nell'accordo di programma che stiamo approvando; la prima era il
fatto che non sono indicati i finanziamenti di quei parcheggi e
prego il Consigliere Fiou di verificare con il Comune di Aosta se
ci sono nel finanziamento di Aosta capitale i soldi per i parcheggi
da mettere in Piazza Vittorio Veneto. Non ci sono.
C'è un altro elemento formale; la delibera richiama l'articolo
27 della legge n. 142/90 nel quale si dice che, per verificare la
possibilità di concordare l'accordo di programma, il Presidente
della Regione o il Presidente della Provincia o il Sindaco convoca
una conferenza tra i rappresentanti di tutte le amministrazioni
interessate. Chiedo se questa Conferenza è stata convocata, quando,
da chi, in che data, chi ha partecipato, cosa è stato detto. Pongo
un problema formale dell'atto che diventa problema sostanziale.
Presidente Se nessun altro Consigliere chiede la parola,
dichiaro chiusa la discussione generale. Ha chiesto la parola il
Presidente della Giunta, Viérin Dino.
Viérin D. (UV) J'ai apprécié la verve et même la présentation
romancée que Dina a faite de cette proposition, en étant tous dans
l'attente de connaître pourquoi nous avons changé d'idée en
l'espace d'un mois. C'est depuis longtemps que ce problème est à
l'attention non seulement de l'Administration régionale, mais
également de la Commune d'Aoste et si on a recouru à l'accord de
programme, ce n'est pas pour modifier totalement la zone qui avait
été définie au mois de mai 1998, mais c'est pour pouvoir intervenir
dans une partie spécifique de cette même zone. Mais, en tout cas,
le problème est un problème de caractère général parce qu'il y a -
il est vrai - l'intervention concernant le bâtiment de l'ancien
Hôtel Alpino, mais il y a également le projet général de
réaménagement de toute une zone. La proposition s'insère donc dans
ce contexte de caractère général.
Pour ce qui est des financements, ceux-ci n'ont pas été insérés
dans cet accord de programme tout d'abord parce que les
financements concernant la restructuration de l'ancien Hôtel Alpino
sont à la charge de la Société qui s'occupera de ces travaux,
Finaosta, directement ou par le biais d'une de ses Sociétés;
ensuite pour ce qui est des "parkings" il y a le rappel à l'article
3 où l'on dit que la commune s'engage "alla progettazione ed
esecuzione di un parcheggio pluripiano per una capienza minima di
420 posti".
Cent quarante places sont à la charge de l'Administration
régionale, dont 50 seront encore à la charge de Finaosta parce que
Finaosta prévoit des "parkings" dans les limites qui sont prévues
dans le plan des déplacements urbains et non urbains. Cette
intervention n'est pas en contraste avec le plan qui a été approuvé
par la commune et tous les problèmes de circulation ou tout ce
catastrophisme auquel fait référence Mme Squarzino ne sont pas
tels. Si la Commune a approuvé un plan pour réglementer la
circulation à l'intérieur de la ville et si cette intervention
n'est pas en contraste avec ce plan, alors il faut modifier le plan
pour pouvoir affirmer que nous sommes en dehors de toute logique.
De même, si vous regardez, Mme Squarzino, la hauteur de ce
bâtiment, vous pourrez constater qu'il n'y a pas de contrastes
majeurs. Au contraire, il y a des bâtiments qui ont déjà une
hauteur plus élevée par rapport à l'intervention qui est prévue.
Cela simplement pour remettre les choses au clair vu que de votre
présentation il apparaît qu'on est en train de construire un
gratte-ciel. Vous avez l'alignement des différents bâtiments qui
déjà existent et vous pouvez constater qu'il n'y a pas de
contraste.
Pour ce qui est par contre des sentiments de M. Lattanzi, il est
bien constater comme M. Lattanzi change d'attitude. Quand prend la
parole, il est sur la scène, il se transforme et il nous rappelle
toujours que nous ne sommes pas sensibles, il est le seul sensible
aux intérêts de la municipalité, de la communauté valdôtaine tout
entière. J'espère qu'il quitte un peu son habit de Conseiller
municipal d'Aoste pour être sensible en général aux problèmes de
cette Vallée. Il présente une hypothèse où à l'intérieur du centre
de la ville l'on ne devrait pas insérer des services publics, dans
ce cas Finaosta avec ses différentes sociétés. J'espère qu'il peut
accepter la présence d'exercices commerciaux ou sinon des
habitations.
En effet si l'on ne garde pas un équilibre entre ces différentes
présences, aussitôt après il y a le Comité des commerçants ou des
hôteliers, comités qui sont soutenus par ceux qui aujourd'hui nous
contestent, nous disent: attention, nous sommes en pleine crise, le
centre historique meurt, il n'y a plus personne. Ou encore, avec
l'ouverture de la route qui contourne Aoste, la circulation ne
passe plus à travers l'Amérique et alors il y a la pétition de tous
ceux qui exercent leur activité à l'Amérique.
Je souligne ces aspects simplement pour souligner que s'il y a
différentes sensibilités, et l'on ne peut soutenir la thèse que si
nous avons prévu d'insérer à l'intérieur du centre historique des
activités du tertiaire, nous sommes insensibles aux problèmes de
cette ville.
Nous nous rendons compte que les problèmes de cette ville sont
des problèmes importants, mais il doit y avoir un équilibre entre
les différentes présences et les différentes activités. Je pense
que cette intervention est une intervention qui tout d'abord donne
une réponse immédiate à une situation de
dégradation…
(interruzione della Consigliera Squarzino Secondina, fuori
microfono)
... Dina Squarzino si vous voulez parler, je vous laisse
volontiers la parole... la Comefre était une Société privée, mais
il n'y a personne qui a voulu intervenir. Il faut souligner cet
aspect également. Tout d'abord il y avait comme hypothèse
d'utilisation la Banque de la Vallée d'Aoste. A cet égard,
certaines remarques auraient été plus motivées vu que la Banque
entraîne un nombre majeur de personnes et donc, du point de vue de
l'équilibre existant à l'intérieur d'un centre historique, la
présence d'une banque est une chose différente par rapport à la
présence de sociétés financières, qui n'ont pas une activité de
guichet. Dans ce cas la solution a été celle de prévoir 30
"parkings" à l'intérieur du bâtiment et les autres "parkings" en
dehors de l'enceinte des remparts romains, vu que si l'on veut
fermer à la circulation le centre historique, il faudra maintenir
des activités à l'intérieur de ce même centre et déplacer à
l'extérieur les "parkings".
Pour ce qui est par contre de la remarque formulée par Mme
Squarzino, concernant l'article 27 de la loi n° 142/90, à part la
considération que le CRPT et le Comité scientifique pour
l'environnement ont été convoqués et ont exprimé leur avis
favorable, l'article établit: "pour vérifier la possibilité de
concerter l'accord de programme".
Il n'y avait pas dans ce cas la nécessité de vérifier la
possibilité de concerter cet accord. Je relis en italien:
"Verificare la possibilità di concordare l'accordo di programma";
Qu'est-ce que nous devions concerter? La municipalité d'Aoste et
l'Administration régionale étaient d'accord et avaient déjà exprimé
leur volonté; la convocation doit donc être effectuée pour vérifier
cette possibilité. Selon l'avis des Responsables des bureaux il n'y
a pas la nécessité de pourvoir à la convocation de cette Conférence
parce qu'elle devrait vérifier une volonté qui a déjà été exprimée.
Donc pourquoi convoquer un organe pour vérifier une volonté déjà
concertée?
Les accords de programme, si vous lisez entièrement, l'article
concernent plusieurs sujets; la convocation de la Conférence des
services veut simplifier les procédures. Si nous devons trouver un
accord - et nous l'avons fait - entre ANAS, les différents bureaux
de l'Etat, les collectivités locales, la Région, l'USL, il est donc
opportun de convoquer une conférence des services pour vérifier
cette possibilité et, sur la base des décisions de la Conférence
des services, nous simplifier la procédure. Or si l'interprétation
logique n'est pas celle-là, alors vous ne voulez pas simplifier les
choses, Mme Squarzino, mais vous voulez les compliquer parce que
vous voulez qu'on convoque des organes simplement pour faire
ratifier ou pour examiner des décisions qui ont déjà été
prises.
(interruzione della Consigliera Squarzino Secondina, fuori
microfono)
... je ne discute pas que ce soit un organe technique, mais
dites-moi pourquoi cette Conférence des services est convoquée:
"per verificare la possibilità di concordare l'accordo di
programma".
Président La discussion générale est fermée. Est-ce quelqu'un
demande la parole pour déclaration d'intention? La parole au
Conseiller Curtaz.
Curtaz (PVA-cU) Non farò perdere tempo. Voto contrario, anzi
contrarissimo a quest'operazione che è contro ogni criterio
elementare di urbanistica perché la tendenza dappertutto è quella
di decentrare i servizi e di lasciare possibilmente gli
automobilisti fuori dalle città per farli entrare con altri
mezzi.
Qui invece facciamo i parcheggi al centro di Aosta in modo da
favorire l'uso dei mezzi privati, facciamo un centro di servizi al
centro della città e quindi mi sembra che sia una cosa priva di
ogni logica. Questo è un argomento sufficiente per dichiararci
contro questa scelta.
Voglio anche immaginare, forse sarò un po' pessimista, che come
minoranza questa vicenda ci darà da fare in futuro perché sarà
curioso verificare con quali tempi verranno realizzati i
parcheggi.
Sono meno preoccupato per la struttura, credo che quella andrà
avanti abbastanza bene, invece per i parcheggi ho l'impressione che
avremo occasione di lavorare e di riparlare sulla validità di
quest'accordo di programma così come è stato impostato con tutti i
cuscinetti messi intorno per fare "digerire la pillola".
Président Je soumets au vote l'objet n° 21.1 à l'ordre du jour,
les collègues sont invités à voter:
Conseillers présents: 32
Votants: 29
Pour: 23
Contre: 6
Abstentions: 3 (Comé, Lanièce, Viérin M.)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK