Consiglio Regionale della Valle d'Aosta - Oggetto del Consiglio n. 1554 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1554 del 2 ottobre 1985 - Resoconto
OGGETTO N. 1554/VIII - RINVIO DELL'ESAME DELLA PROPOSTA DI
LEGGE CONCERNENTE: "INTERVENTI STRAORDINARI PER IL RECUPERO
ABITATIVO DEI CENTRI STORICI".
PRESIDENTE:
Ha chiesto la parola il Consigliere Viberti;
ne ha facoltà.
VIBEFTI (N.S.):
Nel recente Consiglio della seconda
quindicina di settembre abbiamo accettato un rinvio, concordando
con il Presidente della Giunta un suo impegno a fornirci delle
precisazioni su quanto la Giunta sta predisponendo in merito ad un
disegno di legge analogo a quello presentato molto tempo fa da
Nuova Sinistra e concernente: "Interventi straordinari per il
recupero abitativo dei centri storici". Prima di dare inizio
all'eventuale illustrazione del disegno di legge n. 206 restiamo
pertanto in attesa di sentire quanto il Presidente della Giunta o
l'Assessore competente vorranno dirci, dopodichè decideremo di
conseguenza.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BCRBEY (D.C.):
La Giunta regionale sta effettivamente
lavorando su questo tema che riteniamo une dei più importanti per
l'economia valdostana. E' un disegno di legge di un certo impegno
per il recupero abitativo dei centri storici, perchè l'indirizzo è
duplice: di natura sociale, per dare la prima casa a chi è
proprietario di un fabbricato nei centri storici, e di natura
economica, per dare la prima casa nei centri storici, perchè
l'indirizzo deve essere rivolto al recupero dei fabbricati
esistenti piuttosto che all'occupazione di nuovi terreni.
Lo scopo è quello di avere una legislazione generalizzata,
valida non solo per la città di Aosta, ma anche per gli altri
Comuni della Valle, anche se dobbiamo interpellare per primo quello
di Aosta che finalmente si è dato una struttura definitiva a
livello di Giunta. Si cercherà di poter intervenire anche con
l'istituto dell'esproprio, perchè nei centri storici esiste il
problema, comune alla maggior parte dei fabbricati, della
frammentazione della proprietà che spesso appartiene a persone
irreperibili, perchè residenti fuori della Valle. L'esproprio
verrebbe messo in atto, affinché il Comune, la Regione o un
Consorzio, dopo essere divenuto proprietario, possa intervenire per
il recupero abitativo, grazie al finanziamento che viene
ipotizzato. Questi indirizzi, per il momento, sono solo a livello
d'impostazione politica e devono essere trasformati in un'organica
proposta di legge e di questo abbiamo incaricato i tecnici degli
Assessorati competenti ed anche alcuni esperti esterni. Ci
auguriamo che entro il mese di novembre questa legge possa essere
approntata.
Sappiamo che il Consigliere Viberti prenderà la parola per dire
che si è in ritardo su questo problema, ma poiché riteniamo che
questo disegno di legge sarà uno dei più importanti per l'attività
dei Comuni nel prossimo quinquennio, noi vorremmo predisporre un
disegno di legge che sia il più giusto e il più operativo
possibile.
PRESIDENTE:
La Presidenza chiede al Consigliere Viberti
se intende, nei limiti fissati dall'Assessore, rinviare la sua
proposta di legge alle Commissioni competenti che la potranno
esaminare insieme al disegno di legge della Giunta. Quindi la prima
e la seconda Commissione saranno investite del problema e potranno
discutere la proposta del Consigliere Viberti, sempre se egli è
d'accordo.
Ha chiesto la parola il Consigliere Viberti; ne ha facoltà.
VIBERTI (N.S.):
Devo dire che io mi aspettavo qualche
cosa di più dalla Giunta. Mi era stato, se non proprio assicurato,
comunque promesso un piccolo documento che permettesse di mettere
in evidenza quali sono i criteri (Chiedo scusa al Presidente se
approfitto del regolamento, ma credo sia necessario spiegare i
presupposti della scelta che poi farò) e gli intendimenti, almeno a
livello teorico, della Giunta su questo problema che da tempo è
riconosciuto come impellente ed importante.
L'Assessore Borbey stesso dice che si tratta di un problema che
può addirittura qualificare questa legislatura. E' un provvedimento
sul quale, indubbia mente, ci deve essere un serio dibattito che
noi non rifiutiamo; il fatto è che questo dibattito non c'è. A noi
non interessa mettere in discussione questa proposta di leggi
perchè sia bocciata e non ci interessa neanche che venga recepita
integralmente. Gradiremmo invece cominciare a conoscere almeno gli
indirizzi su cui la Giunta sta lavorando, mentre non possiamo
ottenere neanche questo.
Nell'esprimere la mia insoddisfazione per quello che è stato
fatto, chiederei il rinvio della discussione alla prossima seduta
consiliare e non il rinvio alle Commissioni. Prima o poi questo
dibattito dovrà essere affrontato: se non lo si vuole fare
attraverso il dibattito amichevole ed il confronto sui documenti,
saremo costretti a farlo attraverso la discussione della legge. Noi
prendiamo atto che all'interno di questa Giunta c'è la volontà
precisa di arrivare, anche se non a breve termine, ma quantomeno
entro quest'anno, alla discussione di questo provvedimento. Noi,
però, ricordiamo che già prima delle elezioni c'era stato richiesto
di evitare il dibattito che poteva essere rovinato e soffocato
dall'imminenza elettorale.
Intorno a questo progetto di legge non vediamo niente di
concreto, mentre in altre occasioni avevamo apprezzato i primi
difficili passi e le proposte che erano state avanzate. E' inutile
ricordare che si è in ritardo rispetto alle stesse disposizioni di
legge che questo Consiglio ha votato e c'è anche un po' di amarezza
nel constatare che, nonostante la proclamata volontà, non si riesce
ad andare avanti.
Il Comune di Aosta da anni aspetta la possibilità di accedere a
dei finanziamenti dai quali è sempre rimasto escluso per diversi
motivi. Il centro storico ha bisogno di un intervento che gli ridia
quella vitalità che è garantita solo da una particolare sua
destinazione. E' importante che ci sia una serrata discussione
intorno a questo tema e che tutte le voci si facciano sentire.
Purtroppo non vediamo niente e perciò non ci sentiamo di seguire la
stessa procedura adottata per l'oggetto che riguarda il Parco del
Gran Paradiso. Noi preferiamo che questo oggetto venga iscritto
all'ordine del giorno del prossimo Consiglio e se neanche allora
vedremo qualche cosa di più completo non potremo più tollerare che
si continui in questo atteggiamento dilato rio. Non è necessario
infatti arrivare ad un provvedimento complessivo, perchè se si
possono indicare gli indirizzi di fondo e per la parte più urgente
si può intervenire con un provvedimento stralcio che sia in linea
con l'indirizzo di fondo del provvedimento più complessivo. E' solo
questione di volontà e la mia preoccupazione è che questa volontà
non ci sia o che ci siano ancora, all'interno della Giunta, diverse
interpretazioni sui criteri informatori della legge. Se è così si
cerchi perlomeno di essere più chiari.
PRESIDENTE:
Consigliere Viberti, la Presidenza si
permette di suggerire il rinvio della legge, con il parere già
espresso dalla II Commissione, all'ordine del giorno del prossimo
Consiglio, auspicando che per tale data possa essere predisposto
uno schema o un orientamento come è stato richiesto. Se ciò non
dovesse avvenire e se non ci fosse una decisione a livello di
Commissioni per esaminare o cominciare il dibattito su questo
argomento, il Consiglio deciderà.
IL CONSIGLIO
prende atto concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK