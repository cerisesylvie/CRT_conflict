Consiglio Regionale della Valle d'Aosta - Oggetto del Consiglio n. 328 del 15 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 328 del 15 febbraio 1989 - Resoconto
OGGETTO N. 328/IX - INCARICHI AFFIDATI AD UN DIRIGENTE
REGIONALE (Interrogazione con risposta scritta)
PRESIDENTE:
Do lettura dell'interrogazione con risposta
scritta in oggetto, presentata dal Consigliere Aloisi.
INTERROGAZIONE CON RISPOSTA SCRITTA
PREMESSO CHE, il cumulo degli incarichi affidati a vari
dirigenti regionali mal si concilia con il disposto della legge
regionale e con la normativa dei dipendenti regionali i quali hanno
l'obbligo di versare eventuali emolumenti nelle casse della
Regione;
E CHE, in taluni casi si configura addirittura la fattispecie di
un funzionario che, da un lato emana decreti amministrativi, e poi
nella veste di dirigente fornisce all'Assessore il parere - in sede
di tutela - per il visto di legittimità;
tutto ciò premesso, il sottoscritto Consigliere regionale del
MSI-DN
INTERROGA
l'Assessore al Turismo, Urbanistica e Beni Culturali per
sapere:
1) quali incarichi retribuiti ricopra attualmente il dirigente
dell'Assessorato al Turismo, Urbanistica e Beni Culturali, signor
Giorgio Boglione;
2) se risulta vero che, oltre ad essere Amministratore delle
Funivie di Champorcher, è anche Commissario dell'Azienda Autonoma
di Soggiorno di Aosta;
3) se i sostanziosi emolumenti percepiti dal predetto
funzionario vengono incassati dallo stesso, oppure se sono stati
regolarmente versati nelle casse dell'Amministrazione regionale,
come previsto dalla legge che disciplina il contratto dei
dipendenti regionali della Valle d'Aosta;
4) se vi è mai stato un atto amministrativo della Giunta
regionale che abbia autorizzato il signor Giorgio Boglione ad
incassare i proventi relativi agli incarichi ricoperti come
amministratore delle funivie di Champorcher e come Commissario
dell'Azienda Autonoma di Soggiorno e Turismo di Aosta dal
24.4.87.
PRESIDENTE:
All'interrogazione con risposta scritta in
oggetto, presentata dal Consigliere Aloisi ed iscritta al punto 6
dell'ordine del giorno, è stata data risposta con lettera n. 78 in
data 18 gennaio 1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK