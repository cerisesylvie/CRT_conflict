Consiglio Regionale della Valle d'Aosta - Oggetto del Consiglio n. 2410 del 26 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2410 del 26 ottobre 2016 - Resoconto
OGGETTO N. 2410/XIV - Interpellanza: "Interventi per la
promozione dell'accreditamento del bonus cultura a favore dei
ragazzi diciottenni".
Rosset (Presidente) -
Punto n. 18 dell'ordine del giorno.
Ha chiesto la parola la Consigliera Certan per l'illustrazione; ne
ha facoltà.
Certan (ALPE) -
Questa nostra interpellanza riguarda il
bonus
dei diciottenni. Fra le varie iniziative del
Presidente del Consiglio Renzi e fra tutti i vari bonus previsti
per il prossimo anno 2017 vi è anche questa novità del bonus per
diciottenni. Questo bonus è stato regolamentato il 15 settembre
2016 attraverso il decreto n. 187 del Presidente del Consiglio dei
Ministri e reca tutti i criteri e le varie modalità di attribuzione
dell'utilizzo di questa carta elettronica prevista per i nati nel
1998, quindi i diciottenni nel 2016. I
conscrits
si vedono
riconosciuto quest'anno questo "bonus cultura" spendibile di 500
euro - che sicuramente è una cifra importante - nei vari enti, nei
vari luoghi di cultura e in particolare, se si aderisce
all'iniziativa, attraverso beni riconducibili, con un abbonamento
per esempio tramite una
card
, ad ambiti del cinema
,
per ingressi ai concerti o altri eventi culturali, per libri, per
visite ai musei, ai monumenti, ai parchi naturali, per ingressi al
Teatro e per spettacoli di danza. È un ventaglio a disposizione dei
diciottenni abbastanza ampio. Non vi sono ancora specifiche
riguardo a come vengono attivate, si sa che è necessario attivare
lo SPID (Sistema pubblico di identità digitale) che è personale per
ogni diciottenne, il quale deve accreditarsi sul sito
www.18app.it,
sito dal quale bisogna partire per fare sia la
registrazione SPID che poi il bonus.
Credo che ci sia un passaggio importante (ed è per questo che
noi abbiamo fatto l'interpellanza): anche gli enti esercenti devono
in qualche modo accreditarsi, e mi pareva che la data di scadenza
per costoro fosse fine ottobre; l'ho cercato questa mattina,
proprio per vedere di dare delle date assolutamente attuali. Per i
ragazzi la data è spostata al 31 gennaio 2017: i diciottenni del
2016 possono fare questo accreditamento fino a gennaio del 2017 e
possono spendere questo bonus fino a dicembre 2017. Anche gli enti
esercenti che erogano questi servizi devono accreditarsi. Credo che
sia a questo punto importante capire quali sono le considerazioni
politiche da voi fatte come maggioranza riguardo a tale bonus
cultura, che è uno dei tanti che si aggiunge. Possono essere
diverse le valutazioni, non necessariamente negative, potrebbero
essere anche positive, salvo che non diventino un
una
tantum,
perché poi comunque crediamo che debbano essere in
qualche modo garantite negli anni, o comunque coordinate con un
certo senso. Mi pare di aver visto che il Presidente Renzi abbia
già confermato anche per il 2017 questo bonus, quindi probabilmente
sarà spendibile per i diciottenni nel 2018.
A parte la valutazione politica, credo che il punto n. 2 sia
importante per l'Assessorato, ma anche per i Comuni, perché ricordo
che ci sono - forse non tanto da noi - enti culturali comunali che
dovranno accreditarsi affinché i diciottenni possano spendere il
loro bonus presso di loro. Sembra un percorso complicato: prima
l'accreditamento SPID, poi l'accesso al bonus, e infine la scelta
culturale che deve essere fatta all'interno di enti che si sono a
loro volta registrati. Credo che a questo punto, e metto sul tavolo
anche una proposta, sia interessante da parte dell'Assessorato
della cultura, di tutti gli enti culturali valdostani, dei Comuni e
degli enti locali accreditarsi o essere partecipi di questa cosa,
altrimenti i diciottenni non potranno usufruire di questo bonus
all'interno dei vari enti valdostani.
La domanda era quindi questa: che cosa stiamo facendo, ed era un
po' urgente perché avevo trovato questa data del 31 ottobre che poi
è stata spostata. Adesso forse abbiamo un po' più di tempo anche
per sensibilizzare, perché credo che non sia stata data
assolutamente nessuna diffusione o grande informazione, soprattutto
ai diciottenni. È vero che ho trovato una pagina sui vari
social
, quindi credo che loro siano molto più abili di noi
nel reperire queste informazioni, però credo sia anche dovere
dell'Amministrazione dare le informazioni dovute ai ragazzi.
Infine la terza domanda era: se l'Amministrazione deve
contribuire in qualche modo al reperimento per tali bonus; non so
in che modo, però glielo chiedo proprio per avere un'informazione e
un passaggio in più.
Presidente -
Ha chiesto la parola l'Assessore Rini per la
risposta; ne ha facoltà.
Rini (UV) -
Il tema ha la massima attenzione
dell'Assessorato, perché ha introdotto questa grande novità.
Abbiamo visto che la situazione, da lei peraltro riassunta in
maniera corretta e puntuale, è effettivamente molto macchinosa, ha
portato anche il Governo centrale a derogare ulteriormente le
scadenze imminenti perché tutte le Regioni si trovano nella
medesima situazione di avvio di questa procedura.
Il Dipartimento della Soprintendenza per i beni e attività
culturali, in sinergia ovviamente con il Dipartimento alla
Soprintendenza agli studi, le istituzioni scolastiche, ma anche le
diverse associazioni culturali della Regione, negli anni ha
sviluppato e consigliato le numerose iniziative e i numerosi
progetti destinati ai ragazzi delle scuole di ogni ordine e grado,
nonché a un pubblico giovane in generale - abbiamo ricordato prima
con l'interpellanza del collega Bertin alcune di queste tante
iniziative che sono state portate avanti negli anni - e ci si è
posti l'unico obiettivo importante di avvicinare i ragazzi al
nostro patrimonio culturale, un patrimonio culturale visto nel suo
complesso, quindi sia quello materiale che quello immateriale.
Tanti sono stati i progetti portati avanti. Ci teniamo a ricordare
che non si tratta però di singole iniziative
spot
non
collegate tra di loro, anche perché capiamo bene che, fatte con
questo spirito, non porterebbero nessun risultato. Si tratta di un
progetto complessivo solido, che deve essere studiato e ben
calibrato, artistico, architettonico e, non dimentichiamo, anche
linguistico, paesaggistico attraverso quello che deve essere un
approccio creativo, e non deve essere solo utile ad una crescita
personale dei singoli, ma anche nel tentativo di contribuire a
creare una coscienza: quel famoso concetto di "coscienza comune"
che porti a considerare i beni culturali come un bene di tutti,
soprattutto un bene da conservare da una parte e proteggere
dall'altra e, ovviamente, da valorizzare.
Il
bonus
cultura che assegna 500 euro ai cittadini
residenti in Italia che compiono i diciotto anni nell'anno in
corso, per il quale - come ha ricordato - il
premier
Renzi
ha ribadito la volontà di continuare ad investire, è il segnale di
una direzione particolarmente apprezzata da noi che ci dà anche
un'energia in più per portare avanti i progetti che stiamo cercando
di sostenere come Assessorato. Dicevo, un bonus per acquistare
prodotti riconducibili a categorie di cinema, concerti, eventi
culturali, libri, musei, monumenti, parchi naturali e aree
archeologiche, teatro e danza. Riassunta la
ratio
alla base
di questo provvedimento, può pertanto ben inserirsi a pieno e forte
titolo all'interno del quadro generale di attività che ho ricordato
prima, organizzate proprio dall'Assessorato dell'istruzione e
cultura per cercare di avvicinare i giovani al nostro immenso
patrimonio culturale.
Per quanto riguarda la sua seconda domanda, collega,
l'Amministrazione regionale - mi creda perché è un tema che mi sta
personalmente e particolarmente a cuore - sta lavorando con serietà
per cercare di consentire l'utilizzo di questo
bonus
da
parte dei nostri giovani. Gli uffici dell'Assessorato si sono
infatti già attivati per verificare tutte quelle famose e
macchinose procedure di accreditamento per l'operatività del
sistema, anche contattando direttamente più volte il Ministero
attraverso il numero di assistenza messo a disposizione e dedicato
alle Regioni. Per poter offrire i propri prodotti culturali,
l'Amministrazione regionale prevede la registrazione al web "18app"
con credenziali di accesso ai servizi telematici dell'Agenzia delle
entrate, quindi con
Entratel
o
Fisconline
, dal
dirigente competente e dagli operatori indicati. La fase di
registrazione deve essere completata entro il 30 giugno dell'anno
2017. In sede di registrazione deve essere effettuata la scelta
della tipologia di esercizio, quindi Fisconline, e devono essere
caricati i singoli punti vendita con l'elenco dei prodotti da
rendere disponibili ai cittadini. Mi consenta una parentesi: è vero
che è macchinoso, glielo confermiamo perché stiamo portando avanti
questo percorso, ma dall'altra parte è anche vero che, essendo un
bonus dato, non è direttamente controllabile, pertanto è anche
comprensibile che tutte le operazioni di accreditamento siano molto
meticolose e molto puntuali. Questo dà inoltre la garanzia che non
diventi un'elargizione di denaro senza avere poi il ritorno e il
riscontro concreto, e credo sia una preoccupazione più che
legittima. Dicevo, la gestione del bonus dei punti vendita deve
avvenire tramite un computer o
M
obile Device
attraverso la connessione ad internet. Gli uffici dell'Assessorato
stanno verificando e valutando i requisiti tecnici necessari alla
gestione del sistema all'integrazione con tutti i servizi
informatici coinvolti in questa procedura.
Per quanto riguarda la sua ultima domanda, la legge di stabilità
che ha istituito la figura del bonus ha previsto la necessaria
copertura finanziaria a carico del bilancio dello Stato, quindi
sono fondi statali. La Regione ovviamente dovrà affrontare i costi
chiamiamoli "collaterali", peraltro attualmente in via di
quantificazione, però rispetto all'operazione generale sono costi
ovviamente irrisori. Penso per esempio all'eventuale aggiornamento
e implementazione dei servizi informatici, che stanno valutando
anche qual è il sistema informatico necessario per portare avanti
questa procedura, quindi sono costi davvero limitati.
Le garantisco che l'attenzione è elevata al massimo, perché
crediamo che questo possa essere un ulteriore elemento di stimolo
per avvicinare i giovani, e in un'ottica di valutazione generale
della fruizione dei beni culturali ci rincuora particolarmente
vedere come i dati ci confermino, invece, che i giovani abbiano
voglia di scoprire il nostro patrimonio, di viverlo, di conoscerlo
e di trasmetterlo. Questa iniziativa si inserisce pertanto in
quella serie di iniziative che vanno proprio in quest'ottica che
noi crediamo corretta.
Presidente -
Ha chiesto la parola la Consigliera Certan
per la replica; ne ha facoltà.
Certan (ALPE) -
Assessore, in generale la nostra
interpellanza era di confronto, quindi credo che anche quanto lei
mi ha risposto sia in linea con quanto pensavamo. Mi lascia un po'
perplessa il passaggio che lei fa, il "non è direttamente
controllabile", lo capisco; comunque lei ha detto che da parte
dell'Assessorato vi sarà chiaramente la massima attenzione.
Vi invito pertanto a pubblicizzare già da adesso sul sito della
Regione mettendo gli elementi certi che per ora ci sono, altri
probabilmente li state attivando, l'Assessorato non li ha ancora
attivati completamente. Temo che questo
bonus
rischi il
fallimento, non tanto perché non ci si è attivati, ma perché non ci
sia l'informazione giusta sia per i ragazzi che per gli enti che
erogano il servizio. Non voglio prospettare un fallimento, ma
potrebbe davvero esserci una disinformazione. Pertanto l'attenzione
elevata che lei ci assicura vorremmo vederla attivata fin da
subito. Mi pare che sulla legge di stabilità ci siano 116 milioni
di euro, quindi immagino che la copertura ci sia, dato che
l'Amministrazione è responsabile dell'attuazione di questo decreto
del Ministero dei beni e delle attività culturali. Eventualmente
valuteremo, nel caso in cui questa non sia sufficiente si
capirà.
Riguardo al punto n. 1, lei ha parlato delle varie iniziative
fatte negli anni. È presente anche in Valle d'Aosta questo fermento
di iniziative che a volte noi diciamo non essere così coerenti e
collegate fra loro, pertanto credo che questa possa essere una
cartina di tornasole delle varie iniziative esistenti e anche un
modo per rimetterle tutte in elenco, magari facendo una
valutazione, se ci sono iniziative che possono essere coordinate
meglio fra di loro, per riuscire davvero a dare un pacchetto ai
giovani, e non solo ai diciottenni, ancora più interessante. Credo
che il vigilare sia interesse dell'Amministrazione regionale, non
solo nostro, e saremo chiaramente al fianco dell'Amministrazione se
porterà avanti iniziative in questo senso.
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
Per chiedere un momento di sospensione
a nome dei gruppi di opposizione.
Presidente -
La sospensione è concessa.
La seduta è sospesa dalle ore 12:34 alle ore 12:49.
Rosset (Presidente) -
Possiamo riprendere. Vista l'ora,
credo che possiamo anche sospendere i lavori e riprenderli alle ore
15:30. Ricordo che gli emendamenti devono essere presentati entro
le ore 13:00, abbiamo detto prima della chiusura della seduta.
Ha chiesto la parola il Consigliere Cognetta; ne ha facoltà.
Cognetta (M5S) -
Se è entro le 13:00
okay
, se
invece è entro la chiusura della seduta chiedo ancora un momento di
pazienza prima di riprendere i lavori, perché bisogna fare una
stampa e ci vuole un tempo tecnico che conosciamo tutti.
Presidente -
L'accordo era alle 13:00, pertanto proseguo
con i lavori... anche se la seduta è sospesa, posso accettare gli
emendamenti entro le 13:00, e poi verranno distribuiti nel
pomeriggio. La sospensione dei lavori è quindi sino alle ore
15:30.
---
La seduta termina alle ore 12:51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK