Consiglio Regionale della Valle d'Aosta - Oggetto del Consiglio n. 1911 del 28 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1911 del 28 febbraio 1991 - Resoconto
OGGETTO N. 1911/IX - Approvazione della convenzione aggiuntiva
alla convenzione rep. n. 8736 del 19 luglio 1988 per l'insediamento
di attività produttiva in comune di Pont-Saint-Martin.
Presidente
- Do lettura della delibera in oggetto:
IL CONSIGLIO
richiamate le deliberazioni della Giunta regionale n.5936 del 17
giugno 1988 e n.4469 del 5 maggio 1989, ratificate dal Consiglio
regionale con deliberazioni n.4l/IX del 28 settembre 1988 e n.
610/IX del 21 giugno 1989;
visto il parere della IV Commissione consiliare pemanente;
delibera
1) di approvare, nel testo allegato, lo schema di convenzione da
stipulare con la società Conner Peripherals Europe S.p.A.;
2) di approvare il conferimento a Finaosta S.p.A. dell'incarico
di effettuare gli interventi di finanziamento previsti dai punti
2.6.3. e 2.6.4. dello schema di convenzione allegato, da erogarsi a
decorrere dall'anno 1991, dando atto che i relativi oneri
graveranno sul fondo di dotazione di cui all'articolo 9 della legge
regionale 28 giugno 1982, n. 16 e successive modificazioni ed
integrazioni.
Regione Autonoma Valle D'Aosta
Convenzione
Convenzione aggiuntiva alla Convenzione rep. n. 8736 del 19
luglio 1988 per l'insediamento di attività produttiva in Comune di
Pont-Saint-Martin
tra
la Regione Autonoma Valle D'Aosta,
codice fiscale n. 80002270074, in persona del Presidente della
Giunta regionale,
in esecuzione della deliberazione del Consiglio regionale n. ,
in data , vistata dalla Commissione di Coordinamento al n. , in
data
e
La Società "Conner Peripherals Europe S.P.A.? codice fiscale n.
05500920011, con sede in Pont-Saint-Martin (AO), Via Gressoney 15,
c/o St. Cestonaro & Marchiando, in persona di , in qualità
di
Premesso che
tra la Regione Autonoma Valle d'Aosta, in seguito denominata
Regione e la Società Conner Peripherals Europe S.p.A. in seguito
denominata Società è stata stipulata, in esecuzione della
deliberazione della Giunta regionale n.5936, in data 17 giugno
1988, la convenzione rep. n. 8736 del 19 luglio 1988, per
l'insediamento ed il finanziamento di attività produttiva in Comune
di Pont-Saint-Martin, in seguito modificata, in esecuzione della
deliberazione della Giunta regionale n. 446Q, in data 5 maggio
1089, con convenzione rep. n. 9397 del 3 gennaio 1990;
- la Società intende, nell'ambito dei suoi programmi di
sviluppo, installare un centro di automazione con relativa
ingegnerizzazione delle componenti hardware e software;
- la Regione è interessata, attraverso la promozione di tale
iniziativa, a favorire lo sviluppo e l'innovazione tecnologica dei
prodotti e dei processi, allo scopo di consentire la creazione di
occupazione qualificata sul proprio territorio e di sostenere il
consolidamento dell'insediamento programmato;
si conviene quanto segue
alla convenzione rep. n. 8736 del 19 luglio 1990, come
modificata dalla convenzione rep. n. 9397 del 3 gennaio 1990, sono
apportate le seguenti modificazioni ed integrazioni;
a) il punto 1.4. è così sostituito;
"1.4. ad assumere mano d'opera locale nella misura di almeno 185
unità, con le seguenti modalità: 160 unità, di cui 150 operai, al
momento dell'inizio dell'attività produttiva in
Pont-Saint-Martin;
- 25 unità entro 18 mesi dall'inizio dell'attività
produttiva.
Nelle assunzioni sarà data priorità ai lavoratori in Cassa
Integrazione Guadagni della Società Industriale Ilssa Viola S.r.l.
e comunque, a persone residenti in Valle d'Aosta, purché in
possesso delle caratteristiche, qualifiche e professionalità
necessarie; "
b) dopo il punto 1 .7. è introdotto il seguente punto:
"1.7.1. ad attuare, nel triennio 1991-1993, ulteriori
investimenti in beni strumentali finalizzati alla progettazione,
produzione e vendita di unità di memorie magnetiche a disco rigido
per un importo, secondo le stime attuali, di lire 6 miliardi;?
c) dopo il punto 9.1. è introdotto il seguente punto:
"2.1.1. a dotare lo stabilimento di idonei impianti
prevalentemente a carattere ecologico di sicurezza, di riduzione
costi energetici e riguardanti la produzione e lavaggi con acqua
demineralizzata, secondo le specifiche concordate, per un onere
complessivo a carico della Regione relativo alle spese di
progettazione e realizzazione, non superiore a lire 3
miliardi;?
d) il punto 2.6.1. è cosi sostituito:
"2.6.1. mutuo, erogato tramite la Finaosta S.p.A. ai sensi
dell'articolo 5 della legge regionale 18 giugno 1982, n. 16, fino
ad un ammontare di lire 9 miliardi, ammortizzabile in un massimo di
8 anni di cui 3 anni di preammortamento per l'acquisto di beni
strumentali ammortizzabili, di attrezzature e di arredi, ivi
compresi i beni necessari all'allestimento della mensa
aziendale;?
e) dopo il punto 2.6.2. sono introdotti i seguenti punti:
"2.6.3. mutuo fino ad un ammontare di lire 4,5 miliardi,
ammortizzabile in un massimo di 8 anni, di cui 3 anni di
preammortamento per l'acquisto dei beni strumentali ammortizzabili
di cui al punto 1.7.1.;
2.6.4. sottoscrizione di un prestito obbligazionario per un
importo massimo di lire 10 miliardi ammortizzabile in 5 anni, di
cui 1 di preammortamento, per l'acquisto di scorte in parti e
materiali. L'ammontare del prestito dovrà rientrare nei limiti
previsti dall'articolo 2410 del c.c.;
2.6.5. Il mutuo di cui al punto 2.6.3. sarà concesso in misura
proporzionale agli investimenti di cui al punto 1.7.1. ed entrambi
i finanziamenti di cui ai punti 2.6.3. e 2.6.4. saranno concessi al
tasso di interesse determinato ai sensi dell'articolo 11 della
convenzione stipulata tra la Regione e Finaosta S.p.A. in data 20
giugno 1984, rep. n, 6758 e successive modificazioni ed
integrazioni.
Il perfezionamento dei finanziamenti, anche con erogazioni
parziali, è subordinato alla presentazione della documentazione
attestante le spese sostenute e alla prestazione da parte della
Società di idonea garanzia fideiussoria bancaria. Per quanto
riguarda il prestito obbligazionario di cui al punto 2.6.4. sono
considerate ammissibili ad investimento anche le spese sostenute
nei tre mesi antecedenti alla stipulazione della presente
convenzione;?
Restano ferme le altre norme e condizioni contenute nella
convenzione rep. n. 8736 del 19 luglio 1988, come modificata dalla
convenzione rep. n. 9397 del 3 gennaio 1990.
Le spese contrattuali e di registrazione sono a carico della
società.
Presidente
- Ha chiesto di parlare l'Assessore
all'Industria, Commercio, Artigianato e Trasporti Fosson, ne ha
facoltà.
Fosson (DC)
- Nella scorsa seduta del Consiglio abbiamo
già esaminato ampiamente quella che era la modifica della
convenzione e penso che su questo non sia più il caso, da parte mia
perlomeno, di relazionare ulteriormente.
Nella fase finale della discussione era stato sollevato da
alcuni Consiglieri un problema riguardante lavoratori ex Olivetti
assunti dalla Conner. Ho acquisito i dati, dei quali do
lettura.
E' noto che già al momento in cui era stata firmata la
convenzione con la Conner e in cui la Conner aveva cominciato ad
operare nello stabilimento di San Bernardo, con la previsione della
assunzione di 160 valdostani, nello stabilimento Conner erano stati
fatti confluire 120 dipendenti Olivetti, che naturalmente
dall'Olivetti passavano alla Conner, che avevano già una certa
predisposizione per le lavorazioni che in Conner si sarebbero
dovute fare, e che di fatto hanno costituito il nucleo fondamentale
dello stabilimento, proprio perché i 160 valdostani dei quali si
prevedeva l'assunzione dovevano essere ancora sottoposti a corsi di
formazione e in ogni caso ad una preparazione che li mettesse in
grado di lavorare adeguatamente nel nuovo stabilimento.
La situazione ad oggi nello stabilimento di San Bernardo, che è
già stato trasferito al nuovo stabilimento di Pont-Saint-Martin, è
la seguente. Vi sono 287 occupati alla Conner, dei quali 173
residenti in Valle d'Aosta e 114 non residenti. Dei 287 presenti
120 sono quelli di cui dicevo prima, di provenienza ex Olivetti, e
sono quelli rispetto ai quali è stato necessario provvedere alla
costituzione di un servizio di trasporto. Tale servizio di
trasporto viene effettuato nel bacino canavesano, partendo da
Scarmagno verso Ivrea fino a Carema; un altro bacino parte dalla
zona di Chivasso, Montanaro, Caluso, Strambino, fino a Ivrea e
Pont-Saint-Martin.
Mi sono fatto disaggregare i dati per classi di età, che sono
estremamente interessanti anche per dei ragionamenti che potremmo
fare sul futuro della occupazione nell'azienda. Dei 173 valdostani
praticamente la stragrande maggioranza sono di età compresa fra i
diciotto e i trent'anni, nel senso che ve ne sono sette da trentuno
a quarant'anni e quattro oltre i quarantuno anni. Esemplificando,
ce ne sono dieci di diciannove anni, sedici di vent'anni, voglio
dire che sono distribuiti equamente nella fascia di età che va fra
i diciotto e i trent'anni.
I lavoratori provenienti da fuori Valle che, come dicevo, sono
114 e sono gli ex Olivetti, sono per minima parte di età inferiore
ai trent'anni, nel senso che sono ventisei nella fascia di età fra
trentuno e quarant'anni e sessantaquattro oltre i quarantuno anni.
Quindi in pratica sono novanta su 114 con età oltre i trentun'anni;
questo a significare che i dipendenti valdostani della Conner sono
in una fascia di età estremamente giovane, mentre quelli non
valdostani sono in una fascia di età sicuramente meno giovane,
comunque con tendenza all'esaurimento nei prossimi anni.
Questo è per dare le indicazioni che mi erano state
richieste.
(...Interruzione del Consigliere Rollandin...)
Ma 120 sono quelli che erano stati previsti all'inizio, cioè la
Conner ha rispettato la convenzione con la Regione assumendo i 160
valdostani.
Voglio ancora dare alcuni altri dati. C'era una informazione che
mi veniva fornita da alcuni Consiglieri, rispetto alla quale pareva
che i 114 residenti fuori Valle opponessero una certa residenza a
venire a lavorare a Pont-Saint-Martin; da informazioni che ho avuto
dall'azienda pare che queste preoccupazioni non ci siano, e se
resistenza ci può essere stata in una fase iniziale prima del
trasferimento, a questo momento pare che non ci sia nessuna
difficoltà.
La Conner nel suo primo esercizio, che è il terzo trimestre 1988
e l'intero 1989, ha fatturato 40 miliardi; nel secondo esercizio,
che è quello del 1990, ha fatturato 71 miliardi, producendo 180mila
pezzi. C'è una previsione di produrre nel 1991 350mila pezzi,
quindi quasi il doppio della produzione del 1990. Questo non
significherà il raddoppio del fatturato perché è prevista una
riduzione dei prezzi del 20-25 percento. La politica Conner, è
noto, si muove nel senso di aumentare la produzione e come numero e
come contenuto tecnologico, riducendo il prezzo, proprio per
imporsi alla concorrenza e al mercato.
Aggiungo ancora che a partire dal 1991 tutti gli acquisti di
materie prime o di componenti da parte di Conner vengono sdoganati
ad Aosta. Questo a significare che la Conner è un'azienda vitale,
con prospettive di sviluppo; si porta ancora questa eredità del
1988, eredità come ripeto che è necessario per noi acquisire,
esigenza che già nel 1988 era necessario prevedere proprio perché
questi 120 dovevano costituire il nucleo iniziale dell'azienda. In
prospettiva è, ripeto, una parte di occupati che andrà riducendosi
per essere sostituita da valdostani.
In questo senso chiedo al Consiglio di votare favorevolmente per
questa proposta di modifica della convenzione.
Presidente
- E' aperta la discussione generale.
Ha chiesto di parlare il Consigliere Rollandin, ne ha
facoltà.
Rollandin (UV)
- Je remercie l'Assesseur pour les
éclaircissements et compte tenu du fait qu'il y a toute une série
de données je demanderais le double, si c'est possible.
Pour ce qui est des remarques en sens général, je voudrais
rappeler un aspect. Au moment où on avait prévu cette convention,
on avait débouté avec un accord qui prévoyait d'abord la
possibilité d'embaucher les ex-travailleurs Ilssa Viola. Il y avait
eu toute une série de difficultés au point de vue technique pour
une série de travailleurs, qu'on connaît et dont on prend acte.
En même temps c'était un discours minimal, c'est-à-dire on avait
prévu de commencer avec l'activité, de démarrer avec l'ensemble de
l'organi-sation avec un accord qui était le suivant. La convention
prévoyait les 160 unités, et on avait pris acte qu'au moment où on
avait prévu la convention c'était impossible d'avoir en même temps
des ingénieurs, des experts à même de substituer ceux qui
travaillaient déjà à la Conner de Ivrea, mais il y avait aussi
l'accord qu'il fallait élaborer un programme - et je m'attendais de
voir avec cette proposition une ébauche de programme dans ce sens -
qui puisse prévoir les temps pendant lesquels on va trouver les
personnes à même de participer à des cours et par la suite à même
de substituer les ingénieurs qui aujourd'hui doivent se transférer
de Ivrea à Pont-Saint-Martin
Cela peut être marginal, mais c'est un petit problème le fait
que ce soit l'administration régionale à payer les frais de
transport. Je ne sais pas dans quel accord ça va être inséré. Je
comprends que c'était important de payer le transport pour les
valdôtains qui allaient faire la formation à Ivrea, mais à présent
on va payer les frais pour le transport des ouvriers qui de Ivrea
viennent à Pont-Saint-Martin. On pouvait prévoir une participation
aux frais; mais qu'il y ait le payement total de la part de
l'administration régionale, je ne comprends pas la raison pour
laquelle on doit faire ce cadeau!
Je demanderais d'éclaircir ce point, car il n'a aucune raison
d'être et en plus n'a pas été justifié; je ne sais pas avec quelle
délibération on a prévu ce transport.
Je crois que le point important c'est que dans cette convention
on dit au point 1.4 "ad assumere mano d'opera locale (....)
venticinque unità entro diciotto mesi dall'inizio dell'attività
produttiva?. Je demande encore une fois: à quel niveau d'emploi
sont les vingt-cinq personnes? Le problème c'est toujours le même,
qu'on va prendre pour ce qui est des valdôtains uniquement des gens
qui ne sont pas qualifiées, les gens qualifiées au contraire ont
des difficultés à être insérées dans des domaines tels que celui de
la Conner, qui est à haute technologie et là où on a des personnes
préparées.
On avait justement confié sur la présence d'un établissement
comme la Conner pour trouver un essor aux personnes qualifiées,
mais à présent la convention ne le prévoit pas. Je croyais qu'on
nous allait présenter au moins une liste des personnes (et leurs
qualifications) qui pouvaient être embauchées à la Conner, car ici
on ne prévoit rien du tout, et surtout avec quelle échéance on va
prévoir de substituer les personnes de la Conner de Ivrea qui
viennent à Pont-Saint-Martin, tout en remarquant que la chose était
prévue dès le début.
Alors je demanderais d'avoir une modification au premier point,
là où on puisse insérer la liste des personnes, c'est-à-dire avec
quel niveau de préparation les personnes puissent être insérées,
autrement encore une fois on ne peut comprendre comment se
passeront ces modifications. L'Assesseur dit que petit à petit
elles seront substituées, mais où, quand, comment, s'il n'y a aucun
programme de formation?
Je demande si on va l'insérer, si on va représen-ter la
convention avec cette modification ou quelle est l'intention de
l'administration régionale sur un point qui est le plus important
de l'opération, car les travailleurs ex Ilssa Viola malheureusement
resteront là et même dans ces vingt-cinq il n'y aura pas la
possibilité d'en insérer. Au mois de mai on avait déjà fait une
analyse des requêtes et on avait vu que certaines personnes
n'avaient pas les caractéristiques pour gérer cette technologie.
Alors je demande si c'est possible d'avoir au moins un
éclaircissement sur les points que je viens de dire.
Presidente
- Ha chiesto di parlare l'Assessore
all'Industria, Commercio, Artigianato e Trasporti Fosson, ne ha
facoltà.
Fosson (DC)
- A me pare che questo ampliamento di
convenzione che proponiamo ripercorra esattamente la convenzione
che è stata fatta. Capisco perfettamente; ritengo a questo punto
che possiamo approvare questa variazione, verificheremo che nei
venticinque che si devono assumere, vi siano persone di alta
scolarità.
Sul fatto dei cassaintegrati e degli ex lavoratori Ilssa Viola
da assumere, è vero quello che dice il Consigliere Rollandin; ne
sono stati convocati 154 dei cassaintegrati per i test di
assunzione alla Conner, se ne sono presentati 135, di cui nove
hanno avuto la proposta di assunzione e sei sono stati assunti.
Sono stati poi assunti undici familiari di cassaintegrati, quindi
siamo a cifre estremamente basse, proprio perché il tipo di
lavoratori è nettamente diverso fra quelli che escono da Ilssa
Viola e quelli che devono andare a lavorare in Conner.
Ritengo che possa essere approvata così com'è e valuteremo con
Conner la possibilità di inserire quelli ad alta scolarità.
Per quel che riguarda la linea di trasporto, è stata richiesta
dalla Conner l'istituzione di due linee di trasporto.
Rollandin
(fuori microfono)
- Chi paga?
Fosson (DC)
- Come per tutte le linee di servizio
pubblico c'è un contributo regionale e c'è un'altra parte che viene
pagata dai lavoratori.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Le problème qui n'a même pas été abordé
est celui de substituer les 114 personnes provenant de Ivrea. Si
c'est une échéance naturelle, on verra ça d'ici vingt ans! Ce n'est
pas une question de les expulser, c'est une question de les
substituer, compte tenu du fait que l'engagement ..... on va les
recycler à l'intérieur de l'Olivetti comme on fait pour les autres.
En effet on a prévu la Conner à Pont-Saint-Martin parce qu'elle
était à haute technologie; si après on va avoir des huissiers
valdôtains, c'est inutile parce qu'il y a une haute scolarité dans
la zone.
Je comprends très bien le fait que pour démarrer il fallait
prévoir ce passage des travailleurs qui viennent de Ivrea, mais il
faut y avoir des échéances, ce qui manque.
Ce qu'on a demandé c'est de présenter à un prochain Conseil un
éclaircissement à l'égard des qualifications des vingt-cinq
personnes et la liste des 114 personnes, pour savoir comment elles
pourront être substituées. Dans ce sens j'espère qu'il y ait une
réponse.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Il nostro Gruppo è favorevole a
questa deliberazione e considera che esistono dei problemi che
vanno affrontati con la dovuta attenzione. Con riferimento a questi
due ultimi sollevati dal Consigliere Rollandin, il primo, cioè la
qualificazione della mano d'opera valdostana, esiste, però mi
chiedo se è opportuno inserire una formula rigida, perché possiamo
dire che preferibilmente possono esserci certi livelli, ma non so
se ancora siamo in grado di garantire noi venticinque persone con
determinate caratteristiche. Possiamo specificarlo come
raccomandazione, da verificare però; non vorrei che ci mettessimo
nelle condizioni di non poter ovviare ad un criterio.
Comunque condivido l'obiettivo, ma valutiamo in che forma
tradurlo in pratica.
Per quel che riguarda la situazione dei lavoratori ex Lexicon
che sono confluiti nella Conner, era stato difficile (ricordo che
ne avevamo parlato in questo Consiglio) non tenerne conto quando si
era fatta la prima convenzione. Dice adesso il Consigliere
Rollandin che possiamo cominciare a pensarci. E' giusto cominciare
a pensarci, però si tratta anche di prendere contatti e di
verificarlo.
Ho preso positivamente conoscenza del fatto che la distribuzione
per classi di età è tale che i giovani sono prevalentemente i
valdostani, mentre la maggior parte dei lavoratori ex Lexicon sono
in classi di età più avanzate. Perché è importante questo fatto?
Perché se passerà, come è probabile, il prepensionamento Olivetti,
questo potrà favorire, rispetto a quando li avevamo presi in
carico, una più facile fuoriuscita dal settore.
E' un problema che va affrontato, però non credo che possa
essere presentato come ultimativo, perché incontriamo oggi le
stesse difficoltà che c'erano due anni fa. Va preso in
considerazione, va approfondito, però non credo che necessariamente
debba essere collegato oggi con questa variazione di convenzione;
semmai prevediamone una terza, diamo mandato alla Giunta di
verificare questi problemi e di vedere come in un confronto si
possono risolvere.
Presidente
- Ha chiesto di parlare l'Assessore
all'Industria, Commercio, Artigianato e Trasporti Fosson, ne ha
facoltà.
Fosson (DC)
- Solo per completare. Posso accedere a fare
queste ulteriori verifiche e a portarle in uno dei prossimi
Consigli regionali.
Presidente
- Pongo in votazione la delibera in
oggetto:
Esito della votazione
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK