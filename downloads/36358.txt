Consiglio Regionale della Valle d'Aosta - Oggetto del Consiglio n. 514 del 26 marzo 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 514 del 26 marzo 2014 - Resoconto
OGGETTO N. 514/XIV - Comunicazioni del Presidente del
Consiglio.
Presidente
- Colleghi, è con grande tristezza che abbiamo
appreso della scomparsa della mamma del Vicepresidente del
Consiglio regionale Andrea Rosset, avvenuta nella mattinata di
oggi. A nome mio personale, di tutto l'Ufficio di Presidenza e di
tutto il Consiglio regionale della Valle d'Aosta, desidero
testimoniare la nostra vicinanza al collega Andrea ed esprimere le
nostre più sincere e sentite condoglianze a tutta la sua
famiglia.
Colleghi, riprendiamo i nostri lavori, così come concordato in
Conferenza di Capigruppo, il punto 18 viene rinviato in coda ai
lavori. Passiamo quindi all'esame del punto 19 all'ordine del
giorno. Ha chiesto la parola il collega Viérin Laurent per...?
Prego.
Viérin L. (UVP)
- Merci Madame la Présidente.
Come credo sia stato esplicitato in Conferenza dei Capigruppo,
al di là dell'inversione dell'ordine del giorno che è stato
richiesto, anche per dare qualche spiegazione, per dare preminenza
agli argomenti che sono oggetto intanto di attualità, ma anche
della presenza dei lavoratori oggi, quindi sia il tema della
forestale...malgrado alcuni messaggi che sono stati mandati in
queste ore da numeri sconosciuti tendenti ad informare, anzi a
disinformare dicendo che la discussione sui cantieri forestali
veniva rimandata di una settimana. Ora, Presidente Rini, noi le
segnaliamo questo fatto che ci fa anche un po' sorridere, perché
siamo arrivati a questo e anche per formulare la richiesta che
credo i nostri Capigruppo abbiano formulato all'interno della
Conferenza dei Capigruppo sull'esigenza...la richiesta di
provvedere alla trasmissione dei lavori del Consiglio nel salone
delle manifestazioni, vista anche la massiva affluenza dei
lavoratori che non hanno potuto entrare ed essere presenti qui
nella tribuna e che potranno in questo modo assistere ai lavori del
Consiglio. Le chiediamo quindi di voler provvedere con una certa
sollecitudine a questa richiesta in quanto le persone sono fuori e
sono venute anche soprattutto per ascoltare e presenziare, ma
soprattutto per assistere al Consiglio Valle. Grazie.
Presidente
- Grazie collega Viérin.
Mi hanno appena informato che il tecnico sta arrivando...il
tempo proprio materiale di giungere e poter avviare il sistema.
Passiamo quindi al punto 19 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK