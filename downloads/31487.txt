Consiglio Regionale della Valle d'Aosta - Oggetto del Consiglio n. 545 del 6 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 545 del 6 maggio 2009 - Resoconto
OGGETTO N. 545/XIII - Rinvio della mozione: "Invito al
Parlamento a respingere la proposta di legge n. 1360, concernente
l'istituzione dell'Ordine del Tricolore e adeguamento dei
trattamenti pensionistici di guerra".
Président
- La parole au Conseiller Louvin.
Louvin (VdAV-R)
- Grazie, Presidente. Questa mozione reca
la data del 24 aprile, quindi è una data non sospetta da questo
punto di vista, perché antecedente alla polemica che è sorta
intorno a questa proposta di legge n. 1360 che equipara,
dall'interno del cosiddetto "Ordine del Tricolore" con un
riconoscimento ad onore, i miliziani di Salò ai partigiani. Si è
sviluppato su questo una vivace polemica, al termine della quale,
con un impegno solenne pubblico, il Presidente del Consiglio ha
annunciato che altri avrebbero ritirato questa proposta, perché non
è una sua iniziativa, giustamente ha dovuto sottolineare che si
tratta di una proposta di iniziativa parlamentare sulla quale
peraltro si sono lette anche delle opinioni divergenti sulla
stampa. Su questo, se l'Assemblea è concorde, credo sia opportuno
dare qualche giorno al Governo, perché si verifichi se
effettivamente questo impegno sarà onorato oppure no. Credo sia
ragionevole un termine di 15 giorni per riportare al prossimo
Consiglio, se lo ritenete opportuno, quello che mi pare essere un
comune sentire di questa Assemblea, che potrebbe, accogliendo anche
l'invito delle Associazioni partigiane e degli ex deportati,
chiedere che i presentatori della proposta n. 1360 trovino
consapevolezza sull'opportunità di ritirarla.
Ci fermiamo qui, con la richiesta di portare questa mozione al
prossimo Consiglio con un impegno di verificare - cosa che sarà
abbastanza facile fare - che nel frattempo si sia concretizzato
questo impegno solenne annunciato dal Presidente del Consiglio di
far ritirare questa iniziativa di legge da parte dei Parlamentari
proponenti.
Spero che questa proposta trovi i colleghi concordi.
Président
- La parole au Président de la Région,
Rollandin.
Rollandin (UV)
- Anche noi abbiamo letto e ascoltato le
dichiarazioni ufficiali che sono state fatte in proposito; credo
che nel merito è un comune sentire, sotto questo profilo non ci
sono dubbi, quindi se i proponenti ritengono di dare questo tempo
per onorare un impegno preso, prendiamo atto che l'impegno del
Presidente del Consiglio è più valido di quello del Ministro Fitto
e ci congratuliamo per questa fiducia nel Presidente del Consiglio.
Che non sia poi un
embrassons-nous
su tutti, sennò...
Président
- La motion est renvoyée à l'ordre du jour de
la prochaine séance du Conseil.
Il Consiglio prende atto del rinvio.
Président
- Sur ce point nous avons achevé nos
travaux.
La séance est levée.
---
La réunion se termine à 20 heures 42.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK