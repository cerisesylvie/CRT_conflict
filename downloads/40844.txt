Consiglio Regionale della Valle d'Aosta - Oggetto del Consiglio n. 164 del 17 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 164 del 17 ottobre 2018 - Resoconto
OGGETTO N. 164/XV - Interrogazione a risposta immediata:
"Partecipazione del Grand Hotel Billia alla manifestazione TTG
Travel Experience di Rimini".
Fosson (Président)
- Point n° 3.01 à l'ordre du jour.
La parola al Consigliere Baccega per l'illustrazione.
Baccega (UV) -
Passiamo ad un tema più leggero rispetto
agli importanti
dossier
che ci aspettano, ma può essere
utile per il futuro, per coloro che devono rappresentare la nostra
Regione nei contesti turistici, soprattutto nei contesti di
proiezione nazionale ed internazionale.
Il tema riguarda quanto è apparso sui
media
nei giorni
scorsi: la partecipazione del Grand Hotel Billia & Park Hotel
alla manifestazione TTG Travel di Rimini, uno dei più grandi
marketplace
dell'offerta turistica italiana nel mondo. È
un'importante
kermesse
dove c'erano molti
brand
,
oltre 600 aziende partecipanti e direi che quella manifestazione
meritava una presenza importante. Nel guardare le fotografie che
abbiamo qui è agghiacciante il contrasto della presenza del Grand
Hotel Billia & Park Hotel rispetto ai due
stand
adiacenti: da una parte lo stand di un
tour operator
molto
importante, molto ben allestito, dall'altra parte lo stand
dell'Hard Rock Café che, vi assicuro, era di tutto livello:
stand
,
corner
,
desk
, chiamatelo come volete,
allestito così era davvero inguardabile! In un
post
su
Facebook
la direzione ha detto che l'hanno voluto allestire
senza immagini accattivanti che non richiamavano l'attenzione dei
viandanti (i sono quelli che percorrono la via Francigena).
Con questa interrogazione noi vorremmo sapere, oltre a quanto è
già scritto (chi ha autorizzato quel tipo di intervento, come l'ha
autorizzato, le varie voci di spesa), per quale motivo si è
chiamato Grand Hotel Billia & Park Hotel e non Grand Hotel
Billia & Casino, come è in realtà (forse è per la nuova
normativa sui Casinò).
Presidente -
La parola all'Assessore Aggravi per la
risposta.
Aggravi (LEGA VDA) -
Il contratto di partecipazione alla
manifestazione è stato siglato dall'Amministratore unico in data 31
maggio 2018, su proposta dell'area commerciale alberghiera. Il
funzionario commerciale che rappresenta l'azienda e propone la
partecipazione a fiere, eventi e manifestazioni ne cura anche la
realizzazione. La partecipazione ha comportato una spesa di
4.309,65 euro, compresa per l'affitto del
desk
per il
periodo indicato. A titolo informativo sono stati effettuati 25
appuntamenti con operatori di settore, sui cui esiti la direzione è
in attesa di puntuali
report
. Riporto di fatto la risposta
data dalla direzione a cui abbiamo richiesto le informazioni.
Il consulente con il ruolo di
hotel director
e
l'assistente della direzione alberghiera avevano dato al dipendente
in questione delle indicazioni, tra l'altro anche sulla necessità
di allestire adeguatamente, secondo prassi, spendendo materiale
espositivo e promozionale necessario a mezzo corriere per arredare
lo spazio
desk
affittato. Ovviamente, come già dal mio
annuire, la non dicitura "Casino" è legata effettivamente agli
effetti del "decreto dignità". L'azienda, venuta a conoscenza del
mancato allestimento così come da mandato, ha provveduto a muovere
ad oggi contestazione disciplinare al dipendente.
Presidente -
La parola al Consigliere Baccega per la
replica.
Baccega (UV) -
In realtà i clienti avevano la sensazione
di sedere presso lo studio di un medico, ma di un medico in
disgrazia guardando le immagini.
Io auspico che da qui si inizi un dibattito. Abbiamo già
affrontato anche in Commissione più volte alcuni passaggi proprio
sul modo di comunicare della nostra Regione e di tutti coloro che
sono o possono essere i
partner
di questo percorso di
comunicazione. La ringrazio per la risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK