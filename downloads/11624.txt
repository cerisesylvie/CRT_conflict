Consiglio Regionale della Valle d'Aosta - Oggetto del Consiglio n. 4420 del 6 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4420 del 6 aprile 1993 - Resoconto
OGGETTO N. 4420/IX Acquisto di un corpo di fabbricato allo
stato rustico, facente parte di un complesso immobiliare sito in
Comune di Saint-Christophe, località Grande Charrière, da destinare
ad uffici dell'Assessorato dell'Agricoltura, forestazione e risorse
naturali. Approvazione e impegno di spesa. Delega alla
Giunta.
Deliberazione Il Consiglio
delibera
1) di approvare l'acquisto, per il prezzo a corpo di lire
4.816.000.000 (Quattromiliardiottocentosedicimilioni), oltre I.V.A.
al 19 percento pari a lire 915.040.000 (novecentoquindici
milioniquarantamila), dell'intero corpo, a sud, in corso di
ultimazione, composto da un piano interrato adibito a magazzino e
autorimesse e da un piano terreno e primo, facente parte di un
complesso commerciale e direzionale sito in Comune di
Saint-Christophe, località Grande Charrière, composto da due corpi,
a pianta quadrata, identici tra di loro, uno a nord e uno a sud,
collegati in una estremità costituente cerniera tra gli stessi,
dove si sviluppano la scala
comune e la zona ascensore, non
ancora denunciato al n. C.E.U., entrostante ad area distinta al
Catasto Terreni dello stesso comune al F.36 con la particella n.
204 di mq. 7931 (denuncia di cambiamento n. 275 in data 01 dicembre
1992), da destinare ad uffici dell'Assessorato dell'Agricoltura,
Forestazione e Risorse Naturali, di proprietà della società
"Tecnocostruzioni S.r.l.", con sede in Saint-Christophe;
2) di precisare che nella vendita non sono compresi: i divisori
interni con relativi intonaci, le porte interne, i pavimenti, i
controsoffitti, i servizi igienici, le relative colonne montanti e
tutti gli impianti (termico, idrico, elettrico);
3) di stabilire che la società dovrà, a propria cura e
spese:
- realizzare la chiusura in maturità della zona parcheggio
privata e della zona vicina al vano scala, a delimitazione con il
corpo a nord;
- posare un portone in corrispondenza della rampa di accesso al
piano interrato con le caratteristiche del portone di accesso posto
sull'altra rampa;
- posare una porta REI 60 del filtro a prova di fumo e
nell'intercapedine di collegamento con il corpo a nord;
- posare una caldaia, a servizio del solo corpo fabbricato
oggetto di acquisto, ad alto rendimento e che sia garantita secondo
la normativa in materia di sicurezza degli impianti;
- realizzare tutte le opere di finizione delle parti comuni
relative ai due corpi del complesso nella zona di ingresso e vano
scale (rifinitura a pavimento in pietra naturale, diorite e
controsoffittature metalliche con inseriti i corpi illuminanti) e
nella sistemazione della aree esterne con asfaltatura nelle zone
previste a parcheggio e ai percorsi veicolari ed a verde piantumato
nella restante area;
- presentare la variante alla concessione edilizia, in modo che
sia rappresentata graficamente la proprietà che acquisterà la
Regione, senza tramezzature interne;
- presentare al n. C.E.U. l'accatastamento del complesso
immobiliare;
4) di precisare che nella vendita sono previste le seguenti
opere: struttura in c.a. precompresso con soprastanti getti
collaboranti, coibentazione e impermeabilizzazione del solaio con
relativo isolamento termico, coibentazione e rivestimento in
alluminio dei pilastri di facciata, serramenti esterni in profilati
di alluminio estruso a taglio termico comprensivi di vetro camera
sia al 1° sia al 2° piano, davanzali esterni, locale centrale
termica, pro-quota, predisposizione dei vari allacciamenti idrici,
fognari, gas metano;
5) di stabilire che i tecnici regionali dovranno verificare,
prima della stipula dell'atto di trasferimento, che tutte le opere
siano state eseguite a perfetta regola d'arte, conformemente al
progetto concessionario, identiche per materiali e caratteristiche
a quelle del corpo a nord, il tutto come risulta nei precedenti
punti 2),3)e 4);
6) di stabilire che l'atto notarile potrà essere stipulato solo
a condizione che:
- siano ultimate tutte le opere relative al corpo di fabbricato
oggetto di acquisto;
- sia stato effettuato il collaudo statico del c.a.;
- ci sia il parere favorevole dei Vigili del Fuoco. sul progetto
relativamente alle modifiche del piano interrato, in corso di
presentazione;
- ci sia il parere favorevole dei tecnici regionali;
7) di stabilire che il rogito notarile potrà essere stipulato,
previe le verifiche di cui al precedente punto 6), anche se non
siano state eseguite o ultimate le opere relative alla sistemazione
esterna;
8) di stabilire, nel caso di cui al precedente punto 7), che la
Regione trattenga dal prezzo di acquisto, a titolo di garanzia per
l'esecuzione delle opere suddette, la somma di lire 150.000.000,
oltre I.V.A. che verrà versata solo ad avvenuta sistemazione, a
perfetta regola d'arte, dell'area esterna, previa verifica
favorevole dei tecnici regionali;
9) di approvare ed impegnare la spesa complessiva di lire
5.731.040.000 (cinquemiliardisettecentotrentunmilioniquarantamila),
I.V.A. compresa, con imputazione al capitolo 35060 del bilancio di
previsione della Regione per l'anno 1993 ("Spese per l'acquisto di
beni patrimoniali - legge regionale 29 maggio 1989, n. 26") che
presenta la necessaria disponibilità;
10) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e in particolare per la designazione del Notaio rogante, per la
liquidazione delle relative spese, nonché per gli accertamenti
circa la consistenza, l'intestazione catastale, l'esatta superficie
dell'immobile da acquisire e le verifiche previste dalla presente
deliberazione.
Presidente
Se non ci sono interventi si passa alla
votazione.
Esito della votazione:
Presenti: 18
Votanti: 18
Favorevoli: 15
Astenuti: 3 (Milanesio, Pascale e Riccarand).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK