Consiglio Regionale della Valle d'Aosta - Oggetto del Consiglio n. 391 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 391 del 12 luglio 1982 - Resoconto
OGGETTO N. 391/VII - PROCEDURE SEGUITE PER L'AGGIUDICAZIONE
DEI LAVORI DI SISTEMAZIONE ESTERNA DEL FABBRICATO DESTINATO AD
OSPEDALE GERIATRICO IN REGIONE BEAUREGARD -
(Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Péaquin e Carral.
INTERPELLANZA
Con delibera 2782 del 28 maggio 1982, la Giunta regionale ha
aggiudicato a trattativa privata i lavori di sistemazione esterna
del fabbricato destinato ad ospedale geriatrico in regione
Beauregard, per un importo di oltre 2 miliardi di lire.
Poiché nelle premesse della deliberazione si afferma che
l'aggiudicazione a trattativa privata all'impresa EDIM S.p.A. è
stata ritenuta conveniente perché detta Ditta avrebbe richiesto
condizioni meno onerose di altre imprese interpellate;
i sottoscritti Consiglieri regionali
INTERPELLANO
l'Assessore ai Lavori Pubblici per sapere
:
1)
quali sono le imprese interpellate e quali
condizioni avevano prospettato per l'esecuzione dei lavori di
sistemazione esterna del Beauregard;
2)
perché non si è scelta la strada
dell'appalto-concorso, vista l'entità dei lavori in programma e
tenuto conto del fatto che detti lavori inizieranno soltanto nel
1984.
PRESIDENTE:
Ha chiesto di illustrare l'interpellanza il
Consigliere Mafrica, ne ha facoltà.
MAFRICA - (P.C.I.):
Con questa interpellanza vorremmo
chiedere alcune spiegazioni all'Assessore ai Lavori Pubblici in
relazione all'appalto per la sistemazione esterna dell'Ospedale
Geriatrico.
Ricordo che un appalto precedente ha incontrato delle difficoltà
di procedura perché, essendo di entità superiore al miliardo, aveva
dovuto essere rifatto su scala europea. Nel caso in discussione c'è
un appalto di oltre 2 miliardi di lire, che viene assegnato ad una
ditta a trattativa privata. Vorremmo sapere anzitutto le ragioni
per cui si
è
ricorso a questa procedura, considerato che i
tempi non sembrano essere così stretti, si dice infatti nella
delibera che i lavori dovrebbero iniziare solo nel 1984.
Si parla inoltre nella delibera di condizioni meno vantaggiose
fatte da altre ditte, pertanto vorremmo conoscere i nomi di dette
ditte per poter fare delle valutazioni.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Non ho qui la copia della delibera, ma
se per caso vi è scritto che alcuni lavori dovrebbero iniziare solo
nel 1984, c'è senz'altro un errore. Non abbiamo ancora eseguito il
contratto, ma la scelta della trattativa privata è stata fatta
proprio perché questa impresa iniziava immediatamente i lavori, con
l'impegno di terminare le opere esterne in concomitanza con
l'ultimazione delle opere del primo appalto.
Il perché non abbiamo inserito nel primo appalto queste opere
esterne è da attribuirsi al fatto che il progetto esecutivo, fatto
dalla società S.P.O. di Torino alla quale era stata affidata la
progettazione principale dell'ospedale Beauregar, mancava della
progettazione dell'opera esterna, che è stata ultimata circa 4 mesi
fa con prezzi attuali. Questi prezzi sono stati passati in visione
alla nostra Direzione Lavori ed esaminati dall'Ingegnere Capo dei
Lavori Pubblici, che li ha ritenuti equi; pertanto abbiamo iniziato
una trattativa con questa impresa.
Abbiamo interpellato altre due imprese per iscritto, l'impresa
Follioley e l'impresa Marcora, per avere un supporto tecnico e per
vedere se questi prezzi potevano essere validi per l'Ente
appaltante. L'impresa Follioley ha fatto un ribasso del 2% e
l'impresa Marcora invece dell'1,60%. Anche se queste due imprese ci
avessero offerto un ribasso maggiore, la Giunta avrebbe fatto la
stessa scelta di trattativa privata, perché nessuna altra impresa
può iniziare a fare queste opere se prima l'impresa EDIM (la prima
impresa appaltante) non ultima i lavori del primo appalto.
E' stata quindi innanzitutto una scelta economica, perché
un'altra impresa che avesse vinto l'appalto sarebbe potuta entrare
in quel cantiere solo fra un anno, con il rischio di ultimare i
lavori in ritardo e di far slittare così l'apertura del Beauregard,
prevista entro i mesi di giugno-luglio.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Alcune di queste interpellanze
potrebbero essere risparmiate se nelle delibere di Giunta fosse
menzionato, anziché omissis, il nome delle imprese che hanno
partecipato agli appalti, con le relative offerte. E' quanto
abbiamo già richiesto, essendo dovere dei Consiglieri verificare,
su decisioni di una certa importanza, la vantaggiosità delle scelte
compiute dalla Giunta regionale.
Prendo atto delle dichiarazione dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK