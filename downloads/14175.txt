Consiglio Regionale della Valle d'Aosta - Oggetto del Consiglio n. 698 del 18 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 698 del 18 maggio 1994 - Resoconto
OGGETTO N. 698/X - Impegno per richiedere l'apertura di nuove
sedi farma­ceutiche nei Comuni di Charvensod e Sarre. (Ritiro di
mozione)
Mozione - Tenuto conto della richiesta di apertura di due nuove
sedi far­maceutiche nei comuni di Charvensod e Sarre, le cui
rispettive amministrazioni hanno esercitato il diritto di
prelazione per il conferimento della titolarità;
Vista l'ultima pianta organica delle farmacie della Regione
(del. 31 dicembre 1992, n° 12325), che ha riconfermato l'aper­tura
delle sedi suddette;
Verificato che né a Charvensod né a Sarre sono state aperte le
rispettive farmacie, con grave disagio per le popolazioni
interes­sate;
Considerato che il TAR del Lazio ha legittimato il
provvedimen­to dell'Autorità sanitaria che dichiara la decadenza di
un Co­mune dal diritto di prelazione in caso di dimostrata e
ingiusti­ficata inerzia;
Il Consiglio regionale della Valle d'Aosta
Impegna
la Giunta regionale
- a invitare i comuni sopracitati a bandire, entro 30 giorni
dalla data di approvazione del presente atto, il concorso per
farmaci­sta direttore;
- a istituire, qualora i comuni non ottemperassero all'invito
suddetto, entro i successivi 90 giorni, un dispensario
farmaceu­tico e a costituirsi, entro il medesimo termine, presso il
TAR della Valle d'Aosta per richiedere la decadenza del diritto di
prelazione delle amministrazioni comunali di Sarre e di
Char­vensod.
F.to: Tibaldi - Linty - Bavastro
Presidente -
La parola, per l'illustrazione, al
Consigliere Tibaldi.
Tibaldi (LN) -
In questi anni la pianta organica
della R.A.V.A. ha previsto l'apertura di alcune farmacie rurali di
nuova istituzione in questi due comuni i quali hanno esercitato un
diritto di prela­zione per l'apertura di queste sedi
farmaceutiche.
Dal 1988 per Charvensod e dal 1990 per Sarre nessuna sede
farmaceutica ri­sulta essere aperta con grave disagio per le
popolazioni interes­sate dei comuni di Charvensod, Pila, Pollein,
Sarre, Gressan, Jovençan ed Aymavilles i quali si sono visti
privare per diversi anni di un servizio che comunque è necessario
per la collettivi­tà.
L'obiettivo di questa mozione è di cercare di sollecitare e di
sveltire la procedura affinché i due comuni sopracitati abbiano la
disponibilità delle sedi farmaceutiche; nonostante gli stessi
abbiano esercitato il diritto di prelazione non hanno mai
prov­veduto entro i termini previsti dalla legge ad istituire un
con­corso per farmacista direttore e quindi per dare avvio a quelle
pratiche necessarie per esercitare l'attività farmaceutica.
Voglio poi dire quali sono le possibilità per la Regione. In
que­sta mozione ne ho individuate tre. La prima è di invitare i
co­muni interessati a bandire entro un mese dalla data di
appro­vazione di questa mozione, nel caso venga approvata, il
concor­so per il farmacista direttore così da individuare il
titolare della farmacia.
Se questo non fosse possibile bisognerebbe istituire entro un
termine più ampio, 90 giorni, un dispensario farma­ceutico che non
garantirebbe il servizio sanitario nella sua glo­balità, ma
permetterebbe comunque di sopperire alle esigenze minime ed
essenziali delle popolazioni dei comuni.
Inoltre, se i comuni non intervengono in questo senso, si può
ri­chiedere che vengano fatti decadere dal loro diritto di
prelazio­ne, d'altronde una sentenza del TAR del Lazio dice che non
è illegittimo il provvedimento con cui il medico provinciale
di­chiara decaduto un comune dal suo diritto di prelazione qualo­ra
abbia tenuto un comportamento di ingiustificata inerzia la­sciando
trascorrere dopo la deliberazione di assunzione del servizio un
notevole lasso di tempo prima di avviare la proce­dura di
attivazione del servizio stesso, senza neppure arrivare alla fase
del bando di concorso per titoli ed esami al posto di farmacista
direttore.
Visto che i comuni hanno dimostrato una sorta di inerzia
nell'attivare questo servizio, non è giusto che bloccando la
titolarità con questo esercizio del diritto di prela­zione
impediscano a dei privati che sono interessati ad avviare un
servizio di questo genere.
Lo scopo della mozione è di far sì, attraverso queste
iniziative, che le sedi farmaceutiche vengano realizzate nei comuni
so­pracitati.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
Premetto che chiederò al
Consigliere Tibaldi di ritirare la mo­zione perché il contenuto
della stessa sembra voler dare delle responsabilità ai due comuni
interessati, ma così non è perché, se responsabilità c'è, è
totalmente a carico di questa Ammini­strazione regionale la quale è
stata in conflitto con l'U.S.L. per un anno e mezzo.
Brevemente: in data 31 dicembre 1992 è stata deliberata dalla
Giunta regionale la revisione della pianta organica, in data 30
gennaio 1993 l'Amministrazione regionale ha chiesto all'U.S.L. di
esprimere un parere in merito e l'U.S.L. ha risposto, in data 20
settembre 1993, dicendo che due isti­tuende farmacie dovevano avere
la reperibilità notturna perché secondo loro è un servizio in più
che si dà alla popolazione.
Su questo c'è stata una serie di incontri sia con i comuni
inte­ressati sia con l'U.S.L. perché la legge regionale n. 13 del
1986 fa giustamente ricomprendere sia Sarre sia Charvensod nel
distretto sanitario n. 5 e in questo distretto è già prevista, a
turno, la reperibilità notturna da parte delle diverse farmacie
comunali.
L'interpretazione che è stata data è che siamo dun­que
perfettamente in regola autorizzando l'apertura delle due farmacie,
senza obbligarle a garantire la reperibilità notturna.
I sindaci dei due comuni hanno chiesto ripetutamente questo
perché, essendo pubblica la gestione, la reperibilità notturna
aumenterebbe notevolmente i costi di gestione e già oggi queste
popolazioni se di notte hanno bisogno di farmaci urgenti si
ri­volgono ad Aosta.
Per queste motivazioni la Giunta regionale ha approvato venerdì
scorso una deliberazione in cui conferma le disposizioni già
contenute nella legge regionale n. 13 e auto­rizza l'apertura delle
due farmacie. Sarà poi compito dei co­muni dare attuazione a questa
direttiva.
Tengo ancora ripetere che, se c'è una responsabilità, questa è
interamente a carico dell'Amministrazione regionale e dell'U.S.L. e
non certo delle due amministrazioni comunali che hanno
ripetutamente sol­lecitato l'apertura delle due farmacie.
Presidente -
La parola al Consigliere Tibaldi.
Tibaldi (LN) -
Diciamo che le argomentazioni
prodotte dall'Assessore sono ac­cettabili e quindi non ho alcun
problema a ritirare la mozione presentata. Volevo solamente una
conferma: la prima è che ci sia una sorta di garanzia da parte dei
comuni ad attivare rapi­damente queste due sedi farmaceutiche e la
seconda è che l'As­sessore dia una indicazione sulla tempistica,
cioè vorrei sapere se le popolazioni interessate devono ancora
attendere molto o se la procedura è arrivata ad un punto tale che
può permettere la concretizzazione di questi servizi sanitari.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
In termini di tempo non sono in
grado di dare delle risposte. Per quanto riguarda Charvensod i
locali ci sono già e sono in­seriti nella struttura di Plan
Félinaz, si tratta semplicemente di arredarli.
Per Sarre non so esattamente quali siano le in­tenzioni del
comune per la destinazione dei locali, ma ritengo che, essendo le
due amministrazioni comunali alla fine del loro mandato, abbiano
tutto l'interesse a finire questa questione entro l'anno in
corso.
Presidente -
Il Consiglio prende atto del ritiro
della mozione presentata dai consiglieri della Lega Nord.
I lavori del Consiglio si sono conclusi; rammento ai colleghi
capigruppo che alle ore 14 e 30 è convocata la riunione per
l'in­contro con le rappresentanze del personale della Casa da
Gioco.
La seduta è tolta.
L'adunanza termina alle ore 13,12.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK