Consiglio Regionale della Valle d'Aosta - Oggetto del Consiglio n. 1862 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1862 del 14 febbraio 1991 - Resoconto
OGGETTO N. 1862/IX - Disegno di legge: "Modifiche ed
integrazioni alla legge regionale 10 agosto 1987, n. 65 "Iniziative
per l’insediamento e la cura del verde pubblico e
per la gestione delle aree e dei percorsi attrezzati". Abrogazione
della legge regionale 8 agosto 1989, n. 53: "Finanziamento e norme
per il recupero ambientale di aree naturali degradate".
Presidente: Il Consigliere Limonet ha chiesto la parola per
illustrare il disegno di legge n. 259 iscritto al punto 32
dell’ordine del giorno; ne ha facoltà.
Limonet (DC):
Il disegno di legge n. 259 apporta delle
modifiche ed integrazioni alla legge regionale n. 65 del 10 agosto
1987 ed abroga la legge regionale n. 53 dell’8
agosto 1989, per sopperire al fatto che la sopracitata legge
regionale n. 65, pur essendo una buona legge e raggiungendo in
parte gli scopi che si era prefissati, è risultata carente per
rispondere in modo adeguato a determinate istanze.
La stessa legge intendeva infatti, favorire
l’insediamento, la cura e la protezione del verde
pubblico permanente, nelle zone urbane o poste a contorno di
infrastrutture, edifici e qualsiasi altro manufatto di interesse
collettivo; intendeva altresì favorire l’insedimento
delle aree attrezzate per la ricezione turistica in terreni
boschivi e forestali, ma non trattava norme per il recupero
ambientale di aree naturali degradate, per cui si era provveduto ad
ampliare la normativa, approvando la legge n. 53 nel 1989.
Ora, venutesi a creare nuove esigenze, si coglie
l’occasione per raggruppare i due provvedimenti in
un testo unico, al quale, rispetto alla legge n. 65, si
aggiunge:
un terzo comma all’articolo 1, che recita:
"
la presente legge dispone, anche, per il recupero ed il
ripristino ambientale di aree naturali o antropizzate che siano
state oggetto di degrado, a seguito di interventi infrastrutturali,
di attività industriali in disuso, nonché di qualsiasi altro ambito
territoriale suscettibe ed essere, mediante inerbimenti,
piantagioni ed opere connesse, inverdito e/o alberato".
Si aggiunge un quarto comma all’articolo 3, che
costituisce il pezzo forte della legge, in cui si stabilisce che la
Regione concorre, con l’erogazione di un contributo
regionale, fino al 50 per cento delle spese sostenute dai Comuni
per i lavori di ordinaria amministrazione delle aree verdi di loro
proprietà.
C’è poi l’aggiunta di un quarto
articolo, che concerne norme transitorie che sanciscono
l’abrogazione della legge n. 53 del 1989.
Lo spirito della legge è comunque teso ad aiutare le
amministrazioni comunali a sostenere l’impegno
finanziario necessario per il mantenimento delle aree verdi, non
solo a vantaggio dell’ente in causa, ma di tutta la
comunità valdostana, che godrà certamente di una migliore immagine
di se stessa.
Per terminare, vorrei proporre alcuni emendamenti, che ho già
consegnato al Presidente, il primo dei quali, relativo
all’articolo 3, è scaturito da una serie di incontri
con l’Ufficio legislativo, a seguito delle
osservazioni riportate dallo stesso sulla scheda e recita:
"Articolo 3 (Comma 1 del novellato articolo 5):
- la parola
"Regione"
, posta all’inizio
del comma, viene sostituita con "
Giunta regionale"
.
Un altro emendamento, richiestomi dai proponenti della stessa
legge, è riferito all’articolo 1, recita:
"Articolo 1 (nuovo comma 3):
- le parole "
o di discariche abbandonate"
, poste alla
sesta riga, vengono soppresse".
Ciò è in relazione all’esistenza della legge
regionale n. 60 del 1990, che all’articolo 2 prevede
specificatamente:
"Adempimenti per la chiusura, la bonifica e la
sistemazione delle discariche",
che comunque in Valle
d’Aosta, come altrove, non possono essere
considerate abbandonate, salvo assunzioni di responsabilità, anche
penali, per gli amministratori interessati. Grazie.
Presidente:
Si stanno distribuendo gli emendamenti
proposti dal Consigliere Limonet.
Se nessuno chiede la parola, passiamo all’esame
dell’articolato. Do lettura
dell’articolo 1.
Articolo 1
1. Dopo il comma due dell’articolo 1 della legge
regionale 10 agosto 1987, n. 65, concernente iniziative per
l’insediamento e la cura del verde pubblico e per la
gestione delle aree e dei percorsi attrezzati, è aggiunto il
seguente comma tre:
"3. La presente legge dispone, anche, per il recupero ed il
ripristino ambientale di aree naturali o antropizzate che siano
state oggetto di degrado, a seguito di interventi infrastrutturali,
di attività industriali in disuso o di discariche abbandonate,
nonché di qualsiasi altro ambito territoriale suscettibile di
essere, mediante inerbimenti, piantagioni ed opere connesse,
inverdito e/o alberato".
Presidente:
Do lettura dell’emendamento
all’articolo 1 proposto dal relatore, Consigliere
Limonet.
Emendamento
Articolo 1 (nuovo comma 3)
- Le parole "o di discariche abbandonate", poste alla sesta
riga, vengono soppresse.
Presidente:
Se nessuno chiede la parola, pongo in
votazione l’emendamento testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo 1
emendato:
Articolo 1
1. Dopo il comma due dell’articolo 1 della legge
regionale 10 agosto 1987, n. 65, concernente iniziative per
l’insediamento e la cura del verde pubblico e per la
gestione delle aree e dei percorsi attrezzati, è aggiunto il
seguente comma tre:
"3. La presente legge dispone, anche, per il recupero ed il
ripristino ambientale di aree naturali o antropizzate che siano
state oggetto di degrado, a seguito di interventi infrastrutturali,
di attività industriali in disuso, nonché di qualsiasi altro ambito
territoriale suscettibile di essere, mediante inerbimenti,
piantagioni ed opere connesse, inverdito e/o alberato".
Presidente:
Se nessuno chiede la parola, pongo in
votazione l’articolo 1 emendato testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
2.
Articolo 2
1. Dopo la lettera e) del comma uno dell’articolo
2 della legge regionale 10 agosto 1987, n. 65, è aggiunta la
seguente lettera f):
"f) al recupero ed al ripristino ambientale di aree naturali o
antropizzate, che siano state oggetto di degrado, a seguito degli
interventi di cui al comma tre dell’articolo 1; gli
interventi di recupero e di ripristino ambientale riguardano aree
di cui la Regione Valle d’Aosta è proprietaria o
comproprietaria e aree di proprietà di enti pubblici che ne fanno
apposita richiesta".
Presidente:
Se nessuno chiede la parola, pongo in
votazione l’articolo 2 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
3.
Articolo 3
1. L’articolo 5 della legge regionale 10 agosto
1987, n. 65, è così sostituito:
"Articolo 5
1. La Regione incentiva l’insediamento del verde
pubblico urbano mediante l’erogazione di contributi
fino al 90 per cento della spesa di investimento ritenuta
ammissibile a favore di enti che provvedono, sulla base di progetti
esecutivi, alla realizzazione e alla straordinaria manutenzione di
alberature di viali, di giardini, di parchi cittadini, di aree
verdi urbane e periurbane, di parchi territoriali polivalenti e di
arredi verdi, destinati all’abbellimento di
monumenti e di edifici pubblici.
2. Per poter accedere alle erogazioni finanziarie di cui al
comma uno i Comuni devono indicare, nella relazione previsionale e
programmatica di cui all’articolo 1-quater del
decreto-legge 28 febbraio 19983 n. 55, recante provvedimenti
urgenti per il settore della finanza locale, così come introdotto
dalla legge di conversione 26 aprile 1983, n. 131, il piano di
spesa stabilito per la manutenzione ordinaria delle opere oggetto
del contributo.
3. Nel caso in cui gli enti non provvedano
all’esecuzione delle aree verdi realizzate o
migliorate ai sensi del presente articolo o delle aree recuperate
secondo il disposto della lettera f) del comma uno
dell’articolo 2, si dispone secondo quanto indicato
nel comma tre dell’articolo 4.
4. La Regione concorre con l’erogazione di
contributi fino al 50 per cento delle spese ritenute ammissibili e
documentabili, sostenute dai comuni per l’esecuzione
di cure e dei lavori di ordinaria amministrazione delle aree verdi
di loro proprietà".
Presidente:
Do lettura di un emendamento
all’articolo 3 proposto dal relatore, Consigliere
Limonet.
Emendamento
Articolo 3 (comma 1 del novellato articolo 5)
- La parola "Regione", posta all’inizio del
comma, viene sostituita con "Giunta regionale".
Presidente:
Ha chiesto la parola il Consigliere Viérin;
ne ha facoltà.
Viérin (UV):
Moi, je voudrais demander au rapporteur des
éclaircissements quant à l’article trois. Au premier
alinéa, quand on parle de "enti", quel est la signification ou
l’interprétation qui est attribuée à ce mot? De
même, à l’article 4 quand on parle de "lavori di
ordinaria amministrazione delle aree verdi di loro proprietà"
s’agit-il "d’ordinaria
amministrazione" ou "d’ordinaria manutenzione"?
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Non riesco a cogliere il significato
dell’emedamento all’articolo 3
proposto dal relatore, dove si propone di sostituire "la Regione
incentiva l’insediamento del verde pubblico" con "la
Giunta regionale...". Se questo è l’emendamento, mi
sembra che esso sia improprio, perché non è la Giunta, ma la
Regione nel suo insieme ad incentivare. Non capisco quindi il
perché di questo emendamento.
Presidente:
L’emendamento tende
all'indivi-duazione dell’organo competente ad
incentivare.
Ha chiesto la parola il Consigliere Viérin; ne ha facoltà.
Viérin (UV):
Nous exprimons aussi nos réserves quant à
l’amendement proposé. Il nous paraît
qu’ici nous nous trouvons face à une déclaration
d’ordre général, établissant desprincipes. Qui
est-ce qui va faciliter l’aménagement de toutes ces
zones? Le Gouvernement valdôtain interviendra directement en
l’attribuant des subventions, mais je pense que
c’est l’administration régionale dans
son ensemble, qui favorise ces interventions. Je ne sais pas si le
rapporteur veut mieux préciser le sens de
l’amen-dement ou s’il veut le
justifié différenment.
Presidente:
Ha chiesto la parola il Consigliere Limonet;
ne ha facoltà.
Limonet (DC):
Devo dire che già nella legge 10 agosto
1987, n. 65, c’era scritto "Giunta regionale". Dopo
l’acquisizione di alcuni pareri legali, qualcuno ha
proposto di scrivere "Regione". In seguito, nella revisione
generale di tutto il testo, è sembrato più opportuno inserire la
dizione "Giunta regionale".
Lo stesso discorso vale anche per la dizione "enti", che era già
presente nella legge n. 65.
Presidente:
Nella penultima riga
dell’articolo 3 si deve leggere "ordinaria
manutenzione..." e non "ordinaria amministrazione delle aree Verdi
di loro proprietà".
Ha chiesto la parola il Consigliere Riccarand; ne ha
facoltà.
Riccarand (VA):
Secondo me, la formulazione di questi
articoli è piuttosto infelice, perché il termine "la Regione" non è
presente solo nel primo comma dell’articolo 5, ma
anche il quarto comma, dove si legge: "4. La Regione concorre con
l’erogazione di contributi fino al 50 per
cento...".
A mio parere, la formulazione del primo comma dovrebbe essere
come segue: "La Regione incentiva l’insediamento del
verde pubblico urbano mediante l’erogazione, da
parte della Giunta regionale, di contributi...". Un conto, infatti,
è il principio che è la Regione ad incentivare, altro conto invece
è l’organo della Regione che eroga il
contributo.
Allo stesso modo, la dizione del quarto comma "4. La Regione
concorre con l’erogazione di contributi fino al
50per cento...", dovrebbe essere sostituita con la seguente: "4. La
Regione concorre con l’erogazione, da parte della
Giunta regionale, di contributi fino al 50 per cento...", così
resta valido il principio generale che è la Regione, e non la
Giunta, a concorrere alle spese.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Vorrei suggerire al relatore di accogliere
la formulazione proposta dal Consigliere Riccarand, che mi sembra
orientata nel senso già espresso dallo stesso relatore. Si tratta
di individuare l’organo: la funzione generale di
erogare i finanziamenti spetta alla Regione, ma
l’organo preposto all’erogazione è la
Giunta regionale.
Pertanto, mi sembra che si possa dire: al punto 1 "La Regione
incentiva..." e al punto 4 "La Regione concorre...", aggiungendo
però in ambedue i casi, dopo il termine
"l’erogazione", la dizione: "da parte della Giunta
regionale,".
Presidente:
Ha chiesto la parola il Consigliere Louvin;
ne ha facoltà.
Louvin (UV):
Je voudrais simplement reprendre
l’argumentation du collègue Viérin, dans le sens
qu’il me paraît nécessaire de préciser que
lorsqu’on parle de "enti" il s’agit
de collectivités locales, "enti pubblici", et non pas de "enti" en
général, c’est-à-dire également pour des
particuliers, des sociétés ou des associations éventuellement.
A cet effet je demanderais que le mot "enti" soit remplacé par
"enti pubblici" soit au premier que au troisième alinéa, ainsi
qu’il est modifié par la proposition de loi en
question. Si la Présidence le souhaite, j’ai déjà
formulé un amendement écrit à ce sujet.
Presidente:
Consigliere Limonet, mi sembra che ci sia un
certo consenso sulle precisazioni dei Consiglieri Riccarand e
Mafrica, che individuano nella Regione l’istituzione
che incentiva e concorre e nella Giunta l’organo che
eroga operativamente il contributo.
Pertanto, senza alcun intento di formulazione, credo che il
primo punto potrebbe essere emendato come segue:
"1. La Regione incentiva l’insediamento del verde
pubblico mediante l’erogazione, da parte della
Giunta regionale, di contributi...". Lo stesso principio potrebbe
valere per il quarto comma.
Ha chiesto la parola il Consigliere Limonet; ne ha facoltà.
Limonet (DC):
Sono d’accordo. Come
relatore credo di non avere niente altro da aggiungere. Se questa
formulazione va bene per l’organo proponente, io
sono d’accordo.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
La Giunta concorda.
Presidente:
Do lettura dell’articolo 3,
comprensivo degli emendamenti proposti dai Consiglieri Riccarand,
Mafrica e Louvin, discussi
"coram populo"
e quindi accettati
dal relatore, Consigliere Limonet, e dalla Giunta regionale.
Articolo 3
1. L’articolo 5 della legge regionale 10 agosto
1987, n. 65, è così sostituito:
"Articolo 5
1. La Regione incentiva l’insediamento del verde
pubblico urbano mediante l’erogazione, da parte
della Giunta regionale, di contributi fino al 90per cento della
spesa di investimento ritenuta ammissibile a favore di enti
pubblici che provvedono, sulla base di progetti esecutivi, alla
realizzazione e alla straordinaria manutenzione di alberature di
viali, giardini, parchi cittadini, aree verdi urbane e periurbane,
parchi territoriali polivalenti e di arredi verdi destinati
all’abbellimento di monumenti e di edifici
pubblici.
2. Per poter accedere alle erogazioni finanziarie di cui al
comma uno, i comuni devono indicare, nella relazione previsionale e
programmatica di cui all’articolo 1-quater del
decreto-legge 28 febbraio 1983 n. 55, recante provvedimenti urgenti
per il settore della finanza locale, così come introdotto dalla
legge di conversione 26 aprile 1983, n. 131, il piano di spesa
stabilito per la manutenzione ordinaria delle opere oggetto del
contributo.
3. Nel caso in cui gli enti pubblici non provvedano
all’esecuzione delle aree verdi realizzate o
migliorate ai sensi del presente articolo o delle aree recuperate
secondo il disposto della lettera f) del comma uno
dell’articolo 2, si dispone secondo quanto indicato
nel comma tre dell’articolo 4.
4. La Regione concorre con l’erogazione, da parte
della Giunta regionale, di contributi fino al 50 per cento delle
spese ritenute ammissibili e documentabili, sostenute dai comuni,
per l’esecuzione di cure e dei lavori di ordinaria
manutenzione delle aree verdi di loro proprietà".
Presidente:
Se nessuno chiede la parola, pongo in
votazione l’articolo 3 emendato testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Do lettura dell’articolo
4.
Articolo 4
1. Gli interventi previsti dalla legge regionale 8 agosto 1989,
n. 53, "Finanziamento e norme per il recupero ambientale di aree
naturali degradate", sono assorbiti dal dettato di cui
all’articolo 1 della presente legge.
2. L’ulteriore applicazione della legge regionale
8 agosto 1989, n. 53, è limitata alla gestione delle sole risorse
già finanziate, ai sensi della legge medesima. Alla conclusione di
detta gestione residua, la legge regionale 8 agosto 1989, n. 53,
cessa di avere vigore.
Presidente:
Se nessuno chiede la parola, pongo in
votazione l’articolo 4 testé letto.
Esito della votazione:
Presenti, votanti e favorevoli: 28
Il Consiglio approva all’unanimità
Presidente:
Se nessuno chiede la parola, pongo in
votazione la legge nel suo complesso.
Esito della votazione:
Presenti, votanti e favorevoli: 28
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK