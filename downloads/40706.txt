Consiglio Regionale della Valle d'Aosta - Oggetto del Consiglio n. 39 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 39 del 25 luglio 2018 - Resoconto
OGGETTO N. 39/XV - Interrogazione a risposta immediata:
"Notizie sull'avvio da parte del Presidente della Regione di nuovi
tavoli di confronto con il Governo centrale".
Fosson (Presidente) -
Punto n. 3.03 all'ordine del
giorno. La parole au collègue Bertin pour l'illustration.
Bertin (IC) -
In occasione dell'audizione venerdì scorso
della Presidente della Regione in I Commissione ci è stato
annunciato che in tempi relativamente brevi si sarebbero aperti con
il Governo centrale - con il cosiddetto Governo amico, così
definito dalla presidente Spelgatti - alcuni tavoli su argomenti
che esulavano da quello finanziario, tema che sappiamo prioritario
in questo momento e che abbiamo più volte discusso in questo
Consiglio. Ci interessava capire, anche in ragione della genericità
del programma di maggioranza su molti argomenti, quali erano queste
intenzioni, quanti e quali tavoli di confronto con il Governo
centrale si aveva intenzione di aprire. Anche questo per capire
quali erano le priorità di questo Governo regionale.
Presidente -
La parola alla Presidente della Regione per
la risposta.
Spelgatti (LEGA VDA) -
In relazione a questi tavoli di
confronto, il primo - come ricordato implicitamente anche dal testo
dell'interrogazione - è quello sui rapporti finanziari
Stato-Regione. In sé questo tavolo già ne contiene più di uno,
infatti i temi trattati sono molteplici. Non sfugge a nessuno che
una cosa sia il contenzioso pregresso, un'altra il contributo
valdostano al risanamento della finanza pubblica e le sue modalità
di calcolo per il futuro e una terza il sistema di calcolo del
riparto fiscale.
Non voglio poi eludere la domanda. Accanto alla questione
finanziaria in senso lato esistono molteplici temi che dovranno
portare a delle norme di attuazione. In attesa delle nomine dei
componenti della Commissione paritetica - anche questo è un tavolo
di confronto aperto con il Ministero - stiamo operando una
ricognizione dei vari temi che saranno poi codificati e normati.
Altrimenti detto, ogni volta in cui sarà necessario arrivare a un
risultato con Roma, prima ancora di arrivare in Paritetica,
avvieremo un confronto utile in maniera tale da trovare soluzioni
condivise e soddisfacenti. È chiaro che questa ricognizione la
stiamo facendo in questo momento, ma stiamo affrontando in questo
stesso momento tante situazioni estremamente importanti, quindi in
questo momento non le voglio dare ulteriori risposte sui tavoli
precisi, ma arriverà al momento giusto anche questa parte di
risposta.
Presidente -
La parola al collega Bertin per la
replica.
Bertin (IC) -
Devo confessare di essere un po' deluso
dalla risposta. L'intenzione di questa interrogazione a risposta
immediata era capire quali erano le priorità con il Governo
centrale. Ad esempio, vedo una priorità assoluta nei trasporti e
nella viabilità che questo Governo dovrebbe affrontare anche con il
Governo centrale. Mi fa specie che non si sia messa tra le priorità
nei tavoli da aprire a Roma, perché questo è un problema serio per
la nostra regione: di accessibilità ferroviaria, di costi dei
trasporti e, non ultima - ne parleremo in seguito - la questione
dell'interruzione dei lavori della statale 27 nei comuni di
Saint-Oyen ed Etroubles, che sta diventando un vero problema. Tra
l'altro su questo aspetto mi sono anche permesso di evidenziare la
problematica alla neodeputata Tripodi, perché è una questione
seria. In generale, i trasporti mi aspettavo che fossero una delle
priorità nei rapporti con il cosiddetto, da parte vostra, "Governo
amico".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK