Consiglio Regionale della Valle d'Aosta - Oggetto del Consiglio n. 1371 del 12 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1371 del 12 luglio 1990 - Resoconto
OGGETTO N. 1371/IX - DISEGNO DI LEGGE: "RIFINANZIAMENTO DELLA
LEGGE REGIONALE 24 AGOSTO 1982, N. 43, CONCERNENTE L'ADESIONE DELLA
REGIONE AL CONSORZIO GARANZIA FIDI TRA GLI AGRICOLTORI DELLA VALLE
D'AOSTA".
PRESIDENTE:
Ha chiesto la parola, per illustrare il
disegno di legge n. 199 iscritto al punto 19
dell’ordine del giorno, l'Assessore all'Agricoltura,
Foreste ed Ambiente Naturale, Lanièce; ne ha facoltà.
LANIECE (DC):
L'adesione della Regione alla Confidi tra
gli agricoltori viene rinnovata con questo disegno di legge che
riguarda l'anno 1989 ed al quale è annesso un emendamento che
innalza il contributo da 500 a 650 milioni, come è già accaduto nel
1988.
Chiedo che il Consiglio approvi con urgenza il presente disegno
di legge in quanto, pur trovandoci ormai a luglio del 1990, non è
stato ancora elargito alla Confidi tra gli agricoltori della Valle
d'Aosta alcun contributo relativo al 1989.
PRESIDENTE:
Colleghi Consiglieri, in questo momento vi
viene distribuita la proposta di emendamento al disegno di legge
che, innalzando da 500 a 650 milioni il contributo alla Confidi tra
gli agricoltori, comporta una modifica dell'articolato.
Allegata a questa proposta di emendamento, come previsto dal
Regolamento, vi è il parere dell'Assessorato alle Finanze nella
lettera del Ragioniere-Capo. Voi sapete, infatti, che gli
emendamenti che prevedono un aumento di spesa devono essere
accompagnati dalla lettera che garantisce la disponibilità di
bilancio.
Visto pertanto che si tratta solo di un aumento della cifra
prevista e che se viene approvato l'articolo 1, di conseguenza sono
modificati anche i successivi articoli 2 e 3, la Presidenza propone
di mettere direttamente in votazione gli emendamenti che hanno
carattere sostitutivo.
Ha chiesto la parola il Consigliere Voyat; ne ha facoltà.
VOYAT (UV):
Vorrei chiedere le ragioni di questo aumento,
visto che negli incontri che avevamo avuto con i rappresentanti
della Confidi tra gli agricoltori si era convenuto di finanziare
per 500 milioni il 1989, anno cui si riferisce questo disegno di
legge. Tale cifra del resto era già stata concordata l'anno scorso
con tutte le altre Confidi. Sempre nel corso di quegli incontri si
era anche convenuto di aumentare il contributo per il 1990, come
poi è stato fatto con la proposta di elargire un contributo, se non
erro, pari a circa 800 o 900 milioni.
Vorrei sapere quindi perché si propone di elargire 150 milioni
in più per il 1989, quando già l'anno scorso era stata concordata
una cifra di 500 milioni, che è stata ribadita quest'anno, nel mese
di aprile, nel corso della riunione di tutti i presidenti delle
Confidi.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
A me non risulta che i presidenti si siano
trovati d'accordo sulla cifra di 500 milioni, in quanto nel 1988, a
fronte di un contributo di 650 milioni accordato dalla Regione alla
Confidi, è stato possibile abbattere l'interesse del 6,50%. Se
quest'anno il contributo della Regione fosse stato limitato a 500
milioni, l'abbattimento sarebbe stato inferiore al 4%. Per questa
ragione noi abbiamo ritenuto opportuno accordare un contributo
almeno pari a quello del 1988, ma, nonostante ciò, gli agricoltori
avranno una restituzione di interessi inferiore a quella del
1988.
PRESIDENTE:
Ha chiesto la parola il Consigliere Voyat; ne
ha facoltà.
VOYAT (UV):
Non ritengo giustificabile questo aumento,
anche se tale proposta, qualora fosse stata presentata prima, sulla
base del numero di domande avanzate alla Confidi, avrebbe potuto
essere discussa.
E' chiaro però che all'inizio dell'anno non si può sapere quale
sarà il tasso di abbattimento. Infatti, una volta stabilita la
cifra che spetta ad ogni Confidi, l'interesse di abbattimento viene
calcolato sulla base del numero delle domande e dei prestiti
autorizzati ad ogni agricoltore. Nel corso delle riunioni iniziali,
quindi, non si può sapere a quanto ammonterà l'abbattimento, che
invece potrà essere conosciuto trimestralmente, semestralmente o al
massimo annualmente, secondo le domande che verranno presentate. Il
calcolo non è fatto a consuntivo, ma all'inizio è fatto solo in via
preventiva, per cui prima si assegna una quota alla Confidi, la
quale provvederà poi a calcolare l'abbattimento degli interessi.
Non è che prima si assegnano i mutui, poi si conosce l'ammontare
degli interessi passivi che devono essere pagati dagli utenti delle
Confidi e quindi ogni Confidi stabilisce di abbattere del 3%, del
4% o del 6% tali interessi, per chiedere infine un contributo
corrispondente all'Amministrazione regionale.
Non è giustificato, quindi, prevedere o concordare di assegnare
500 milioni, per poi darne a sanatoria 650, quando le altre Confidi
hanno avuto quanto era stato stabilito nelle riunioni con tutti i
presidenti delle Confidi.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Lanièce; ne ha facoltà.
LANIECE (DC):
Trovo strane le affermazioni del collega
Voyat, che pure viene dalle Finanze. Occorre tener conto, infatti,
che gli altri hanno avuto i soldi nel 1989, mentre i coltivatori
diretti nel luglio del 1990 non hanno avuto ancora niente. Questo
discorso mi stava bene se lo avessimo fatto nell'aprile del 1989,
ma non mi sta bene che lo si faccia nel mese di luglio del 1990,
sette mesi dopo che è stato chiuso l'anno finanziario, perché mi
sembra che in questa data si possa fare anche un calcolo a
consuntivo.
Se i soldi fossero stati versati ad aprile, oggi, calcolando gli
interessi, la Confidi tra gli agricoltori avrebbe gli stessi soldi
che noi intendiamo accordare adesso. Quei soldi, invece, era no
stati stanziati, ma poi sono stati spesi per altre cose. Ecco
allora che è del tutto fuori luogo tirare in ballo la questione
degli accordi fatti prima, perché tutte le altre Confidi hanno già
avuto la restituzione degli interessi, mentre la Confidi tra gli
agricoltori è l'unica a non averla ancora avuta.
Se vogliamo togliere 150 milioni per penalizzare ulteriormente
questa Confidi, possiamo anche farlo, ma non tiriamo in ballo certi
discorsi, che invece dovrebbero essere fatti a monte e non a valle.
Se questo discorso fosse stato fatto ad aprile dell'anno scorso non
avrebbe fatto una grinza, ma non oggi, cioè nel luglio dell'anno
successivo. Tu parli di consuntivo, ma adesso siamo appunto in sede
di consuntivo. E allora?
PRESIDENTE:
Se nessuno chiede la parola, passiamo
all'esame dell'articolato.
Do lettura dell'articolo 1.
FINALITA'
Articolo 1
1. La Giunta regionale è autorizzata a concedere un contributo
di £. 500.000.000= per l'abbattimento del tasso di interesse
fissato fra gli Istituti di Credito ed il Consorzio garanzia fidi
tra gli agricoltori della Valle d'Aosta, di cui alla legge
regionale 24 agosto 1982, n. 43, per le operazioni relative all
'anno 1989.
PRESIDENTE:
Do lettura dell'emendamento sostitutivo
dell'articolo 1, presentato dall'Assessore all'Agricoltura, Foreste
ed Ambiente Naturale, Lanièce.
EMENDAMENTO
Art. 1
L'articolo 1 viene così sostituito:
FINALITA'
Articolo 1
1. La Giunta regionale è autorizzata concedere un contributo di
£. 50.000. 000= per l'abbattimento del tasso di interesse fissato
fra gli Istituti di Credito ed il Consorzio garanzia fidi tra gli
agricoltori della Valle d'Aosta, di cui alla legge regionale 24
agosto 1982, n. 43, per le operazioni relative all'anno 1989.
PRESIDENTE:
Ha chiesto la parola, per dichiarazione di
voto, il Consigliere Voyat; ne ha facoltà.
VOYAT (UV):
Noi votiamo a favore, ma diciamo anche che le
giustificazioni apportate dall'Assessore Lanièce, in seconda
battuta, possono essere più attendibili di quelle fatte in
precedenza.
Ammetto pure che la Confidi tra gli agricoltori è quella che ha
ottenuto i contributi più tardi delle altre, però si sappia che non
tutti i destinatari dei contributi, quindi non solo gli
agricoltori, hanno ancora ricevuto i soldi.
PRESIDENTE:
Se nessuno chiede la parola, pongo in
votazione l'emendamento sostitutivo dell'articolo 1, del quale
abbiamo già dato lettura.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Do lettura dell'articolo 2.
NORME FINANZIARIE
Articolo 2
1. L'onere derivante dalla applicazione della presente legge,
valutato in lire 500.000.000=, graverà sul capitolo 31405 del
bilancio di previsione della Regione per l'anno 1990.
2. Alla copertura dell'onere di cui al precedente comma, si
provvede mediante riduzione di £. 500.000.000= dallo stanziamento
iscritto al cap. 50150 (fondo globale per il finanziamento di spese
per ulteriori programmi di sviluppo - spese di investimento)
utilizzando all'uopo l'accantonamento previsto all'allegato n. 8
della legge regionale 15 gennaio 1990, n. 9 (settore 2 - sviluppo
economico previsto per il finanziamento di contributi ai consorzi
garanzia fidi tra gli operatori economici).
PRESIDENTE:
Do lettura di un emendamento sostitutivo
dell’articolo 2, presentato dall'Assessore
all'Agricoltura, Foreste ed Ambiente Naturale, Lanièce.
EMENDAMENTO
Art. 2
l'art. 2 viene così sostituito:
NORME FINANZIARIE
Articolo 2
1. L'onere derivante dalla applicazione della presente legge,
valutato in li re 650.000.000=, graverà sul capitolo 31405 del
bilancio di previsione della Regione per l'anno 1990.
2. Alla copertura dell’onere di cui al precedente
comma si provvede mediante riduzione di pari importo dello
stanziamento iscritto al cap. 50150 "Fondo globale per il
finanziamento di spese per ulteriori programmi di sviluppo - spese
di investimento -" utilizzando gli accantonamenti previsti
all'allegato n. 8 della legge regionale 15 gennaio 1990, n. 9
relativi a:
a) finanziamento di contributi ai consorzi garanzia fidi tra
operatori economici per £. 500.000.000;
b) interventi per l'avvio di nuove tecnologie e per lo sviluppo
di nuovi prodotti per £. 150.000.000. Su detto intervento resta
disponibile la minor somma di £. 3.940.719.600.
PRESIDENTE:
Se nessuno chiede la parola, pongo in
votazione l’emendamento sostitutivo testé letto.
ESITO DELLA VOTAZIONE
Presenti, votanti e favorevoli: 32
Il Consiglio approva all’unanimità
PRESIDENTE:
Do lettura dell’articolo 3.
VARIAZIONI DI BILANCIO
Articolo 3
1. Al bilancio di previsione della Regione per l'anno 1990 sono
apportate le seguenti variazioni
PARTE SPESA
Variazione in diminuzione
CAP. 50150 Fondo globale per il finanziamento di spese per
ulteriori programmi di sviluppo (spese di investimento)
£. 500.000.000=
Variazione in aumento
CAP. 31405 Contributi al Consorzio garanzia fidi tra agricoltori
della Valle d'Aosta. L.R. 24.8.1982, n. 43
L.R. , n.
£. 500.000.000=
PRESIDENTE:
Do lettura di un emendamento sostitutivo
dell’articolo 3, presentato dall'Assessore
all'Agricoltura, Foreste ed Ambiente Naturale, Lanièce.
EMENDAMENTO
Art. 3
L'art. 3 viene così sostituito:
VARIAZIONI DI BILANCIO
Articolo 3
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
Variazione in diminuzione
CAP. 50150 "Fondo globale per il finanziamento di spese per
ulteriori programmi di sviluppo (spese di investimento)"
£. 650. 000. 000=
Variazione in aumento
CAP. 31405 "Contributi al Consorzio garanzia fidi tra
agricoltori della Valle d'Aosta L.R. 24.8.1982, n. 43
L.R. , n. "
£. 650.000.000=
PRESIDENTE:
Se nessuno chiede la parola, pongo in
votazione l'emendamento sostitutivo testé letto.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK