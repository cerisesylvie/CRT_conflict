Consiglio Regionale della Valle d'Aosta - Oggetto del Consiglio n. 2534 del 25 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2534 del 25 luglio 2012 - Resoconto
OGGETTO N. 2534/XIII - Interpellanza: "Costi per la
realizzazione e l'utilizzo della nuova struttura per spettacoli
all'interno dell'area del Teatro Romano di Aosta".
Interpellanza
Richiamate la nostre precedenti interpellanze sull'utilizzo
della nuova struttura per spettacoli realizzata all'interno
dell'area del Teatro romano di Aosta;
Ricordato che complessivamente per la realizzazione, la
progettazione e l'allestimento della nuova struttura per spettacoli
nel 2010 e nel 2011 sono stati spesi complessivamente circa
800.000,00 euro;
i sottoscritti Consiglieri regionali
Interpellano
l'Assessore competente per conoscere:
1) quanti dei sopracitati 800.000,00 euro sono riconducibili
alla realizzazione della sopracitata struttura;
2) a quanto ammonta la spesa per il 2012 per il
riallestimento della struttura per spettacoli;
3) per quanti anni è intenzione dell'Assessorato utilizzare
questa struttura e con quali costi di gestione annui.
F.to: Bertin - Louvin
Presidente
- La parola al Consigliere Bertin.
Bertin (ALPE)
- Grazie Presidente.
Questa interpellanza riguarda l'utilizzo della nuova struttura
per spettacoli, realizzata all'interno dell'area del Teatro Romano
di Aosta, ex zona birreria. Aveva già fatto oggetto di altre
interpellanze; in questo caso non è tanto una valutazione sulle
dimensioni, l'impatto e la localizzazione della struttura, ma le
richieste sono legate all'aspetto gestionale, ai costi di gestione
e di realizzazione della struttura, che si compone di due parti:
una parte metallica, che rimane tutto l'anno nella zona del Teatro
Romano, ed una parte che, invece, ogni anno viene smantellata e
rimontata.
Quello che volevamo sapere era quali erano i costi legati alla
struttura e soprattutto la gestione annuale della struttura, quanto
viene stimata in prospettiva. Grazie.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Merci M. le Président.
I costi citati negli anni sono nel complesso relativi sia alla
strutturazione, ma anche alla riqualificazione dell'area spettacoli
e teatro. Nei primi anni abbiamo agito in questo senso tenendo
conto sia della parte fissa, comprese le manutenzioni annuali,
l'acquisto, il montaggio e lo smontaggio del palco, dei muri
laterali, delle sedute della platea, della copertura dei camerini
ed il costo del noleggio (compreso montaggi e smontaggi), della
restante parte mobile relativa alla copertura del palco, tribune,
bagni, oltre a tutte le spese gestionali necessarie all'utilizzo
della struttura nel suo complesso ed alla riqualificazione
dell'area nel Teatro, anche a livello di lavori, quindi abbiamo fin
dall'inizio lavorato sulla riqualificazione dell'area e sulla
questione della struttura.
Per quanto riguarda la spesa per il 2012, questa è relativa a
258.000 euro, comprende montaggio complessivo della struttura e
relativi costi gestionali, i primi due anni essendo stati
investimenti anche per la riqualificazione dell'area in sé. Se devo
dire, è un'area che aveva necessità non solo di migliorie, ma anche
di interventi inerenti alla riqualificazione; pertanto è un'area
molto migliorata e non tutti i costi sono imputabili alle
strutture.
Sul secondo quesito, l'idea di avere restituito il Teatro dopo
24 anni di restauro non solo alla comunità, ma anche alla sua
funzione originaria, cioè luogo di spettacolo, fa della
programmazione culturale estiva, che comprende eventi che si
snodano da maggio a fine settembre, quindi largamente estiva, la
suggestione della programmazione culturale della città e della
Valle d'Aosta. È anche il fulcro della nostra filosofia, che
appunto ha portato ad avere una programmazione che propone eventi
musicali e culturali di prestigio; ricordo che prima erano proposti
in un tendone adiacente all'area e, anche dal punto di vista della
tutela e del binomio fra monumento e sito, non era il massimo,
quindi eventi che si svolgono in luoghi unici e danno la
possibilità di godere dello spettacolo, ma anche del monumento,
diventato luogo frequentato con un incremento incredibile di
presenze non solo sugli eventi, ma anche durante il giorno. Tutto
questo viene apprezzato all'unanimità o quasi dalla comunità, ma
anche dai turisti, e soprattutto dai tantissimi commenti che
riceviamo su questa logica di abbinamento luoghi-eventi.
Ricordo i dati: nell'anno scorso le presenze sono state (solo
per il periodo estivo) 33.000, quindi noi rivendichiamo la bontà di
questa scelta e ne siamo convinti. La struttura di cui si tratta è
stata progettata per l'organizzazione di spettacoli con alcune
strutture fisse; in conclusione, anche se rimovibili, queste
strutture sono state pensate per ammortizzare i costi, a parte i
primi due anni inerenti anche la riqualificazione, e poi negli anni
successivi. La spesa necessaria al montaggio, gestione e struttura
si attesta attorno ad un importo di 258.000 euro, di cui ho fatto
cenno. Grazie.
Presidente
- La parola al Consigliere Bertin.
Bertin (ALPE)
- L'utilizzo di questo spazio per
spettacoli non ci vede di per sé contrari, anzi, è anche un modo
per valorizzare l'area; le perplessità che personalmente ho sono
riferite alle dimensioni di questa struttura ed all'impatto che ha
rispetto al Teatro Romano, ma che non era oggetto di questa
interpellanza, come non lo era l'elenco di manifestazioni o di
partecipanti agli spettacoli, che sono altre questioni.
Quello che ci interessava capire era quanto si era speso per la
realizzazione di questa struttura. Purtroppo per la realizzazione
non ci è stato specificato bene quali sono le parti direttamente
riconducibili degli 800.000 euro alla struttura in sé e la parte
invece riguardante il miglioramento dell'area in generale.
Resta il fatto che questa struttura, pur apprezzata rispetto ad
un capannone che in precedenza era presente, ha dei costi di
gestione molto elevati, se pensiamo che 250.000 euro per lo
smontaggio ed il rimontaggio annuale, anzi 260-270.000 euro, sono
una cifra significativa per una struttura che ci è costata anche
nell'acquisto...c'è anche l'ammortamento della struttura oltre a
quasi 270.000 euro annui per la gestione. Mi sembra oggettivamente
tanto per questa struttura, al di là delle valutazioni che si
possono fare; una struttura che rimane, nella parte invernale...la
parte metallica che rimane al Teatro Romano è inutilizzata durante
l'inverno e, da un punto di vista estetico e dell'impatto rispetto
al monumento, ha un effetto negativo. Ringrazio per le precisazioni
riferite alla gestione annuale; mancano alcuni aspetti riguardanti
la realizzazione della struttura, ma in qualche modo riuscirò a
documentarmi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK