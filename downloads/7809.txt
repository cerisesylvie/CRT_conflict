Consiglio Regionale della Valle d'Aosta - Oggetto del Consiglio n. 2209 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2209 del 24 settembre 1986 - Resoconto
OGGETTO N. 2209/VIII - AUMENTO DEI QUANTITATIVI DI BENZINA IN
ESENZIONE FISCALE. (Interpellanza).
PRESIDENTE:
Do lettura dell'interpellanza presentata dai
Consiglieri Millet e Bajocco:
INTERPELLANZA
CONSTATATO che con deliberazione n. 5367 del 18 luglio 1986 la
Giunta regionale ha deliberato di procedere all'assegnazione per il
secondo semestre 1986 delle quote mensili di carburanti in
esenzione fiscale;
PREOCCUPATI della possibilità che, in assenza di una sollecita
approvazione della legge di aumento del contingente di benzina da
350.000 a 450.000 quintali, i cittadini valdostani possano trovarsi
con buoni benzina non utilizzabili;
i sottoscritti Consiglieri regionali
INTERPELLANO
la Giunta regionale per conoscere:
1)
quali iniziative ha preso la Giunta e quali
garanzie ha ricevuto in ordine ad una approvazione entro l'anno da
parte del Parlamento della legge di aumento dei quantitativi di
benzina in esenzione fiscale;
2)
quali sono gli intendimenti della Giunta nel caso
si dovesse far fronte ad una deprecabile, ma non impossibile,
situazione di ritardo nell'approvazione della legge prima
ricordata.
PRESIDENTE
: Ha chiesto di illustrare l'interpellanza il
Consigliere Millet, ne ha facoltà.
MILLET - (P.C.I.):
Quando l'Assessore è venuto ad
illustrare in Commissione la delibera sull'assegnazione delle quote
mensili dei buoni benzina, il sottoscritto ha chiesto all'Assessore
in base a quale legge nazionale poteva distribuirli, tenendo conto
che l'Assessore in risposta ad una nostra interpellanza aveva
affermato che nei primi sei mesi era stato distribuito un certo
quantitativo di buoni benzina, cioè che nel 10 semestre 1986 si
distribuivano i sei mesi dell'86 e tre mesi dell'85.
L'Assessore ci aveva detto che erano stati distribuiti 38
milioni e spiccioli di litri. Con un breve calcolo distribuire i
tre mesi significava andare ad oltre 50 milioni di litri, quando la
legge vigente dava la possibilità alla Regione di distribuire buoni
benzina per meno di 48 milioni di litri. Praticamente la Regione
avrebbe distribuito, dando i tre mesi, più di quello che la legge
prevede attualmente.
Nella delibera si parlava non di tre mesi ma di sei mesi, quindi
praticamente c'è una delibera della Regione che distribuisce in
Valle d'Aosta oltre 60 milioni di litri, quando la copertura
attraverso legge è di 47 milioni. Da parte nostra avevamo espresso
la nostra preoccupazione che si decidesse in questi termini, perchè
di fatto si prendevano delle decisioni quando il Parlamento doveva
ancora definire gli aumenti. È necessario tenere conto inoltre che
distribuendo sei mesi, si distribuiva comunque più degli aumenti
previsti dalla legge, perchè essa assegnava (se approvata) 61
milioni di litri.
C'erano gli arretrati e avevamo detto che era inopportuno che la
Regione distribuisse questi quantitativi quando il Parlamento non
aveva ancora deliberato, perchè questo non aiutava l'iter
dell'approvazione, ma l'avrebbe forse complicato perchè i
parlamentari avrebbero potuto sentirsi scavalcati dovendo approvare
una disposizione che veniva invece già messa in atto.
In più nella delibera si dicono dei falsi, e ci siamo stupiti
(abbiamo fatto anche un comunicato) che la Commissione di
Coordinamento citasse una notizia che non era veritiera. Nella
delibera si dice: "Accertato che la 6° Commissione Finanza Tesoro
del Senato ha espresso in data 11.6.86, sentito il Ministro della
Finanza, del Tesoro, parere favorevole all'aumento"; io mi sono
informato presso la Segreteria della 6° Commissione e in data 11.6.
non è stato espresso alcun parere favorevole; è stato il relatore a
dichiararsi favorevole, ma fra questo e la Commissione che esprime
un parere favorevole, ci passa una grande differenza. A fine
luglio, quando ho telefonato, mi hanno detto che si stava ancora
discutendo, questo vuol dire che a Commissione non aveva espresso
alcun parere.
Da qui, una domanda della nostra interpellanza per sapere se
adesso è stato espresso questo parere dalla Commissione.
Resta da vedere, se la 6° Commissione dà parere favorevole, se è
in sede legislativa o deliberante, e poi deve andare alla Camera.
Ci stupiamo che la Commissione di Coordinamento, alla quale non
mancano i collegamenti né i telefoni, abbia vistato la delibera
tenendo conto che l'11.6.86 la Commissione del Senato ha dato
parere favorevole.
Riteniamo che se si deve fare la battaglia per dei diritti, la
si faccia in modo corretto. Secondo me queste sono le furbizie dei
provinciali che cercano di ottenere qualcosa e alla fine sono
gabbati. Personalmente, se ho più buoni in tasca, con il valore
commerciale che hanno, mi può fare anche comodo, ma come
Amministratore non credo che possiamo amministrare in modo da non
tener conto delle leggi. Facciamo parte dello Stato italiano, le
leggi non ci possono far piacere, però fin che esistono queste
dobbiamo rispettarle. Qui c'è stata una violazione ad uno Stato di
diritto ed è per quello che riteniamo sbagliato aver distribuito i
buoni benzina, anche se può far comodo a livello personale. Fra
l'altro non si capisce bene come mai non si è approvata questa
delibera su proposta dell'Assessore competente, ma come Giunta
regionale; forse l'Assessore non si sentiva personalmente di
proporla?
Vorremmo avere delle informazioni più precise anche su quanto
intende fare la Giunta regionale nel caso in cui la legge non
dovesse essere approvata entro quest'anno.
L'altra cosa che non siamo riusciti a capire bene è che
interesse hanno le compagnie ad anticipare. Lo capivo fino a quando
il valore del buono aumentava, cioè quando diminuiva il costo della
benzina dal punto industriale e quindi aumentava il buono, però
adesso abbiamo già avuto degli aumenti. Non so quali siano gli
interessi di queste compagnie ad anticipare questi quantitativi.
Vorrei anche sapere perchè l'Agip, che è quella che tira, ha deciso
di anticipare milioni di litri in esenzione fiscale. Non vorremmo
che, se si dovesse protrarre l'aumento del costo della
industrializzazione della benzina e la fiscalizzazione relativa,
dicessero basta, e quindi i valdostani che sono andati a prendere i
buoni benzina, si trovassero con dei buoni benzina in tasca senza
sapere più cosa farne.
Si dà atto che dalle ore 12,09 riassume la Presidenza il
Presidente Giovanni Bondaz.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Vorrei fare alcune considerazioni a
quanto ha detto il Consigliere Millet anche perchè arrivino
all'opinione pubblica dei segnali che non sono soltanto dettati da
preoccupazioni, o da visioni catastrofiche del futuro, perchè è
vero che ci sono dei rischi, dei pericoli dappertutto, però se a
questi rischi vogliamo dare forma, credo sia una linea non so fino
a che punto sostenibile.
Dimentica, il Consigliere Millet, due fatti importanti. Il
primo: non è che in Valle d'Aosta questi buoni benzina, questi
contingenti in esenzione fiscale, siano un dato inventato in questi
giorni: comunque, per legge, la Regione ha diritto ad una
assegnazione annua che si avvicina ai 48 milioni di litri. Questo
finchè vale la legge.
Il secondo punto: se è vero che l'Amministrazione regionale deve
affrontare indubbiamente delle situazioni difficili, non dobbiamo
dimenticare (anche qui non per deresponsabilizzare la Regione che
come ripeto qualcuno vuole sempre mamma di tutti) che è
dall'ottobre 1983 che esiste un disegno di legge regionale, e che
da quella stessa epoca nessuno su quel disegno di legge si è ancora
pronunciato.
È altrettanto vero che in tutta questa fase l'Amministrazione
regionale non è rimasta immobile, ci sono stati problemi tecnici da
superare, problemi politici, incontri con Ministri, con
Sottosegretari, con Presidenti di Commissioni, tutto un lavoro che
è stato svolto. Ora, è proprio di ieri la notizia che la sotto
Commissione delle Finanze ha esaminato questo progetto ed ha
richiesto alla Commissione Finanze e Tesoro del Senato un
pronunciamento definitivo su questa proposta.
Su quali dati è stata motivata la decisione della Giunta
regionale di attribuire l'intero secondo semestre '86 agli utenti,
senza modificare niente? Il dato più importante è che l'iter è
iniziato a giugno, quando la 6° Commissione del Senato, Finanze e
Tesoro, ha esaminato, e non possiamo dire leggendo gli atti di
quella Commissione, che la Commissione si è espressa in termini
negativi. Vi è tutta una serie di interventi che vanno nel senso di
accettare questa proposta, altrettante garanzie sappiamo esistono
come pareri da parte del Ministero del Tesoro, del Governo nel suo
insieme. Pensiamo, anche per l'azione dei nostri parlamentari e per
gli impegni che si sono assunti i Ministri interessati, che questo
progetto che non è di aumento, ma di adeguamento - perchè sono
previste le stesse misure che abbiamo oggi - del contingente per
quanto riguarda la benzina, possa procedere in tempi
ragionevolmente positivi. Certo, quando abbiamo preso questa
decisione c'era il rischio, che giustamente il Consigliere Millet
ha sottolineato, se fosse caduto il Governo, cosa sarebbe successo.
Certo, le difficoltà ci sono sempre, si tratta di assumere delle
responsabilità. La Giunta regionale si è assunta quel tipo di
responsabilità con discutibile previsione da parte della Giunta
regionale che le decisioni assunte qui a livello regionale possano
far pervenire nel più breve tempo possibile a sciogliere questo
interrogativo, che è in piedi dall'ottobre 1983.
Sappiamo però che dal giugno di questo anno è finalmente
iniziato l'iter parlamentare, il quale fino adesso non ci ha posto
ostacoli, in più c'è da parte dei Ministri competenti la volontà di
far proseguire la questione nei termini proposti dal Consiglio
regionale della Valle d'Aosta.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Mi fa piacere sentire che l'Assessore
conferma che 1'11 giugno 1986 la Commissione Senato non ha espresso
parere favorevole, e inviterei la Giunta, prima di fare delle
affermazioni su degli atti ufficiali, ad essere più accorta.
Ritengo che un comportamento del genere non sia dignitoso per i
valdostani, e in quanto valdostano ritengo che chi ci governa debba
essere serio, debba fare le battaglie ma non le furbizie, perchè
non servono a nessuno.
Questa è una battaglia da fare, come gruppo abbiamo dato voto
favorevole, ci sono due parlamentari valdostani, di cui l'On.
Dujany è democratico popolare, l'On. Fosson appartiene all'Union
Valdôtaine, che hanno sempre votato questi governi, il che vuol
dire che il loro rapporto con l'attuale maggioranza parlamentare
vale poco. Non si può dire che i parlamentari valdostani sulle
questioni valdostane li hanno sempre sostenuti, quindi di fatto
l'espressione della maggioranza della valle d'Aosta ha sostenuto il
governo, non si può dire allora peste e corna di un provvedimento
che si sostiene e si vota. L'attuale maggioranza regionale che ha
fatto questo atto esprime i due parlamentari, ha avuto il consenso
della maggioranza degli elettori, che hanno votato questo governo
che dall'83 non ha espresso parere, perchè è il governo che non ha
espresso parere su queste cose. Il parlamento ovviamente aspettava
l'espressione del governo su queste cose. Secondo noi è stato poco
opportuno prendere questa decisione, anche se a livello personale
può anche far piacere, e ci auspichiamo che il Parlamento risolva
al più presto la questione, però non facendo forzature di questo
tipo.
Dice l'Assessore che l'anno prossimo ci saranno i buoni benzina.
È chiaro che ci saranno, ma se cominciamo a distribuirne metà
quest'anno, se la legge non sarà approvata, ne saranno distribuiti
sei mesi. Un conto sono le intenzioni, un altro le decisioni
ufficiali, quindi direi che bisogna anche tener conto di queste
cose. Non vorrei che sui buoni benzina, per aver fatto delle
forzature, il Parlamento decidesse di soprassedere ancora. Questo
significherebbe che il prossimo anno i valdostani, anziché prendere
dodici mesi, prenderebbero sei mesi di buoni benzina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK