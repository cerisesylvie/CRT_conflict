Consiglio Regionale della Valle d'Aosta - Oggetto del Consiglio n. 2538 del 11 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
ZONA FRANCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2538 del 11 gennaio 2017 - Resoconto
OGGETTO N. 2538/XIV - Interpellanza: "Revisione della
tempistica e degli obiettivi per la realizzazione di un deposito
fiscale di carburanti".
Rosset (Presidente) -
Punto n. 13 dell'ordine del giorno.
Per l'illustrazione, ha chiesto la parola il collega Gerandin, ne
ha facoltà.
Gerandin (GM) -
Questa iniziativa viene a seguito di
quanto abbiamo letto all'interno della finanziaria, in cui si
evince che c'è una modifica dell'articolo 23 del decreto
legislativo n. 384/1939, articolo 4 del decreto legislativo n.
331/1993. Tenuto conto che, per quello che riguarda il deposito
fiscale, se n'era parlato, faceva parte anche di risorse impegnate
all'interno della finanziaria, la domanda era semplicemente questa:
cosa cambia in previsione, tenuto conto che c'era già un incarico
dato dal Governo regionale a Finaosta per esaminare le possibili
soluzioni per la realizzazione del deposito sopracitato e che, da
quanto ci aveva detto, Finaosta sarebbe stata in grado di dare
alcune indicazioni già in tempi molto brevi. Noi chiedevamo cosa
fosse cambiato di fronte ad un articolo della finanziaria, che di
fatto cambia un po' i presupposti di partenza di quello che veniva
chiamato "deposito fiscale". Soprattutto se cambiano gli indirizzi
che vengono dati a Finaosta ed era anche mirato per capire come
procede questo incarico dato a Finaosta per la predisposizione di
una relazione, di uno studio per quello che riguarda il futuro
deposito fiscale.
Presidente -
Per la risposta, ha chiesto la parola il
Presidente della Regione, ne ha facoltà.
Rollandin (UV) -
Per quanto riguarda la prima domanda, la
nuova normativa è stata esaminata in collaborazione con Finaosta ed
è emerso che le novità normative introdotte dalla legge di bilancio
dello Stato preesistevano nella disciplina prevista con circolare
dell'Agenzia delle dogane e dei monopoli. La nuova normativa non
sembra pertanto avere conseguenze sul prosieguo del progetto di
deposito fiscale autorizzato dall'articolo 4 della legge regionale
2 agosto 2016 n. 15.
Per quanto riguarda la seconda domanda: "se Finaosta ha concluso
lo studio...", Finaosta ci ha informato che il dossier in merito
alla valutazione della prevista acquisizione delle quote societarie
è in fase di redazione definitiva e verrà trasmesso
all'Amministrazione per le decisioni successive, ricordando che,
come lei ben sa, l'articolo 4 prevede che l'attuazione del progetto
sia effettuata con delibera di Giunta previo parere della
commissione competente.
Per quanto riguarda il terzo punto: "se è intenzione rivedere i
tempi in attesa di una verifica ed un approfondimento...", la
normativa richiamata presenta a tutt'oggi delle difficoltà
interpretative che sono già oggetto di valutazione. Si precisa
tuttavia che la Regione è orientata cautelativamente ad acquisire
esclusivamente partecipazioni in società se già in possesso delle
previste autorizzazioni all'esercizio del deposito fiscale.
Presidente -
Per la replica, chiede la parola il collega
Gerandin, ne ha facoltà.
Gerandin (GM) -
Da quanto emerge, non sembra sia
effettivamente così; da una prima analisi a me pare che delle
differenze ci siano: non sono sicuramente un tecnico Finaosta, ma
se prima si parlava di capacità superiore ai 3000, adesso si dice:
"non inferiore a 10.000", per cui qualche differenza di sostanza
c'è, questo è quanto si legge da una prima analisi della
finanziaria.
Sul resto, lei ad una precedente interpellanza - era il 22
novembre - aveva detto che Finaosta, nel giro di qualche settimana,
sarebbe stata in grado dare alcune risposte e capiamo in questo
momento che non c'è ancora nulla di concreto. Io mi auguro che ci
sia la volontà di approfondire, soprattutto ci sia la volontà di
non andare a spendere ulteriori quattrini se poi la cosa non avrà
la possibilità di andare avanti. La preoccupazione derivava da
questo, perché, da una prima analisi assolutamente non da tecnico,
io sostanziali differenze rispetto a quello che era l'articolo 23
le noto, indubbiamente si notano, poi se non sono così sostanziali,
se non andranno ad inficiare il progetto, se non andranno ad
inficiare la possibilità di creare questo deposito fiscale... Io la
pregherei, Presidente, di tenerci aggiornati anche prima che arrivi
questo studio in commissione, perché lei giustamente ha
sottolineato che poi verrà presentato in commissione. Siamo in un
momento in cui c'è necessità di non andare a sprecare denaro
pubblico, per cui soprattutto per capire in che direzione si può
andare in futuro, io le esprimo ancora la preoccupazione che questo
articolo della finanziaria possa essere un cattivo presagio per la
volontà della Regione di istituire questo deposito fiscale, anche
perché davvero poco si riuscirebbe a capire: se lei mi dice che
nulla è cambiato, mi spiega come mai nella finanziaria viene detto
che è stato modificato l'articolo 23? Se è stata una preoccupazione
da parte del Governo, va bene, ma pare strano che, quando una
Regione decide di muoversi in questa direzione, partano le
contromosse da parte del Governo. Qui si mette di nuovo in rilievo
quella che può essere l'importanza dell'attività dei Parlamentari
su decisioni importanti come queste relative alla finanziaria.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK