Consiglio Regionale della Valle d'Aosta - Oggetto del Consiglio n. 2054 del 7 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2054 del 7 giugno 2001 - Resoconto
OGGETTO N. 2054/XI Concessione di un contributo di lire
12.000.000 alla Società dei Chitarristi Valdostani di Aosta, per
l’organizzazione della nona edizione del Corso
internazionale di Formazione e Perfezionamento Musicale, ai sensi
dell’articolo 3 comma 1 della legge regionale 20
agosto 1993, n. 69. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il signor Gianni Nuti, presidente della Società
dei Chitarristi Valdostani di Aosta, ha presentato, con lettera in
data 19 febbraio 2001, una richiesta tendente ad ottenere un
contributo per l’organizzazione della nona edizione
del Corso Internazionale di Formazione e Perfezionamento musicale
in programma a Courmayeur nel periodo estivo;
Considerato che l’iniziativa ha dimostrato negli
anni di essere viva, ricca e in continua crescita sia sotto il
profilo qualitativo che in quello quantitativo con costante
incremento delle iscrizioni che in occasione dell'ultima edizione
hanno raggiunto il considerevole numero di 139;
Tenuto conto che il corso organizzato con il gruppo di
percussionisti locali "Tamtando", si avvale della collaborazione di
docenti di alto livello, nonché del prestigioso patrocinio del
comitato direttivo e scientifico della SIEM (Società Italiana di
Educazione Musicale) che riconosce l’iniziativa
valdostana come un’opportunità preziosa per gli
studenti e gli insegnati di musica di
tutt’Italia;
Appurato che il corso, articolato in lezioni collettive,
individuali e in un workshop di musica d’insieme,
affronterà le seguenti tematiche:
- Corsi di formazione e di perfezionamento;
- Corsi di composizione di musiche didattiche;
- Laboratorio orchestrale improvvisazione e repertorio jazz;
- Musica d’insieme in cerchio;
- Repertori etnici;
Dato atto che in data 26 aprile 2001 la richiesta è stata
integrata dal preventivo definitivo delle spese che ammontano a
Lire 53.440.000 così suddivise:
- compenso docenti Lire 19.500.000
- soggiorno docenti Lire 24.900.000
- stampa, spazi pubblicitari su riviste specializzate
e spedizione materiale pubblicitario Lire 5.040.000
- spese di segreteria Lire 2.000.000
- affitto pianoforti, percussioni e clavinova Lire
2.000.000;
Preso atto che l’iniziativa può contare su
contributi per un importo complessivo di Lire 19.985.000 così
ripartiti:
- Azienda di Promozione Turistica Mont Blanc Lire 9.985.000
- Comune di Courmayeur Lire 10.000.000;
Considerato che le entrate provenienti dalle iscrizioni degli
allievi sono stimate in Lire 20.300.000 circa;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale
dell’iniziativa, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3 comma 1
della legge regionale 20 agosto 1993, n. 69, di un contributo di
Lire 12.000.000, corrispondente al 23 per cento della spesa
preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13 - comma 1 - lett. e) e 59 -
comma 2 della legge regionale 23 ottobre 1995, n. 45 in ordine alla
legittimità della presente deliberazione;
Delibera
1) di approvare, ai sensi dell’articolo 3 comma 1
della legge regionale 20 agosto 1993, n. 69, la concessione alla
Società dei Chitarristi Valdostani di Aosta (C.F. 91028140076) di
un contributo massimo di Lire 12.000.000 (dodicimilioni), in
percentuale non superiore al 23 per cento delle spese preventivate
ed effettivamente sostenute e correttamente documentate e,
comunque, in misura non superiore alla differenza tra le entrate e
le uscite effettive, per l’organizzazione della nona
edizione del Corso Internazionale di Formazione e Perfezionamento
Musicale in programma a Courmayeur nel periodo estivo;
2) di impegnare la spesa di lire 12.000.000 (dodicimilioni) con
imputazione al capitolo 57260 del bilancio di previsione della
Regione per l’anno 2001 ("Contributi ad enti e ad
associazioni culturali ed educative per manifestazioni ed
iniziative culturali e scientifiche"), richiesta n. 3510, che
presenta la necessaria disponibilità;
3) di disporre che alla liquidazione della spesa si provveda ai
sensi dell’articolo 58 della legge regionale 27
dicembre 1989, n. 90 e successive modificazioni in due rate in
applicazione dell’articolo 9 della legge regionale
20 agosto 1993, n. 69;
4) di dare atto che il contributo in questione è soggetto alla
ritenuta d’acconto del 4 per cento prevista dal
D.P.R. n. 600 del 29 settembre 1973.
Président
Je soumets au vote l’objet n°
29:
Conseillers présents: 34
Votants: 28
Pour: 28
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK