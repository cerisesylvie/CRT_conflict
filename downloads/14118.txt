Consiglio Regionale della Valle d'Aosta - Oggetto del Consiglio n. 641 del 20 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 641 del 20 aprile 1994 - Resoconto
OGGETTO N. 641/X - Concessione di un contributo di lire
78.540.000 al Museo Nazionale della Montagna di Torino per
l'organizza­zione di due mostre da svolgersi a Courmayeur e a
Breuil-Cervinia nel corso dell'anno 1994, ai sensi della legge
regionale 24 giugno 1992, n. 31.
Deliberazione - Il Consiglio
Premesso che:
Il Museo Nazionale della Montagna di Torino ha richiesto
all'Amministrazione regionale della Valle d'Aosta l'erogazione di
un contributo nelle spese previste per l'organizzazione di due
mostre da allestirsi presso il Museo Alpino di Courmayeur e la Sala
mostre di Breuil-Cervinia I temi e i tempi di effettuazione delle
mostre sono i seguenti:
La grande epopea del K2
Da allestirsi presso il Museo Alpino di Courmayeur nel periodo
Maggio - Dicembre 1994 e presso la Sala Mostre di Breuil-Cer­vinia
nel periodo Dicembre 1994 - Gennaio 1995.
La mostra intende rievocare uno dei massimi avvenimenti
dell'alpinismo italiano del secolo: la conquista del K2. Verranno
riesaminate le imprese degli alpinisti italiani utilizzando
do­cumenti fotografici e testimonianze di prima mano da parte dei
protagonisti delle ascensioni alla vetta nella spedizione del 1954
e nelle varie spedizioni susseguitesi fino ai giorni nostri.
Verranno esposti documenti originali e materiali di ogni tipo
(fotografie, ricordi, cimeli, eccetera...). É anche previsto uno
spazio video per la diffusione di tutti i filmati e documentari di
vario genere legati alle spedizioni di cui sopra.
Canada: i fotografi all'esplorazione del Grande West
Da allestirsi presso il Museo Alpino di Courmayeur nel periodo
Dicembre 1994 - Gennaio 1995 e alla Sala Mostre di Breuil-Cervinia
in data da definire nell'anno 1995. La mostra è una interessante
rassegna di circa 150 immagini fotografiche risa­lenti agli ultimi
anni del secolo scorso concernenti la storia della fotografia
nell'est del Canada. Si tratta di temi affasci­nanti che hanno
colpito l'immaginazione collettiva: le grandi distese, le cime
innevate, i primi colonizzatori, gli indiani con i loro
accampamenti, i primi alpinisti, la gente, i costumi,
eccete­ra...
Le mostre sono promosse dal Museo Nazionale della montagna di
Torino, la cui collaborazione con la Regione Valle d'Aosta du­ra
ormai da parecchi anni. Il costo complessivo delle due mo­stre, da
ripartire tra gli Enti partecipanti, è di lire 190.500.000 +
I.V.A.
La quota di partecipazione totale per le due mostre spettante
alla Valle d'Aosta è di lire 66.000.000 + I.V.A. per un totale di
lire 78.540.000.
Considerato che:
- la Giunta regionale ha proposto di concedere al Museo
Nazio­nale della Montagna di Torino un contributo pari alle spese
preventivate per le due mostre ai sensi della legge regionale del
24 giugno 1992, n. 31;
- alla Regione spetteranno n. 50 cataloghi per mostra.
Visto il parere favorevole rilasciato dal Vicedirigente del
Ser­vizio Sovrintendenza ai Beni Culturali, Arch. Flaminia
Monta­nari, in assenza del Sovrintendente ai Beni Culturali, ai
sensi del combinato disposto dell'articolo 72 della legge regionale
n. 3/1956 e successive modificazioni e dell'articolo 21 della legge
regionale n. 18/1980 e successive modificazioni in ordine alla
legittimità della presente deliberazione;
Richiamata la legge regionale 24 giugno 1992, n. 31;
Delibera
1) di approvare la concessione di un contributo di lire
78.540.000 I.V.A. compresa
(settantottomilionicinquecentoquarantamila) al Museo Nazio­nale
della Montagna di Torino sulle spese per l'organizzazione delle
mostre indicate in premessa ai sensi della legge regionale 24
giugno 1992, n. 31;
2) di approvare e di impegnare la spesa di lire 78.540.000
I.V.A. compresa (settantottomilionicinquecentoquarantamila) con
im­putazione della spesa sul capitolo 64320 del bilancio di
previ­sione della Regione per l'anno 1994 ("Contributi e sussidi ad
istituzioni e organismi vari per l'attività nel settore del turismo
e del tempo libero") che presenta la necessaria disponibilità;
3) di stabilire che alla liquidazione si provveda ai sensi
dell'ar­ticolo 58 della legge regionale 27 dicembre 1989, n. 90, su
pre­sentazione di idonea documentazione di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di darne esecuzione.
Presidente -
Se non ci sono interventi possiamo
passare alla votazione.
Presenti, votanti e favorevoli: 25
Il Consiglio approva all'unanimità.
Presidente -
I lavori sono terminati. Il Consiglio
è convocato per domani, giovedì 21 aprile.
La seduta è tolta.
La seduta termina alle ore 19,59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK