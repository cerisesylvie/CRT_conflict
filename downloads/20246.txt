Consiglio Regionale della Valle d'Aosta - Oggetto del Consiglio n. 233 del 19 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula
Oggetto del Consiglio n. 233 del 19 novembre 2003 - Resoconto
OGGETTO N. 233/XII - Solidarietà e cordoglio della Valle d'Aosta
nei confronti dell'Arma dei Carabinieri e dell'Esercito ed ai
familiari di tutte le vittime militari e civili dell'attentato di
Nassiriya. (Approvazione di risoluzione)
Presidente - Si era convenuto con la Conferenza dei Capigruppo
di non procedere ad una discussione di questa risoluzione e di dare
mandato al Presidente del Consiglio di darne lettura, pertanto
procedo alla lettura:
Risoluzione
Il Consiglio regionale della Valle d'Aosta
A fronte dell'azione terroristica che ha causato la morte di
diciannove tra militari e civili italiani oltre alle vittime tra la
popolazione irachena a Nassiriya;
Ribadita la necessità che in questo triste momento vi sia un
rinnovato impegno ad operare per ristabilire condizioni accettabili
di vivibilità in aree tormentate del mondo, tenendo ben presente
che, purtroppo, molte volte chi si impegna maggiormente per
difendere i valori fondanti di una Comunità paga dolorosi tributi
di sangue;
Sottolineato che il popolo valdostano, per tradizione e
cultura, ripudia la logica della violenza e del terrorismo ad ogni
livello che distrugge i valori che stanno alla base della
convivenza civile e pacifica sui quali vanno costruite le relazioni
tra i popoli;
Esprime
il sentimento di sdegno e di durissima condanna, a nome di
tutta la comunità valdostana, per il gravissimo attentato di
matrice terroristica che ha duramente colpito il personale militare
italiano impegnato in Iraq nel difficile compito di concorrere alla
ricostruzione della convivenza civile e democratica di quel
Paese;
Manifesta
la consapevolezza che il loro sacrificio non resterà vano, ma
contribuirà al conseguimento di risultati di libertà, pace e
democrazia;
Manifesta
inoltre la forte solidarietà della Valle d'Aosta all'Arma dei
Carabinieri, all'Esercito italiano e il più sentito cordoglio alle
famiglie dei civili vittime del vile attentato nonché ai familiari
delle vittime irachene;
Condanna
la strategia del terrore e della violenza e si schiera senza
riserve dalla parte di chi difende il diritto alla vita ed alla
libertà;
Dà mandato
al Presidente del Consiglio di inoltrare ai familiari dei
caduti di Nassiriya il testo della presente risoluzione.
F.to: Borre - Salzone - Frassy - Sandri - Riccarand
Pongo in votazione la risoluzione testé letta:
Consiglieri presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK