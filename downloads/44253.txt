Consiglio Regionale della Valle d'Aosta - Oggetto del Consiglio n. 1312 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1312 del 23 febbraio 2022 - Resoconto
OGGETTO N. 1312/XVI - Interpellanza: "Riproposizione alla
valutazione di impatto ambientale del progetto di realizzazione
dell'impianto per la derivazione d'acqua a scopo idroelettrico nel
Comune di Chamois".
Bertin (Presidente) -
Per l'illustrazione consigliera
Minelli ne ha facoltà.
Minelli (PCP) -
Grazie Presidente.
Il lago di
Lod
in Comune di
Chamois
è, come credo molti
sappiano, un piccolo gioiello paesaggistico della nostra Regione,
un luogo che è frequentatissimo, soprattutto nella stagione estiva,
e meta di un turismo di famiglie, di ragazzi, di bambini. Intorno
al lago ci sono vari bar, ristoranti e anche un'attrezzata area
picnic. Sembrerebbe, da alcune informazioni che abbiamo desunto
attraverso degli amministratori, che ci sia l'intenzione di
realizzare, nella prossimità del lago, una slittovia e un
Family
Park
per migliorare ulteriormente l'attrattività di questa
zona. Come molti altri laghetti alpini, il lago di
Lod
è
formato in una conca di risorgiva che è priva di immissari e ha una
tendenza stagnante, motivo per cui è molto delicato, è a rischio di
impaludamento e di atrofizzazione. Già in passato ha avuto dei
problemi, nel 2006 il Comune di
Chamois
ha ottenuto un
contributo per il recupero ambientale del lago ai sensi del PSR
2000-2006, come si può vedere dalla delibera 3896 del 15 dicembre
2006. Quell'intervento, piuttosto importante, prevedeva dei lavori
per contrastare il processo di proliferazione delle alghe, la posa
di tubazioni, pozzetti, apparecchiature varie e cartellonistica. I
lavori sono terminati nel 2012. Oggi però il lago è al centro
dell'attenzione per un'altra questione, cioè per un progetto di
realizzazione di impianti per la produzione di energia elettrica
che sono in discussione da più di una quindicina di anni. Con la
delibera 1448 del 15 novembre 2021, la Giunta ha rilasciato la
concessione di derivazione d'acqua a scopo idroelettrico per
trent'anni con prelievi dal torrente
Chamois
e dal torrente
Saverou
nonché dal lago di
Lod
che dovranno
alimentare due centrali nel Comune di
Chamois
, la centrale
Mulino della Pila e la centrale
Sweets
. Il sistema che
verrebbe realizzato a
Chamois
è un sistema di tipo misto, in
quanto sfrutterebbe sia i salti d'acqua dei due torrenti che ho
citato, sia anche il lago di
Lod
come bacino di accumulo a
monte a servizio delle due centrali.
La realizzazione dell'impianto, oltre che appunto sfruttare le
acque dei torrenti, prevederebbe anche un uso che riteniamo
invasivo del Lago di
Lod
, di cui non sono indicate nel
progetto né la superficie né la profondità. Nel lago affluirebbero
e defluirebbero ogni giorno, tramite una condotta forzata ed un
sistema di pompaggio, 450 litri al secondo per un totale di 22 mila
metri cubi, si tratta di quantità molto grandi. Questa modulazione
risponde naturalmente alla volontà di turbinare le acque, di
produrre elettricità nelle fasce orarie e nei giorni in cui, è
normale, la vendita dell'elettricità è più conveniente, per cui
nelle ore notturne il sistema di pompaggio riporterebbe nel lago
l'acqua già turbinata per riprenderla il giorno seguente. A quanto
ci risulta, nessuno studio è stato prodotto per esaminare l'impatto
che questo regime produrrebbe sulla vita del lago, in quanto
ecosistema lacustre, quindi, sulla sua flora e sulla sua fauna, e
non è stato preso in esame l'aspetto dell'impatto paesaggistico che
verrebbe determinato dal continuo processo di svuotamento e
riempimento del bacino.
Stimando la superficie del lago sulla base di foto di
Google
Maps
in 13 mila metri quadri, più o meno come due campi da
calcio, e la sua profondità come quattro metri, come è risultato da
un immersione realizzata a gennaio, prelevare e pompare un volume
di 22 mila metri cubi significa abbassare e alzare il livello
dell'acqua di circa 2 metri e, tenendo conto della debole pendenza
che c'è sulle rive, significa spostare le sponde del lago in avanti
o indietro di circa 15-20 metri nella stessa giornata, come se ci
fosse un effetto di alta e di bassa marea, riducendo, quindi, la
superficie del lago non proprio della metà. Questo comporta
un'alterazione di quel paesaggio e non credo che ci sia motivo di
pensare che le acque del lago non verranno sfruttate con continuità
perché la portata dei due torrenti è limitata ed è molto variabile
a seconda delle condizioni meteo e dei periodi dell'anno. La
portata variabile dei torrenti nel mese di giugno è stimata come
dodici volte quella che invece sarebbe disponibile nei mesi da
dicembre a febbraio. Per il funzionamento regolare della centrale,
bisogna per forza fare ricorso al lago. Perché si ripaghino i costi
dell'impianto, stimato in 10 milioni di euro, con la vendita
dell'energia e i certificati verdi, è necessario il funzionamento
della potenza che è stata concessa per circa quattordici ore diurne
e il ripompaggio di notte. Poi c'è anche un'altra questione, tutti
abbiamo ricevuto nei giorni scorsi la lettera che Legambiente della
Valle d'Aosta ha indirizzato alla Giunta in cui si evidenzia che
nel provvedimento di VIA di cui alla delibera 2079 del 2010, così
come anche nelle proroghe del 2015 e del 2018, non era contemplata
la possibilità che il lago fosse interessato dalla realizzazione
dell'impianto, quindi la delibera di concessione del novembre 2021
considera approvata una parte di progetto che però non era stata
sottoposta alla VIA, proprio perché il lago in quei provvedimenti,
in quelle valutazioni, non era stato considerato. Tra l'altro nel
provvedimento di VIA la struttura flora e fauna sia era anche
raccomandata che nel realizzare la vasca di carico vicino al lago,
si tenesse conto dell'intervento di sanificazione e si
rispettassero le condizioni che potevano assicurare la vita dei
pesci, perché quel lago è sempre stato utilizzato anche per la
pesca. Non credo che nell'ipotesi di utilizzo attuale, i pesci
potrebbero sopravvivere con tutto il sistema di pompaggio e
ripompaggio.
Nelle scorse settimane gli abitanti di
Chamois
e i
proprietari di seconde case, così come altri frequentatori abituali
del luogo, preoccupati per il futuro del Lago e le ricadute
negative che potrebbero esserci in termini economico, turistici e
ambientali, hanno aperto una sottoscrizione per chiedere che il
lago venga salvaguardato e che il progetto sia sottoposto alla
valutazione di impatto ambientale in considerazione del fatto che
la vecchia VIA risale al 2010, è scaduta per la terza volta ma
soprattutto non prevedeva l'utilizzo del lago. Quindi quello che
chiediamo, alla luce di queste considerazioni, al Governo regionale
è di sapere se c'è l'intenzione di riproporre il progetto alla
valutazione di impatto ambientale, considerato che la stessa risale
al 2010 ed è stata prorogata due volte, senza che si sia però preso
atto che nel frattempo il progetto è sostanzialmente cambiato,
oltre che sono cambiate - ma questo l'ho già detto in altre
occasioni - le norme di riferimento. Secondariamente, se si ritiene
che questa delibera di novembre con cui è stata rilasciata la
concessione non sia in difformità rispetto a quanto previsto dalla
via del 2010. Infine se si ritiene di sentire anche il costituendo
comitato di
Chamois
per verificare se le loro richieste sono
legittime e se è possibile cominciare a dare delle risposte fin da
subito.
Presidente -
Risponde il Presidente della Regione.
Lavevaz (UV) -
Grazie Presidente. Non entro nel merito
della puntuale disamina fatta dalla collega Minelli sul progetto,
rimango nel merito della questione posta nell'Interpellanza e che
compete all'Assessorato all'ambiente, quindi in particolare alla
questione della valutazione di impatto ambientale. In primo luogo,
i competenti uffici dell'Amministrazione regionale rilevano come il
progetto, a suo tempo presentato per l'attivazione della procedura
di VIA, conclusa - come lei ha giustamente ricordato - con
deliberazione di Giunta regionale 2079 del 2010, prevedeva già gli
interventi proposti, seppure ai sensi di elaborati relativi al
progetto preliminare e ad uno studio di impatto ambientale redatti
ai sensi della normativa vigente al momento della presentazione
dello stesso, nella fattispecie la legge regionale 14 del 99,
tant'è che è stato possibile rilasciare la successiva concessione
sul progetto a suo tempo sottoposto a valutazione di impatto. I
tempi della proroga rilasciata con provvedimento dirigenziale n.
3344 del 18 giugno 2018 non risultano ancora scaduti contrariamente
a quanto affermato nell'Interpellanza. Infatti la legislazione
d'emergenza, legata alla pandemia, ha disposto la proroga di
qualsiasi parere, autorizzazione, permesso, atto abilitativo
eccetera fino a novanta giorni oltre la scadenza dello stato
emergenziale. Al momento, quindi, l'intervento previsto risulta in
possesso di una VIA valida, in particolare, ancora per i novanta
giorni successivi al termine dello stato di emergenza e quindi, di
conseguenza, di una concessione idraulica recentemente rilasciata
ai sensi di quest'ultimo. A questo proposito, la struttura
responsabile in materia di VIA segnala peraltro che, in analogia
con quanto già avvenuto con altre pratiche assimilabili a questa,
in caso di scadenza della proroga attuale, che si potrebbe
verificare in caso di mancato inizio dei lavori nei termini sopra
richiamati, non sia comunque intenzione rilasciare ulteriori
proroghe. Infine, per quanto riguarda il costituendo comitato di
Chamois, da parte mia non c'è nessuna preclusione ad ascoltare
componenti del comitato piuttosto che chiunque altro, coinvolgendo
non solo le strutture interessate ma direi anche e soprattutto il
Comune di Chamois.
Presidente -
Per la replica consigliera Minelli.
Minelli (PCP) -
Grazie Presidente. Lei dice "Non entro
nella disamina del progetto"; guardi che invece bisogna proprio
entrare nella disamina del progetto perché quanto viene autorizzato
adesso con la delibera di novembre, poi ho visto che è stato
pubblicato sul bollettino di ieri mi pare la concessione, è
diverso. Il progetto non prevedeva il sistema di pompaggio e di
restituzione delle acque nel lago, interessava i due torrenti; è
una cosa completamente diversa. Allora i casi sono due: o va bene
approvare qualche cosa che è diverso rispetto a quello che era
stato presentato, oppure c'è qualche cosa che non funziona.
Per quello che riguarda le scadenze dei termini previsti, già in
una precedente occasione è stato evidenziato che ci sono delle
proroghe dovute alla pandemia, io però credo che qui si tratti di
fare delle valutazioni un pochino più approfondite in senso
generale. Abbiamo già detto più volte che un conto sono le
valutazioni di tipo strettamente tecnico su quello che riguarda i
tempi di durata di concessioni, di proroghe, in qualche modo di
dilazioni; un altro conto è prendere delle decisioni di tipo
politico riguardo al fatto che non è possibile pensare di
continuare ad applicare delle normative che sono state superate
ampiamente e di procedere di proroga in proroga. Questo è stato
fatto in passato per molte situazioni. Prendo atto che qui si dice,
se ho capito bene, che non c'è l'intenzione di effettuare una nuova
proroga qualora non venissero iniziati i lavori, a differenza di
ciò che è stato fatto in altre situazioni. Per quanto riguarda la
legittimità della deliberazione, io mantengo qualche dubbio; faremo
degli ulteriori approfondimenti. Sulla questione ultima dell'avere
dei contatti con chi sta muovendosi in questa direzione, prendo
atto della sua risposta, lei dice "Ci confronteremo in particolare
con il Comune" come è corretto che sia, ma io immagino che con il
Comune di Chamois ci siano già delle interlocuzioni e dei rapporti
a vario titolo. Mi auguro che ci sia davvero la conferma di questa
volontà e di quest'apertura nell'ascoltare il Comitato di Chamois.
Lo dico davvero come un auspicio perché in altre situazioni non è
stato così, perché io ricordo che sono state chieste audizioni fin
dall'inizio della legislatura, erano state chieste audizioni per
persone che avevano problemi simili e riguardavano concessioni. Non
vorrei sbagliare la data, noi ci siamo insediati il 20 di ottobre e
mi pare che il 23 o il 27 un comitato aveva chiesto audizione
all'epoca a me e all'assessore Marzi. Avevo sollecitato all'epoca
di iniziare a sentire queste persone, non è stato possibile, si è
deciso che era meglio di no, siamo andati avanti e c'è qualcuno che
non è ancora mai stato sentito. Allora mi fa piacere che il
Presidente dica che gli abitanti e le persone che aderiranno al
Comitato di Chamois verranno sentite. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK