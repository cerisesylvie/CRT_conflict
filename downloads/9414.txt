Consiglio Regionale della Valle d'Aosta - Oggetto del Consiglio n. 453 del 26 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 453 del 26 aprile 1989 - Resoconto
OGGETTO N. 453/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do comunicazione al
Consiglio dell'attività svolta dalla Presidenza del Consiglio e
dagli organi consiliari dopo l'ultima adunanza:
Disegni di legge presentati:
Proposta di legge n. 60
, presentata dai Consiglieri
Mafrica, Bajocco, Chenuil, Dolchi e Tonino in data 11 aprile 1989
concernente: "Interventi per la promozione e il coordinamento di
attività socio-educative per i giovani".
Proposta di legge n. 61
, presentata dal Consigliere
Stévenin in data 12 aprile 1989, concernente: "Interventi regionali
a favore delle politiche regionali e degli scambi
socio-culturali"
Proposta di legge n. 62
, presentata dai Consiglieri
Mafrica, Riccarand, Tonino, Dolchi, Bajocco e Chenuil in data 14
aprile 1989, concernente: "Modifica delle leggi regionali 11
novembre 1977, n. 66 e 23 giugno 1983, n. 59, recanti norme
sull'ordinamento e sul funzionamento del Corpo forestale valdostano
e sullo stato giuridico ed economico del relativo personale".
Disegno di legge n. 63
, presentato dalla Giunta regionale
in data 17 aprile 1989, concernente: "Acquisto di unità immobiliari
facenti parte di un fabbricato sito in Comune di Aosta, via G.
Carrel, (ex albergo Splendor) di proprietà della società
"Immobiliare Splendor s.r.l.", da destinare a sede provvisoria
della costituenda banca regionale".
Disegno di legge n. 64
, presentato dalla Giunta regionale
in data 17 aprile 1989, concernente: "Modifiche ed integrazione
alle leggi regionali 11 novembre 1977 n. 66 e 23 giugno 1983, n.
59, recanti disposizioni sul funzionamento, sullo stato giuridico e
sul trattamento economico del Corpo forestale valdostano".
Disegno di legge n. 65
, presentato dalla Giunta regionale
in data 17 aprile 1989, concernente: "Marchio agricolo a tutela
della genuinità ed autenticità dei prodotti tipici dell'agricoltura
valdostana".
Disegno di legge n. 66
, presentato dalla Giunta regionale
in data 17 aprile 1989, concernente: "Determinazione del contributo
annuo di gestione di cui all'art. 9 della legge regionale 30 luglio
1986, n. 36, da attribuire all'Istituto regionale Bartolomeo
Gervasone a decorrere dall'anno 1989"
Disegno di legge n. 67
, presentato dalla Giunta regionale
in data 17 aprile 1989, concernente: "Modifica alla legge regionale
25 agosto 1980, n. 43, recante istituzione dell'Istituto regionale
di ricerca, sperimentazione ed aggiornamento educativi per la Valle
d'Aosta".
Disegni di legge vistati:
Disegno di legge n. 35
, concernente: "Aumento della spesa
per l'applicazione della legge regionale 20 dicembre 1973, n. 39 e
successive modificazioni concernente interventi per gli asili
nido".
Disegno di legge n. 36
, concernente: "Aumento della spesa
per l'applicazione della legge regionale 15 dicembre 1982, n. 93 e
successive modificazioni concernenti norme in materia di servizi a
favore di persone anziane ed inabili".
Disegno di legge n. 37
, concernente: "Aumento della spesa
per l'applicazione della legge regionale 10 giugno 1984, n. 17
concernente gli interventi assistenziali a favore dei minori".
Disegno di legge n. 38
, concernente: "Aumento della spesa
per l'applicazione della legge regionale 11 agosto 1981, n. 54 e
successive modificazioni ed integrazioni, concernente norme per
favorire l'inserimento lavorativo di cittadini portatori di
handicap".
Disegno di legge n. 39,
concernente: "Rifinanziamento per
il triennio 1989/1991 della legge regionale 15 gennaio 1987, n. 3
concernente interventi finanziari della Regione per il
funzionamento di case di riposo gestite da istituzioni private e da
enti morali".
Disegno di legge n. 40
, concernente: "Rifinanziamento per
il triennio 1989/1991 della legge regionale 19 aprile 1985, n. 14
concernente contributi a favore di associazioni di categoria e di
volontariato operanti in Valle d'Aosta nei settori della sanità,
dell'assistenza sociale e dei servizi sociali".
Disegno di legge n. 42
, concernente: "Acquisto di unità
immobiliari facenti parte di un complesso immobiliare sito in
Comune di Saint-Christophe di proprietà della società COM.CE s.r.l.
da destinare a nuova sede del servizio regionale della
comunicazione e dei trasporti".
Riapprovazione ai sensi dell'ultimo comma dell'art.31 dello
Statuto speciale della legge regionale: "Modificazioni ed
integrazioni alla legge regionale 11 agosto 1975, n. 39 e
successive modificazioni ed integrazioni concernente: "Ordinamento
delle guide ed aspiranti guide alpine in Valle d'Aosta"
Con lettera prot. n. 2205-T/l in data 1° aprile 1989, il
Presidente della Commissione di Coordinamento comunica che il
Governo ha deliberato di non procedere all'impugnativa del
provvedimento medesimo, a norma dell'art. 31 dello Statuto e che,
pertanto, la legge ha avuto ulteriore corso.
Deliberazioni vistate: n. 28
Riunioni di Commissioni:
Ufficio di Presidenza: 1
1^ Commissione: 2
2^ Commissione: 2
3^ Commissione: 1
4^ Commissione: 2
5^ Commissione: 2
Commissione speciale per le riforme istituzionali: 1
Commissione speciale per regolamento assunzione personale Casa
da Gioco: 1
E' pervenuta copia del notiziario mensile sul mercato del lavoro
nella Regione Autonoma Valle d'Aosta, relativo al mese di febbraio
1989, redatto a cura del settore per la ricerca socioeconomica
dell'Ufficio regionale del Lavoro e della Massima Occupazione, di
Aosta, in collaborazione con la Segreteria tecnica della
Commissione regionale per l'impiego.
La documentazione è depositata in archivio a disposizione dei
Signori Consiglieri.
Sulla Gazzetta Ufficiale n. 87 del 14 aprile 1989 è stata
pubblicata la legge costituzionale 12 aprile 1989, n. 3 che ha
modificato lo Statuto speciale per la Valle d'Aosta, nonché la
legge costituzionale 23 febbraio 1972, n. 1 concernente la durata
in carica dell'Assemblea regionale siciliana e dei Consigli delle
altre Regioni ad autonomia differenziata.
La modifica del primo comma dell'art. 16 dello Statuto speciale
per la Valle d'Aosta è di fondamentale importanza perché ha
eliminato la condizione di disparità in cui la Valle d'Aosta si
trovava nei confronti delle altre Regioni a Statuto speciale per
quanto riguarda la legge elettorale per il Consiglio regionale.
E' noto infatti che il primo comma dell'art. 16 dello Statuto
speciale prevedeva che tale legge elettorale fosse approvata con
legge dello Stato; la Regione doveva solo essere sentita.
Ora invece sarà compito di questo Consesso, analogamente a
quanto previsto dagli Statuti delle altre Regioni ad autonomia
differenziata, elaborare ed approvare la propria legge
elettorale.
Il Consiglio regionale della Valle d'Aosta godrà di un potere
propositivo anche maggiore perché nel nuovo primo comma dell'art.
16 dello Statuto speciale non vi è traccia della scelta in favore
del sistema proporzionale contenuta, esplicitamente - o per
implicito come nel caso dello Statuto siciliano - in tutti gli
altri Statuti speciali.
Ciò significa che il Consiglio regionale della Valle d'Aosta
potrebbe anche adottare una legge elettorale svincolata dal sistema
proporzionale: ecco spiegato il motivo per cui, a garanzia delle
forze politiche minori, si è previsto che l'approvazione di tale
legge elettorale avvenga con la maggioranza qualificata di due
terzi dei Consiglieri assegnati.
Colleghi Consiglieri, spetta ora a noi porci al più presto al
lavoro in modo che l'approvazione della nuova legge elettorale
possa avvenire prima del prossimo rinnovo di tale Consesso.
In data 5 dicembre 1988 era stata data comunicazione al
Consiglio di un esposto da parte della Società Edile Valdostana -
SEV s.r.l. - indirizzato anche al Presidente della Giunta, a tutti
i Consiglieri regionali, nonché al Sindaco ed ai Consiglieri
comunali di Saint-Vincent, ed ai Presidenti delle Associazioni di
categoria. L'atto in questione riguardava: "Denuncia della critica
situazione creata dalla SEV causa la revoca delle concessioni
edilizie da parte regionale - Dinieghi e atti ostativi da parte del
Comune di Saint-Vincent - Richiesta di equa integrazione della
Convenzione Edilizia - Citazione presso il Tribunale Civile di
Aosta per risarcimento danni"
Questa Presidenza ha provveduto a richiedere gli opportuni
chiarimenti al riguardo alla Presidenza della Giunta.
Il Presidente della Giunta, con lettera in data 3 aprile 1989,
ha comunicato "che l'Amministrazione regionale si è costituita nel
giudizio promosso dalla Soc. S.E.V. s.r.l., dinanzi al Tribunale di
Aosta, chiedendo al Giudice competente di dichiarare, in via
preliminare, il difetto di giurisdizione del Giudice ordinario e,
nel merito, di dichiarare la carenza di legittimazione attiva dal
Geom. Giovanni Gaida, nonché di dichiarare estinto per intervenuta
prescrizione il diritto al risarcimento danni ex art. 2043
C.C.".
In relazione a tale comunicazione questa Presidenza prende atto
dell'avvenuta costituzione in giudizio da parte della Giunta
regionale e ritiene di non dover assumere ulteriori determinazioni
al riguardo.
Pertanto la pratica sarà conservata agli atti in attesa
dell'esito del giudizio.
Anche quest'anno, l'ultima domenica di aprile, la Fédération
Mondiale des Villes Jumelées propone la celebrazione della
"Giornata mondiale delle Città Unite". Si tratta di un appuntamento
annuo che permette una riflessione sul tema della pace e sul ruolo
importante che le Comunità locali possono avere per il
conseguimento di questo bene prezioso.
Da più di 30 anni la Fédération Mondiale des Villes Jumelées,
cui il Consiglio regionale aderisce, svolge una valida azione
internazionale per la fratellanza, per la cooperazione, per la
lotta per la pace, per il disarmo e contro ogni forma di razzismo,
oggi ancora presente in diversi Stati del mondo.
Non vanno poi dimenticati i numerosi conflitti che ancora
insanguinano il nostro pianeta: basterebbe al riguardo citare la
recrudescenza della guerra in Libano, i conflitti etnici nella
Repubblica del Kossovo e le recenti sommosse verificatesi in
Georgia.
Anche se gli accordi stipulati tra le due grandi potenze in
materia di disarmo hanno notevolmente allentato la tensione
internazionale, producendo risultati positivi per quanto concerne
la riduzione degli armamenti, non si può dire che la pace sia un
patrimonio comune di tutta l'umanità, proprio a causa del continuo
esplodere dei conflitti sopra ricordati.
Le Città Unite, attraverso un'azione di solidarietà tra le varie
Comunità locali, possono far molto nella creazione di un clima di
maggiore comprensione tra tutti i popoli del mondo.
Profonda impressione hanno suscitato nell'opinione pubblica
mondiale i gravi episodi verificatisi a Sheffield durante un
incontro di calcio e che hanno provocato un centinaio di morti.
Questa nuova tragedia del mondo del calcio, che ci ha ricordato
la triste vicenda del Belgio, ripropone l'esigenza di drastici
interventi per garantire la sicurezza negli stadi.
E' scomparso nei giorni scorsi Emilio Segré, scienziato di fama
internazionale, premio Nobel della fisica nel 1959.
Ha chiesto di parlare il Vicepresidente Dolchi, ne ha
facoltà.
DOLCHI (PCI):
Seulement pour dire que je crois tout le
Conseil adhère aux paroles du Président du Conseil régional, qui a
souligné que le dernier dimanche du mois d'avril dans tout le monde
les villes jumelées rappellent la fondation de cette
organisation.
Dans d'autres occasions on a fait des affiches, on a fait des
appels, même des ordres du jour, mais, au delà de toute chose,
c'est très important que dans le même jour toutes les villes,
toutes les communautés puissent évoquer des liens d'amitié, de
paix, de solidarité dans le monde. Je crois que c'est important
dans ce domaine, soit pour une fois sur la même longueur d'onde
avec les grandes villes comme les petits bleds en Afrique ou dans
l'Europe industrialisée, dans l'est ou dans l'ouest, dans la
défense des idéaux de paix, d'amitié et de solidarité.
Donc je me réjouis que le Conseil régional dans cette occasion
aujourd'hui puisse unir sa voix à la voix de tous les autres pays,
villes, communautés, qui - comme nous - adhèrent à l'autonomie, à
la paix, à l'amitié et à la tolérance.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK