Consiglio Regionale della Valle d'Aosta - Oggetto del Consiglio n. 233 del 9 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 233 del 9 ottobre 1972 - Resoconto
OGGETTO N. 233/72 - Comunicazioni del Presidente della
Giunta.
Dujany (D.P.) -
Desidero dare comunicazione al Consiglio
di un'iniziativa intrapresa in merito al problema della
Radiotelevisione. Questo problema assume per noi diversi aspetti.
Il primo è quello relativo al miglioramento e al potenziamento
degli impianti televisivi, cioè per entrambi i canali, e della
trasmissione radiofoniche televisive della RAI, dedicate alla Valle
d'Aosta.
Il Consiglio ha approvato, nel maggio scorso, una mozione
presentata da alcuni Consiglieri, tra gli altri dal Consigliere
Mappelli, se non vado errato, con la quale è stato delegato il
Presidente della Giunta ad intervenire presso gli organi competenti
della RAI, cosa che è stata fatta; sull'argomento, mi riservo di
riferire in una successiva riunione del Consiglio, poiché le
trattative ed i contatti sono tuttora in corso.
Anche per l'aspetto relativo alla ricezione della televisione in
lingua francese avrò modo di riferire al Consiglio quanto prima sui
primi passi. (
Voce in lontananza)
Bordon (D.C.)
- La televisione francese, arriva fin dove,
fin qui ad Aosta, mi sembra? Ecco.
Dujany (D.P.) -
C'è infine l'aspetto
più generale,
quello cioè della riforma dello strumento radiotelevisivo, in
rapporto ormai alla prossima scadenza del 15.12.1972, data in cui
verrà a cessare la convenzione fra lo Stato e la RAI.
Su questo aspetto così delicato ed importante del problema
radiotelevisivo avevo già avuto occasione, in risposta ad una
interpellanza del Consigliere Dolchi, di assicurare i Consiglieri
della particolare attenzione con cui avremmo seguito questo
problema.
Abbiamo ritenuto che proprio su questo argomento le esigenze
particolari della Valle d'Aosta si sarebbero meglio rassicurate con
le tendenze oggettive che fanno della radiotelevisione in questo
momento un problema fondamentale della coscienza civile e della
formazione dei cittadini del nostro paese.
Abbiamo partecipato, pertanto, alla elaborazione di intesa, con
altre Regioni, di un progetto di riforma radiotelevisione, in senso
autonomistico, il cui orientamento politico fondamentale si basa su
queste direttrici:
1) la dimensione pubblica dell'impresa radiotelevisiva; le
garanzie di un'articolazione pluralistica del servizio, il diritto
di un accesso dei cittadini allo strumento di informazione,
l'autonomia della produzione, quale riconoscimento della libertà e
delle responsabilità degli operatori radiotelevisivi, la presenza
delle Regioni, anche a livello di direzione centrale dell'Ente; la
tutela e lo sviluppo delle peculiarità linguistiche e culturali
delle popolazioni delle Regioni a statuto speciale, con minoranza
linguistica.
Si tratta di un progetto di legge di iniziativa delle Regioni,
al cui testo attuale si è giunta attraverso una serie di incontri e
di dibattiti tra i rappresentanti delle varie amministrazioni
regionali, i quali hanno costituito un gruppo di lavoro incaricato
dell'elaborazione delle norme. Del gruppo fanno parte, oltre alla
Lombardia, che ha coordinato i lavori, la Valle d'Aosta, l'Alto
Adige, l'Emilia, la Toscana, la Puglia e la Calabria.
In tale sede, avvalendoci soprattutto dell'aiuto dell'Assessora
Fontana della Lombardia e della Provincia di Bolzano, Benedicter,
abbiamo fatto inserire un articolo a tutela definitiva dei nostri
diritti particolaristici, nel testo attuale del progetto di legge,
all'articolo 27 si può infatti leggere: "Diffusione di programmi
esteri: è consentita alla Regione la collocazione di impianto per
la ricezione e la diffusione sul territorio nazionale dei programmi
emessi da reti televisive estere, gestite da organismi statali,
purché senza pregiudizio della normale diffusione dei programmi
nazionali e sotto la vigilanza del Ministero delle Poste e
Telecomunicazioni".
Circa la natura dell'Ente televisivo, il progetto riserva
servizi di radiodiffusione e telediffusione, circolare e a filo,
allo Stato e alle Regioni, i quali li esercitano mediante organismi
o enti disciplinati dalla legge.
I servizi di radiotelevisione circolari vengono affidati
all'Ente Rai, nel cui consiglio direttivo sono previsti anche
membri eletti dei Consigli regionali. In ciascuna Regione è
previsto poi un comitato regionale della RAI per sovraintendere
all'elaborazione, alla realizzazione dei programmi destinati alla
diffusione locale o nazionale.
La realizzazione dei programmi sono affidati ad unità di
produzione costituite presso le sedi centrali, o presso le sedi
regionali della RAI; esse operano in modo autonomo, nell'ambito
delle direttive e delle decisioni adottate dal Consiglio Direttivo
e dai comitati regionali.
È previsto poi che la RAI assicuri l'accesso all'uso del mezzo
radiotelevisivo a tutte le organizzazioni politiche, sociali,
religiose e culturali, senza distinzione alcune, le quali potranno
organizzare i programmi in modo autonomo, secondo un piano dei
tempi, fissato all'inizio di ogni trimestre.
Le Regioni infine, allo scopo di diffondere la conoscenza
dell'attività dei propri organi e dei problemi delle collettività
regionali, potranno provvedere in modo autonomo alle realizzazioni
di trasmissioni radiofoniche e televisive, via filo, diffuse nel
rispettivo territorio.
Queste le caratteristiche principali di un progetto di legge che
allo stato attuale delle cose è l'unica iniziativa concreta messa
in atto, poiché il Governo non ha ancora presentato nulla al
riguardo, almeno, di ufficiale, pur essendo solo a due mesi dalla
scadenza del rinnovo del contratto con la RAI.
Il testo del progetto di legge, così elaborato costituirà la
base di un ultimo dibattito dei rappresentanti delle
amministrazioni regionali, che avrà luogo il 16 ottobre prossimo,
affinché, definito nelle sue linee principali, possa affrontare al
più presto possibile l'iter legislativo e il dialogo con il
Parlamento affinché queste proposte di iniziativa regionale possano
trovare realizzazione. Terrò, informato il Consiglio sullo sviluppo
dell'iniziativa.
Bordon (D.C.) -
Volevo solo chiedere al Presidente della
Giunta, eventualmente lo faremo con l'interpellanza, ma era inutile
stare lì a fare tanto can-can. Oggi come oggi la trasmissione
francese, se non erro, arriva fino ad Aosta; mi si dice che anche a
St. Vincent la si riceve. Io vorrei sapere se c'è intenzione,
almeno di servire il fondo Valle, perché mi sembra non giusto che
ci sia una parte della Valle d'Aosta che lo riceva e l'altra no,
perché credo che l'interesse sul programma francese valga da Aosta
in giù, come da Aosta in su. Ora, non è questo per una critica, era
solo per sapere a che punto eravamo, se c'era la possibilità,
eventualmente sovvenzionando certi ripetitori, di vedere cosa ne
poteva venir fuori.
Dujany (D.P.) -
Vorrei rispondere al Consigliere Bordon
che lo scopo di questo intervento, in sede di rinnovo di
concessione da parte del Parlamento alla RAI, attende, fra l'altro,
a garantire e ad ufficializzare, e a rendere, legalizzare, un
intervento che oggi non lo è. Quindi portiamo avanti questa
battaglia in questa occasione, in modo che sul piano politico si
decidano queste cose, nei riguardi delle Regioni a minoranza
linguistica, e poi potremo fare un programma di sviluppo di rete,
di ricezione, di televisione, in lingua francese. Il resto è un
discorso che possiamo fare
in camera caritatis
, fra di noi,
che possiamo anche dare esecuzione in via, così, settoriale, come
abbiamo fatto fino adesso.
Si riceve la televisione, a titolo informativo - in questo
momento nella zona di Courmayeur, nella zona di Aosta e nella zona
di Chambave-Châtillon, St. Vincent, direi la parte alta di
Chambave.
Montesano (P.S.D.I.) -
Prima di passare ai punti 4 e 4
bis dell'ordine del giorno desidero comunicare che l'assenza del
Consigliere Manganoni è giustificata perché impegnato ad
accompagnare una sua parente all'Ospedale; chiedo scusa di non
averlo fatto prima, per una sfuggita.
Passiamo all'oggetto n. 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK