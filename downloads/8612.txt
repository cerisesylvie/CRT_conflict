Consiglio Regionale della Valle d'Aosta - Oggetto del Consiglio n. 3113 del 21 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3113 del 21 ottobre 1987 - Resoconto
OGGETTO N. 3113/VIII - ACCERTAMENTI PER STABILIRE SE IL
PERSONALE OPERANTE NELLE STRUTTURE SANITARIE REGIONALI È IN
POSSESSO DEI TITOLI PROFESSIONALI RICHIESTI
(Interrogazione).
PRESIDENTE:
Do lettura dell'interrogazione presentata dal
Consigliere Baldassarre:
INTERROGAZIONE
RILEVATO come da notizie stampa è risultato che, in altre
regioni italiane, medici operavano senza aver conseguito il
prescritto titolo accademico;
Considerato che un tale comportamento può nuocere non solo
alla serietà della Istituzione sanitaria, ma anche alla salute ed
all'incolumità degli utenti;
Preoccupato che tali episodi possano investire anche il
settore sanitario valdostano;
INTERROGA
l'Assessore alla sanità ed Assistenza Sociale per
sapere:
1)
se sono stati condotti accertamenti in seno alle
strutture sanitarie regionali e specificamente se gli operatori
medici hanno il dovuto titolo per ricoprire l'incarico da essi
occupato;
2)
se il personale paramedico attualmente in servizio
è in possesso del titolo professionale per svolgere compiti cui è
stato preposto.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.) -
Dal momento dell'istituzione dell'U.S.L.
in Valle d'Aosta, i controlli sui titoli di studio e professionali
sono fatti, in un primo momento, da parte dell'Amministrazione
regionale, dall'Assessorato alla Sanità, per l'ammissione ai
concorsi, e, in un secondo momento, dall'U.S.L., in concomitanza
con la immissione nel posto di lavoro.
Per i casi precedenti all'istituzione dell'U.S.L., il controllo
sul possesso del titolo di studio e di professione è stato
effettuato al momento della iscrizione nei ruoli regionali del
personale sanitario. Non è
stato ancora fatto il controllo
in collegamento con le scuole che hanno rilasciato questi titoli,
salvo (e qui rispondo alla seconda domanda) per il personale
paramedico, per il quale il controllo del titolo professionale è
molto più facile, in quanto le scuole professionali sono qui in
Valle d'Aosta.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Ringrazio l'Assessore per la
risposta. La mia interrogazione parte da una considerazione ed in
effetti lo stesso Assessore ha ammesso che non c'è stato nessun
accertamento, che invece va sollecitato, perchè non vorrei che ci
ritrovassimo anche qui in Valle d'Aosta, dopo i casi che si sono
verificati in Italia, con un finto medico che ha lavorato alla
COGNE per anni, senza essere nè laureato, nè diplomato. Mi auguro
che questi accertamenti vengano fatti al più presto.
Sono contento, invece, che il controllo sia stato effettuato sul
personale paramedico, che è utilissimo all'interno di una struttura
pubblica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK