Consiglio Regionale della Valle d'Aosta - Oggetto del Consiglio n. 3447 del 20 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3447 del 20 maggio 1992 - Resoconto
OGGETTO N. 3447/IX Disegno di legge "Finanziamento degli
interventi necessari a garantire il regolare funzionamento del
collegamento funiviario Aosta-Pila".
Presidente
La parola al Consigliere Milanesio.
Milanesio (PSI)
Questo argomento è stata oggetto in
Commissione di una lunga e approfondita discussione che illustrerò
molto brevemente perché credo che questa sera non si abbia voglia
di sentire lunghe relazioni. Si tratta semplicemente di utilizzare
delle somme residuali sugli stanziamenti disposti con la legge 28
dicembre 1984, n. 84 non più utilizzabili a seguito delle decisioni
della Commissione di coordinamento del 3 ottobre 1991, con le quali
veniva annullata parte della deliberazione della Giunta regionale
n. 87/87 del 20 settembre 1991, relativa all'imputazione delle
spese per i lavori di manutenzione straordinaria.
Per fare ciò, si rende necessario rifinanziare, con onere a
carico del bilancio 1992, la legge di cui sopra, utilizzando lo
stanziamento previsto al capitolo 69020 del bilancio medesimo.
Presidente
Ricordo ai consiglieri che vi sono due
correzioni formali da fare:
una all'articolo 1 al punto 4 al quarto rigo, invece di
"finanziamento di opere di investimento", deve intendersi
"finanziamento di spese di investimento"; nella pagina successiva
all'articolo 2, dopo "lire 1.000.000.000", le frasi stampate
"storno capitolo cedente n. 102" e "storno capitolo ricevente n.
103" non c'entrano con questa legge.
Intendiamo apportate le correzioni.
La parola al Consigliere Bich.
Bich (GM)
Io avevo presentato già un'interpellanza su
questo argomento e mi erano state date delle risposte che però non
esaurivano la discussione sui problemi che vengono affrontati anche
in questa deliberazione.
Io non voglio discutere la parte finanziaria e l'adeguamento del
provvedimento a nuove situazioni.
La mia è una richiesta semplicemente di carattere tecnico.
Vorrei sapere, avere un'illustrazione un po' più precisa sui lavori
di manutenzione straordinaria che devono essere effettuati e che
per altro sono già stati esaminati in un altro provvedimento per
altre tipologie di intervento.
Punto secondo: qui si parla della gestione della società Pila
per quanto riguarda l'esercizio dell'intero impianto.
Avevo rilevato, nell'interpellanza presentata nelle settimane
scorse, dalla risposta data dall'Assessore, che l'impianto è stato
fermo per circa il 20 percento del tempo di esercizio. Vorrei
capire se le spese di esercizio, in questo caso, vengono comunque
assunte dall'Amministrazione. E cosa ne è stato del personale? È
rimasto inattivo? Sono stati presi dei provvedimenti?
Qual è la somma stanziata per la navetta sostitutiva, anch'essa
a carico nostro, per questo comparto? Con questo stanziamento
abbiamo definito, almeno nelle sue grandi linee, le operazioni di
intervento straordinario su questa cabinovia? Mi risulta, infatti,
che ci siano altri interventi da fare e che questi non siano
determinanti.
Vorrei quindi avere una delucidazione in merito.
Presidente
Parola all'Assessore alle Finanze,
Lavoyer.
Lavoyer (ADP)
Parzialmente per quanto attiene al
discorso di tipo finanziario, lasciando poi eventualmente
all'Assessore ai Trasposti integrare la risposta. Il disegno di
legge va nella direzione di finanziare il punto terzo della
delibera 20 settembre 1991, delibera che è stata parzialmente
annullata, per quanto concerne la parte finanziaria, mentre è stata
approvata per tutta la serie degli interventi previsti, che fanno
riferimento alla relazione redatta dall'ingegnere Illi, incaricato
dall'Amministrazione regionale.
Gli interventi sono: quelli rivolti a una migliore funzionalità
del servizio turistico offerto; inserimento della biglietteria nel
corpo di fabbrica nella stazione di Aosta per 76.000.000;
ampliamento dei locali a servizio promozionale degli impianti
presso la stazione di Pila per 230.000.000; ampliamento e
risanamento dei locali ad uso servizi igienici presso stazione di
Pila e costruzione di una accesso indipendente per gli stessi per
50.000.000; costruzione di un accesso sul lato ovest della stazione
di Pila per 18.000.000; modifiche alle rulliere di ritensione per
lire 33.000.000; interventi conseguenti ad un adeguamento delle
strutture alla normativa vigente; costruzione di servizi igienici
presso la stazione di Aosta con servizi non deambulanti per lire
233.0000.000; interventi di ammodernamento di apparati
elettromeccanici per permettere una maggiore regolarità di
esercizio; montaggio di sistema di apertura meccanica delle porte
delle cabine; sostituzione delle centraline idrauliche di
alimentazione dei freni servizio di emergenza della telecabina;
interventi di risanamento di opere civili, in particolare
costruzione tettoia nord della stazione "Les Fleurs" per lire
45.000.000; risanamento solaio locali lato nord della stazione di
Pila per lire 36.000.000; ripristino pavimentazione terrazzo uscita
stazione di Pila per 35.000.000 di lire.
L'impegno del deliberato approvato stabilisce che i lavori siano
poi realizzati sotto la stretta sorveglianza dell'Assessorato ai
Lavori Pubblici, che provvederà poi alla liquidazione del 90
percento delle spese documentate, oltre all'IVA.
Per far fronte a questo impegno nei due punti del deliberato,
abbiamo dovuto presentare questo disegno di legge, visto che era
stata annullata la parte finanziaria che prevedeva di imputare la
spesa al "residuo passivo" n. 65500.
Ciò non era possibile, quindi già quest'anno in fase di
predisposizione al bilancio regionale, avevamo previsto nei Fondi
globali questo tipo di intervento. Il disegno di legge dal punto di
vista finanziario va in questa direzione.
Presidente
Parola al Consigliere Faval.
Faval (UV)
Ce que je voudrais savoir de l'Assesseur
compétent c'est s'il est sûr que toute les dépenses soient à la
charge de l'Administration régionale, parce que, par exemple, en ce
qui concerne la station de Pila, il m'est arrivé de vérifier
personnellement que le toit avait des pertes après, je crois, deux
ans qu'elle avait été construite. Je crois que, dans ces cas, si je
ne me trompe pas, là je m'adresse surtout à l'Assesseur aux travaux
publics, il y a une responsabilité de la Société qui a construit,
il y a un directeur des travaux qui devrait assurer que les choses
devaient être faites dans une certaine façon. Je ne crois pas que,
si, après seulement deux ans, le toit n'était plus imperméable, les
travaux aient été exécutés correctement. De plus il y a le
procès-verbal de "collaudo".
Je crois que nous devrions vérifier si effectivement toutes les
dépenses sont à la charge de l'Administration régionale.
Presidente
La parola all'Assessore delle Finanze,
Lavoyer.
Lavoyer (ADP)
Sempre per quanto attiene alla parte
finanziaria, vi è una delibera di Giunta, al 727 del 29 gennaio
1988, che affidava la gestione dell'impianto alla società
Pila.
L'articolo 4, lettera I della convenzione Regione-Pila,
approvato dalla delibera di Giunta succitata, prevede che le spese
di manutenzione straordinaria siano totalmente a carico dell'ente
Regione, proprietario dell'impianto e che siano disposte solo brevi
autorizzazioni su richiesta tecnicamente giustificata.
Per l'elenco delle spese previste nel deliberato che s'intende
finanziare oggi, con l'approvazione di questo disegno di legge,
abbiamo l'approvazione allegata dell'ingegnere tecnico
incaricato.
Presidente
La parola al Consigliere Limonet.
Limonet (DC)
Per quanto riguarda l'Assessorato ai
Trasporti, prendo nota della domanda e darò risposta scritta nel
più breve tempo possibile.
Presidente
La parola al Consigliere Bich.
Bich (GM)
Io non so come si possa ragionare in questi
termini.
Questo è uno di quegli interventi pubblici a piè di lista che si
era pensato di evitare per sempre, dopo certi sprechi replicatisi
nei settori più disparati dell'Amministrazione e anche nei settori
produttivi.
Mi sembra che questa sia in piccolo una Delta Cogne, che
inghiotte decine di miliardi, e se non sono miliardi, non ci
andiamo lontano.
Adesso io vorrei sapere il tasso di occupazione dei mezzi
pubblici, della navetta che sostituisce l'impianto di risalita, per
conoscere qual è la produttività di questo intervento e qual è il
rimborso a piè di lista dell'Amministrazione regionale per questo
sevizio. Che convenienza c'è? Mi sembra che le navette trasportino
aria; quando scendono portano a valle l'aria dei 1800, 1900 metri,
ma salendo, ho l'impressione che non portino aria migliore ai
monti!
Quindi una valutazione di questo tipo si dovrebbe pretendere
dall'Assessore ai Trasporti per capire come si spendono i
soldi.
Secondo punto: la manutenzione straordinaria è un conto e la
capisco sulle parti elettromeccaniche, anche se sono un pozzo di
san Patrizio, ma ora non si capisce cosa diavolo bisogna ancora
sostituire! Mi sembra che l'impianto sia già stato quasi
interamente sostituito.
Qui si sostutuisce il sistema di chiusura delle porte; si passa
da un sistema elettromagnetico ad uno elettromeccanico o
semplicemente meccanico. Mi sembra che buona parte del meccanismo
sia in fase di sostituzione: vengono sostituite ogni poche
settimane le pulegge, il materiale rotante e il materiale
cosiddetto di armamento e così via. Non so cosa non debba ancora
essere sostituito!
Si è calcolata qual è stata l'incidenza delle opere?
Punto secondo: c'era una commissione che aveva scelto questa
tipologia, non è che è spuntato per germinazione spontanea questo
tipo di impianto. Io vedo che alcuni sorridono, quindi penso che il
mio intervento, magari critico, abbia un riflesso come uno
specchio, ma non è questa la mia intenzione.
La commissione tecnica che aveva scelto la tipologia
dell'impianto avrà enunciato i criteri su cui operava le scelte.
Allora, non possiamo riprenderla? Non si può capire perché
l'impianto è stato fatto così? Non si possono individuare delle
responsabilità?
Punto terzo: non capisco perché nella manutenzione straordinaria
deve rientrare addirittura la costruzione di nuovi servizi di
pertinenza delle stazioni. Questa è una parte, mi sembra,
conglobata nel progetto generale.
Tutti questi, secondo me, sono elementi negativi che vanno
valutati nella loro dimensione e nella loro qualità.
Pertanto, da parte mia, voterò contro questo provvedimento.
Presidente
Possiamo passare alla lettura e alla
votazione dell'articolato della legge n. 396.
Articolo 1 1. La Giunta regionale è autorizzata a finanziare
tutti gli interventi necessari a garantire il regolare
funzionamento del collegamento funiviario Aosta-Pila.
2. La Giunta regionale è autorizzata ad adottare gli atti
amministrativi e a procedere agli adempimenti tecnici necessari
all'attuazione degli interventi indicati al comma uno.
3. L'onere derivante dall'applicazione della presente legge,
previsto in lire 1 miliardo, graverà sul capitolo 65550 della parte
spesa del bilancio preventivo della Regione per l'esercizio
finanziario 1992.
4. Alla copertura dell'onere, di cui al comma tre, si provvederà
mediante riduzione di pari importo del capitolo 69020 "Fondo
globale per il finanziamento di spese di investimento" del bilancio
preventivo della Regione per l'esercizio finanziario 1992, a valere
sull'apposito accantonamento iscritto all'allegato n. 8 del
bilancio stesso (cod. B.1.7.).
5. A decorrere dal 1993 alla determinazione degli eventuali
oneri si provvederà con legge di bilancio ai sensi dell'articolo 15
della legge regionale 27 dicembre 1989, n. 90 "Norme in materia di
bilancio e di contabilità generale della Regione Autonoma Valle
d'Aosta".
Esito della votazione:
Presenti: 30
Votanti: 30
Favorevoli: 18
Contrari: 1
Astenuti: 11 (Agnesod, Andrione, Faval, Louvin, Mostacchi,
Perrin, Riccarand, Rollandin, Vallet, Viérin et Voyat).
Il Consiglio approva.
Articolo 2 1. Alla parte spesa del bilancio di previsione
della Regione per l'anno 1992 sono apportate le seguenti variazioni
in termini di competenza e di cassa:
in diminuzione
cap. 69020 "Fondo globale per il finanziamento di spese di
investimento"
lire 1.000.000.000.
in aumento
cap. 65500 la cui denominazione viene così modificata:
"Spese per garantire il regolare funzionamento del collegamento
Aosta-Pila"
lire 1.000.000.000.
Esito della votazione:
Presenti: 30
Votanti: 30
Favorevoli: 18
Contrari: 1
Astenuti: 11 (Agnesod, Andrione, Faval, Louvin, Mostacchi,
Perrin, Riccarand, Rollandin, Vallet, Viérin et Voyat).
Il Consiglio approva.
Articolo 3 1. La presente legge è dichiarata urgente ai sensi
del comma tre dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
Esito della votazione:
Presenti: 30
Votanti: 30
Favorevoli: 18
Contrari: 1
Astenuti: 11 (Agnesod, Andrione, Faval, Louvin, Mostacchi,
Perrin, Riccarand, Rollandin, Vallet, Viérin et Voyat).
Il Consiglio approva.
Presidente
Si vota sul complesso della legge.
Esito della votazione:
Presenti: 30
Votanti: 30
Favorevoli: 18
Contrari: 1
Astenuti: 11 (Agnesod, Andrione, Faval, Louvin, Mostacchi,
Perrin, Riccarand, Rollandin, Vallet, Viérin et Voyat).
Il Consiglio approva.
Presidente
La seduta è tolta.
I lavori riprenderanno domattina alle ore 9,15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK