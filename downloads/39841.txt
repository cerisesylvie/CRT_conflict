Consiglio Regionale della Valle d'Aosta - Oggetto del Consiglio n. 2906 del 3 agosto 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2906 del 3 agosto 2017 - Resoconto
OGGETTO N. 2906/XIV - Chiusura della discussione generale
congiunta del D.L. n. 113 (Secondo provvedimento di variazione al
bilancio di previsione finanziario della Regione per il triennio
2017/2019) e del D.L. N. 114 (Disposizioni collegate al secondo
provvedimento di variazione al bilancio di previsione finanziario
della Regione per il triennio 2017/2019).
Rosset (Presidente)
- Con 31 presenti, possiamo
riprendere i lavori, continuando la discussione sui punti 1 e 2
iscritti all'ordine del giorno. Ha chiesto la parola l'assessore
Borrello, ne ha facoltà.
Borrello (SA) -
Il n'est pas facile de prendre la parole,
après la pause, à la reprise des travaux, mais surtout ce n'est pas
facile de faire mon intervention après le collègue Viérin. Le
collègue a divisé son intervention: d'un côté la sphère
administrative et financière pour l'analyse des projets de loi qui
sont à l'ordre du jour et de l'autre côté il a fait des évaluations
du point de vue politique.
Farò nella mia prima parte di intervento una serie di
considerazioni tecniche legate a considerazioni rispetto ai disegni
di legge n. 113 e n. 114, anche se non sarà facile fare un
ragionamento organico, proprio in virtù del fatto che tutti i
colleghi hanno prodotto una serie di considerazioni, tra l'altro
molte già esplicitate, richieste all'interno delle Commissioni
consiliari, e cercherò di fare un ragionamento non tanto sulle
problematiche evidenziate ? molte sono in fase di risoluzione,
altre verranno affrontate nei prossimi esercizi finanziari ? ma
cercherò di porre l'attenzione sugli elementi di novità positivi
rispetto ai disegni di legge che stiamo analizzando all'interno di
questa seduta straordinaria. Si è parlato dell'applicazione delle
disposizioni della legge finanziaria n. 24/2016 in merito al
finanziamento straordinario per i Comuni: ricordiamo che quel
disegno di legge prevedeva ? con un'applicazione di una delibera di
Giunta regionale approvata nel mese di febbraio 2017 ? la
possibilità di finanziare quei Comuni che avessero le
caratteristiche di immediata cantierabilità e di disponibilità
delle aree, con la quota lavori di 150 mila euro, una direzione
lavori di 50 mila.
Proprio all'interno della discussione del bilancio era stata
posta nei capitoli la somma di 3 milioni. Noi abbiamo voluto dare
un segnale di sensibilità nei confronti delle Amministrazioni
comunali, implementando del 20 percento le poste in bilancio, in
modo tale da dare la soddisfazione a ulteriori sei Comuni che
avessero le caratteristiche previste dall'atto deliberativo del
febbraio 2017: immediata cantierabilità e disponibilità delle
aree.
Qualche collega ha posto in evidenza la problematica dell'IVA;
io ricordo che ? all'interno dell'atto deliberativo che definiva
gli aspetti di valutazione dei progetti depositati dalle
Amministrazioni comunali ? si faceva riferimento al valore massimo
di finanziamento per ogni intervento e conseguentemente anche alla
possibile compartecipazione dell'ente. Quindi nel momento in cui in
fase d'istruttoria si è presa coscienza del fatto che molti Comuni
avevano delle disponibilità di progetti immediatamente cantierabili
per delle cifre superiori ai 150 mila euro ? erano superiori ai 150
mila euro ? diventava difficile diversificare l'applicazione
dell'IVA a coloro che utilizzavano in maniera completa la quota
lavori prevista per legge rispetto ad alcuni Comuni che non avevano
lavori che avessero la cifra che andasse a riempire la capienza di
150 mila euro.
Anche questo deve essere messo in evidenza, in virtù della
filosofia, prima all'interno del disegno di legge e successivamente
nella delibera di Giunta regionale, che era quella di dare massima
disponibilità rispetto alle ipotesi progettuali proposte dai
Comuni; non si è andati a catalogare la tipologia degli interventi,
di conseguenza ci sono interventi di carattere urbanistico che
avevano l'applicazione dell'IVA al 10 percento e altri tipi di
intervento che hanno un'applicazione dell'IVA del 22 per cento. In
virtù di quanto esposto, ovviamente va da sé che non si ha la
possibilità di garantire l'IVA, che deve essere incardinata
all'interno delle Amministrazioni comunali.
Le normative poste all'interno del disposto collegato alla
variazione di bilancio sono essenzialmente due: quella inserita
all'interno dell'articolo 8, una modifica per quanto riguarda lo
statuto dell'ARER: nel momento in cui andrò a spiegare
l'emendamento che andrà a definire l'abrogazione di questo
articolo, illustrerò le motivazioni che ci hanno portato alla
presentazione di tale articolo.
Ma l'aspetto che sicuramente è importante da analizzare in
questo momento sono le attività di rilancio che noi intendiamo
porre in essere nel momento in cui all'interno dell'articolo 9
mettiamo in evidenza la possibilità di aumentare il panorama di
accesso al credito per quanto riguarda l'edilizia del settore
privato. Nello specifico, noi andiamo a definire una misura
supplementare rispetto alle misure esistenti, che sono incardinate,
e quindi andiamo ad ampliare la platea degli interlocutori che
potrebbero accedere a questa misura, che va ad incrementare le
possibilità previste all'interno della legge n. 3/2013
d'intervenire all'interno delle misure del recupero del patrimonio
edilizio nel rispetto delle normative europee, che prevedono delle
politiche di non aggressione dell'uso del suolo, la possibilità di
recuperare patrimonio edilizio per i cittadini valdostani, non solo
per quanto riguarda l'abitazione principale ma anche per le seconde
e le terze case. Questo nell'ottica di cercare d'incentivare
l'accesso al credito per agevolare la ripresa del settore edilizio
e parallelamente di recuperare il patrimonio edilizio storico della
Valle d'Aosta, e quindi migliorare contestualmente il decoro urbano
delle realtà del nostro territorio, un intervento che avrà
sicuramente ripercussioni positive anche dal punto di vista
turistico.
La volontà di questa Amministrazione - lo diceva il Presidente
nel suo intervento - è di creare un volano in modo che si possa
intervenire per migliorare la risposta del lavoro all'interno del
territorio valdostano. Riteniamo questa iniziativa sicuramente
importante e speriamo che questa misura possa veramente dare
risposte positive, come ci auspichiamo come Amministrazione.
Come dicevo prima, molto di questo Consiglio regionale è
incentrato sugli aspetti di carattere amministrativo e finanziario,
ma gran parte del dibattito ha avuto una valenza di carattere
politico. Io intanto ringrazio per l'attenzione che avete voluto
dare alla nostra iniziativa che - ricordo - è un'iniziativa
all'interno dell'aula consiliare, all'interno dei gruppi
consiliari, volta a dare un quadro di semplificazione rispetto alle
differenziazioni presenti all'interno di quest'aula.
Noi vogliamo semplificare il quadro politico esistente
all'interno di quest'aula, nella coerenza del progetto intrapreso.
Abbiamo ascoltato tutti gli interventi di carattere politico da
parte dei nostri colleghi e abbiamo ascoltato, anche con favore, le
parole del collega Viérin, dalle quali emerge la medesima volontà
di dialogare che noi vorremmo proporre con questa azione che
abbiamo posto all'interno dell'aula consiliare. Guardiamo quindi
con favore alle iniziative che tutti i movimenti politici - ha
ragione il collega Viérin: la politica deve essere parte attiva di
questo tipo di ragionamento - vogliono mettere in atto per il bene
dei Valdostani; ho sottolineato ? del suo intervento e degli
interventi di altri colleghi ? alcuni riferimenti alle matrici di
carattere nazionale: "nazional centrico" e qualcuno ha parlato di
altri riferimenti.
Io penso che le matrici non debbano essere sottovalutate. Le
matrici devono essere rispettate. La matrice comunista, la matrice
repubblicana... non esiste alcun aspetto negativo nel potersi
confrontare con le diverse sensibilità all'interno di un'aula
consiliare. Però, penso che altri partiti politici ci insegnano che
la politica delle matrici ormai è superata, perché vediamo
rappresentanti di diverse estrazioni politiche all'interno di tutti
i partiti. Cosa diversa ? e riteniamo molto positivo quanto detto ?
è il ragionamento rispetto alle radici. Noi rispettiamo e riteniamo
giusto valorizzare le radici di ogni singolo Consigliere, per
quanto riguarda la propria formazione e la propria identità
politica; le radici possono essere anche diverse, ma avranno uno
sfogo sicuramente univoco: alimentare il dialogo per il bene della
Valle d'Aosta.
Presidente -
Altri intendono prendere la parola? Non ci
sono altri interventi? Ha chiesto la parola l'assessore Bertschy,
ne ha facoltà.
Bertschy (UVP) -
Questo Consiglio straordinario credo sia
tale anche nelle repliche del Governo, a dimostrare che viviamo una
situazione politica straordinaria. Per fortuna, la politica ha il
coraggio di parlare al microfono, di dirsi le cose, di affrontare ?
nella sede che è tornata a essere la sede che tutti legittimiamo ?
le discussioni che vanno fatte in piena trasparenza a livello
politico, sia di gruppi sia a livello personale.
La variazione di bilancio, che di qui a poco proveremo a votare,
ha portato per tutti questi giorni troppe polemiche rispetto ai
contenuti che vuole esprimere e credo che questo, per chi governa,
non possa che essere un momento di giusta riflessione per il
percorso fatto. Detto questo, non si tratta d'individuare delle
responsabilità, di additare l'uno o l'altro ma, evidentemente, se
abbiamo parlato più sui giornali e abbiamo messo in discussione
tutta una serie di questioni di rapporti tra enti, è perché i
percorsi non sono stati opportuni e corretti, ed è meglio guardare
avanti piuttosto che continuare a guardare indietro.
L'Assessorato alla sanità ha cercato, attraverso questa
variazione di bilancio, di dare delle risposte soprattutto a quegli
enti (Comuni e Unités) che più hanno sofferto in questo inizio di
anno, soprattutto a livello di cassa più che di previsione.
E da un paio di mesi, con l'anticipo erogato di più di 6 milioni
di euro sugli anziani, con l'anticipo sugli asili nido e con questa
variazione di bilancio, usciremo da questo momento di emergenza.
Momento di emergenza che, attraverso le variazioni compensate -
 così si chiamano - ci permetterà di pagare il saldo degli
asili nido 2016 e di avere ulteriori risorse nell'autunno da
anticipare agli enti locali, per evitare la sofferenza nella
primavera 2018, sia sugli anziani che sugli asili nido.
Quindi una variazione di bilancio fatta con giudizio, con
attenzione rispetto agli enti, che chiude una fase per aprirne
nell'autunno una un po' definitiva: la fase della riforma del
welfare
, che per noi in Consiglio regionale è molto più
ampia rispetto alle competenze assegnate agli enti locali (anziani
e nido); però, rispetto agli enti locali, è una riforma di assoluto
interesse e di grande preoccupazione.
Questa mattina il collega Rollandin ricordava come si parli di
questo argomento e come sulle previsioni tutti stiano facendo gli
approfondimenti. Stiamo dedicando la massima attenzione alla
riforma per gli anziani, credo che potremo evolvere nei prossimi
anni per cercare di razionalizzare e migliorare, ma sicuramente non
possiamo cancellare un passato, e l'impronta politica ? che, come
Assessore e come Governo, come maggioranza, portiamo in questa
discussione ? non è sicuramente quella, superata già l'anno scorso,
di andare a intervenire sugli stipendi delle persone che lavorano
nei servizi. Piuttosto in futuro organizzeremo in maniera diversa i
servizi.
Oggi il problema non è la copertura di bilancio. Con i 19
milioni di euro e con la variazione compensata, le risorse per
completare l'anno ci sono. Il problema oggi è il fatto che dobbiamo
capire come intervenire sui posti non più occupati, sui costi che
rimangono agli enti locali, perché non vedranno compensati,
attraverso i posti non occupati, i loro costi e credo che a
settembre dovremo lavorare fortemente in questa direzione.
È pronta la legge, il tavolo di lavoro costituito con la V
Commissione, e il CPEL avrà presto occasione di discuterne insieme
a tutti i gruppi. È pronta la legge d'istituzione dell'azienda, che
sarà un momento di discussione finale. Se sarà la legge che
permetterà di procedere come strumento di miglioramento
dell'organizzazione del lavoro di tutti, bene. Sennò ci
confronteremo su altre possibilità.
Con l'università stiamo definendo una progettualità per i
prossimi anni, anche perché è bene chiarire che la legge permetterà
di organizzare in maniera diversa i servizi, se così sarà, ma la
politica di visione dei prossimi anni dovrà essere una politica
molto chiara, anche perché tutti ricordiamo che la nostra
popolazione è in fase d'invecchiamento, e rispetto a questi servizi
la risposta non potrà essere solo quella delle strutture ma dovrà
essere soprattutto quella del territorio. Un territorio più
servito, un territorio dove pubblico e privato potranno finalmente
integrarsi, anche perché si svilupperanno nuove politiche in questo
senso.
Nella variazione di bilancio abbiamo anche dato una conclusione
al lavoro sulla mobilità sanitaria fatto negli scorsi anni. Da qui
in avanti si potrà meglio organizzare la programmazione del
bilancio dell'azienda, anche la programmazione del bilancio della
Regione e credo sia un momento importante per la programmazione
finanziaria, ma non solo, anche per la gestione della nostra
politica della sanità.
Una piccola attenzione al territorio, un po' d'investimenti da
realizzare sul consultorio di Verrès, alcune piccole opere sul
poliambulatorio di Donnas e qualche risorsa per cominciare a
ragionare sulle strutture intermedie di tipo sanitario. Più volte
in aula un po' tutti abbiamo ricordato come sia importante
avvicinare ? dove si può, senza creare problemi di gestione dei
servizi ? i percorsi di salute e di sanità alle famiglie, ai
pazienti, per evitare che tutti si spostino, che tanti abbiano dei
costi e che si viva con difficoltà ancora maggiore una fase di
malattia; poi un'attenzione al disagio con alcune risorse dedicate
al microcredito, visto che le risorse impegnate a inizio anno sono
praticamente esaurite.
Questo è un segnale che ci deve ancora più interrogare sulle
politiche da mettere in campo per il futuro. È la volontà di
prendersi in carico, con delle risorse nuove, le politiche per i
giovani con progetti che poi avremo occasione di discutere tutti
insieme. Quindi una variazione che ha la volontà di mettere in
ordine la situazione finanziaria, di costruire dei percorsi per il
futuro e, soprattutto, di lanciare nel corso dell'autunno, al di là
degli aspetti politici sottolineati in ogni intervento, una vera
discussione finale sulla Finanziaria 2018/20. Sarà lì che dovremo
capire come e quando allocare le risorse necessarie al nostro
welfare
.
Si è detto più volte: sugli asili nido la riforma del 2015 per
ora non ha prodotto i benefici che tutti speravamo; il saldo 2016
per la finanza della Regione ha comportato ancora una spesa intorno
ai 4,3 milioni e sul 2017 le previsioni sono in calo, ma non è
sufficiente quella riforma per dire che siamo vicini ai costi degli
enti locali e tantomeno ai costi delle famiglie.
Quindi anche questa, più volte annunciata, è ora di discuterla
definitivamente: la misura unica di sostegno alla famiglia dovrà
trovare una sua discussione finale. Un inizio di discussione più
che una discussione finale, per capire se quella può essere uno
strumento legislativo e politico programmatico utile a garantire
una razionalizzazione dei costi, un'attenzione verso questi servizi
e forse anche quell'attenzione che oggi ancora in alcuni territori
non si riesce a considerare fino in fondo, la possibilità per tutte
le famiglie di accedere ai servizi al di là della residenza e del
territorio di appartenenza.
Questo per dire che in questa variazione si completano alcune
scelte e se ne avviano altre, ma non è in questa variazione che si
deve vedere una revisione della politica avviata, per fortuna, con
successo nell'ultimo periodo sia per l'impronta rispetto a certi
progetti, sia per la definizione dei rapporti con l'azienda
nell'ultimo anno e sia per le risorse già allocate rispetto alle
politiche di sanità e di sociale nella Finanziaria scorsa,
attraverso il lavoro della maggioranza di allora. Tutta una serie
di scelte.
Evidentemente non posso che sottoscrivere, o sostenere con
ancora più precisione, quanto ha affermato alla fine della
mattinata il collega di Giunta, il collega di movimento e di gruppo
Laurent Viérin. In una fase come questa, non è molto importante
giocare a chi è più bravo, o forse a chi riesce a essere, per un
periodo, il più forte. Io credo che la Valle d'Aosta viva una
situazione straordinaria, della quale sarà la gente in via
definitiva a considerare le responsabilità e anche a porre la
giusta attenzione per le scelte fatte in passato e quelle che
verranno fatte. Però, in un momento come questo ? in una situazione
politica dove abbiamo perso inizialmente un collega che ha
sostenuto questa mozione di sfiducia costruttiva, Roberto Cognetta,
dove ieri il collega Gerandin ha precisato bene la sua posizione ?
non è importante cercare di durare perché il discorso sarebbe
troppo personale, troppo legato a noialtri.
Il problema oggi è capire tutti insieme quale può essere un
progetto che possa prendersi in carico definitivamente ? e se sarà
questo, saranno i movimenti che lo dovranno considerare ? un
percorso che deve vedere le regionali, le politiche e le europee
come momento di rilancio, non personale ma come momento di rilancio
della politica nei confronti dei problemi che la comunità vive.
Il momento di un rilancio di una classe dirigenziale non solo
politica. Allora un progetto può veramente dirsi un progetto che
guarda al futuro e si prende a cuore una volta per tutte un'azione
di rilancio. E in questo progetto è chiaro che
les nuances
,
le differenze ci sono e non vuol dire che non si potranno costruire
delle alleanze, però è chiaro che nella politica che abbiamo
espresso dal 2012 a oggi, nella politica che abbiamo portato avanti
in questo Consiglio regionale e fuori, l'idea di unire quello che
idealmente unisce le persone che hanno fatto dei percorsi, i
movimenti che hanno fatto dei percorsi nella vita, ed è in questo
che sottoscrivo completamente e sostengo anche in aula l'idea di un
rassemblement
che veda le forze unioniste e autonomiste
capaci di trovare un percorso nel futuro.
In questo senso, tutti possono portare un contributo, ma tutti
devono capire che non si può più scherzare con la parola
"
autonomie
", con l'idea di un governo che nel suo insieme
sappia resistere da un lato, coinvolgere dall'altro, ma soprattutto
nell'atto più nobile della politica, in questo senso l'appello agli
unionisti e ai Valdostani: unire soprattutto la comunità. Non è più
la partita di chi si tiene fuori. Qui è la partita di come si
riesce a tenere, ripartendo da quello che è stato detto, da come si
riesce a tenere, attraverso un rassemblement, tutti insieme, le
migliori risorse per lanciare un progetto che ha una sua
connotazione molto precisa e che può essere un progetto per un vero
rilancio, un definitivo rilancio, da non considerare come
semplicemente un momento di traghettamento o come un'azione di
resistenza ai problemi, ma per cambiare marcia, per fare di più,
non dobbiamo essere gelosi del nostro incarico, della nostra
situazione, ma saper unire idealmente intorno alle cose che ci
uniscono le migliori forze, le migliori risorse per rilanciare, con
più forza e più energia, più idee e più competenze, la Valle
d'Aosta e fare veramente l'interesse di questa Regione.
Presidente -
Ha chiesto la parola l'assessore Restano. Ne
ha facoltà.
Restano (AC-PNV) -
Parto dal lavoro collegiale della
Giunta, che ha fatto delle scelte secondo le sensibilità espresse
nel corso degli anni attraverso ordini del giorno, per dare
significato a iniziative che riguardano l'occupazione delle persone
e i lavori sul territorio. Ovviamente chi è al Governo deve fare
delle scelte, questo per rispondere a chi nel corso dei propri
interventi ha sottolineato che si aspetta uno sguardo più forte sul
settore del turismo, completamente abbandonato a sé stesso, oppure
a chi segnala la mancanza di programmazione sul turismo o la
necessità di avere una campagna di comunicazione o di avere più
coraggio nelle campagne di comunicazione.
Ebbene, colleghi Baccega e Perron, io penso che voi sappiate
meglio di me che nel corso degli anni riguardo alle spese per le
campagne pubblicitarie si è passati da 4 milioni di euro a 1,5
milioni di euro, per, pian piano, scendere a 150 mila euro. Lo
testimonierà bene chi mi ha preceduto: negli ultimi cinque anni su
questa specifica voce sono stati messi 150 mila euro nel bilancio
di previsione. Le stesse cose valgono per gli interventi volti alla
promozione: si è passati dai 3,9 milioni, 5,5 milioni del 2012,
2011 agli attuali 700 mila euro.
Anche per la produzione e l'acquisto di materiale informativo si
è passati dai 600 mila euro agli attuali 40 mila euro. Scelte che
sicuramente sono state ponderate. Io non mi permetto di criticare,
però oggi si è lavorato con questa disponibilità di bilancio e da
qui si sono chiesti pochi fondi in più proprio in virtù di quelle
scelte che ho ricordato prima, doverose peraltro. Si è però
cercato, e si cercherà, di dare seguito agli ordini del giorno che
nel tempo sono stati portati avanti ? come hanno già detto i miei
colleghi ? per dare una risposta anche a quanto è stato sollecitato
da parte degli operatori del turismo nel corso d'incontri che ho
avuto sul territorio, quindi la richiesta di tornare a partecipare
alle fiere come Valle d'Aosta, che prevedono anche degli
investimenti in tal senso, d'implementare la campagna di
web
marketing
e di lavorare su un marchio. Riproporremmo il bando
sul marchio che, a onor del vero, era già stato presentato.
Abbiamo discusso fino all'ultimo Consiglio sulla necessità di
alcune norme nuove, che sono in dirittura d'arrivo e che sono una
risposta che gli operatori aspettano: la legge sullo sport, per
parlare di qualcosa che non era stato accennato nel corso del
dibattito, oppure, sulle cosiddette professioni minori del turismo
? che evocava nello scorso Consiglio il collega Guichardaz ? nelle
quali inserirei di diritto anche quella del
rafting
. Sono
tutte materie sulle quali si sta lavorando e le assicuro che
rispetto al dimensionamento degli uffici, richiedono un grande
impegno. Non ultima l'intenzione di affidare le pubbliche relazioni
di nuovo verso l'esterno, a un'agenzia, che è quello che - è stato
sottolineato e rilevato dagli uffici - manca. Quindi andiamo nel
senso che lei ha detto.
Per venire ad altri argomenti, al di là dei contenuti della
variazione di bilancio che mi sembra di aver espresso in
Commissione e che siano stati ben recepiti visto che non sono stati
posti ulteriori quesiti, su uno solo mi soffermerei: collega
Baccega, lei ha evidenziato la necessità di provvedere alla
sistemazione del campo di atletica Tesolin. Ricordo a tal proposito
che in Commissione il collega Marguerettaz ha sottolineato proprio
la presenza di una norma specifica nel collegato che permette
all'Amministrazione regionale, qualora richiesto dai Comuni, di
collaborare per le manutenzioni non ordinarie alla realizzazione di
progetti e di opere verso gli impianti sportivi riconosciuti di
valenza regionale. Questa è un'apertura verso tutti i Comuni della
Valle d'Aosta, di cui potrà usufruire anche quello di Aosta, perché
allo stato attuale non è possibile intervenire da parte della
Regione senza questo cambio di norma.
Per quanto riguarda i trasporti, dove viene sottolineato che non
c'è una linea: prossimamente verrà portata in Giunta la delibera
per l'elaborazione di bozza del piano regionale dei trasporti e dei
documenti necessari per la sua valutazione. Il piano regionale dei
trasporti è previsto da una legge del 1997 ed è uno strumento che
affronta i problemi della mobilità in maniera direi trasversale e
complessiva. È uno strumento di progettazione strategica, che
analizza le esigenze di oggi, ma che soprattutto vuole ordinare i
diversi attori per le risposte
pro futuro
. Sempre per quanto
riguarda i trasporti, credo che nelle prossime Giunte potremo
finalmente portare all'approvazione l'accordo-quadro sulla
ferrovia, previsto dalla legge del novembre 2016. Questo per
rispondere brevemente ad alcuni appunti fatti durante la
discussione.
Era stato fatto un accenno nel corso dei precedenti Consigli
alla situazione del Tor des Géants, colgo l'occasione per
aggiornarvi sul fatto che abbiamo avuto alcuni incontri, che stiamo
andando avanti e che sono ottimista per arrivare a una conclusione
della questione già per questa edizione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK