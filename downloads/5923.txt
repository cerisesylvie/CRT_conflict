Consiglio Regionale della Valle d'Aosta - Oggetto del Consiglio n. 346 del 9 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 346 del 9 febbraio 1984 - Resoconto
OGGETTO N. 346/VIII - INIZIATIVE PER IL FINANZIAMENTO DEI
LAVORI PER LA REALIZZAZIONE DELLA CIRCONVALLAZIONE DI
PONT-SAINT-MARTIN. (Interpellanza).
PRESIDENTE
: Do lettura dell'interpellanza presentata dal
Consigliere Pascale:
INTERPELLANZA
Da molto tempo ormai il Comune di Pont Saint Martin ha posto
il problema della costruzione di una circonvallazione sulla quale
convogliare il traffico pesante, che attualmente attraversa il
centro cittadino e, da un lato, pone in continuo pericolo
l'incolumità dei cittadini dall'altro causa un dissesto stradale
che deteriora anche gli impianti tecnici sottostanti (acquedotto,
fognature ecc.).
Nonostante le assicurazioni fatte l'anno scorso dal Ministro
dei Lavori Pubblici e l'approvazione, già da tempo, del progetto
tecnico da parte dell'ANAS, non vi è notizia del finanziamento di
tale opera.
Ciò premesso, il sottoscritto
INTERPELLA
il Presidente della Giunta regionale o l'Assessore competente
per conoscere se e quali iniziative intende assumere per assicurare
un sollecito finanziamento di tale opera.
PRESIDENTE
: Ha chiesto di parlare il. Consigliere
Pascale, ne ha facoltà.
PASCALE - (P.S.I.):
Anche questo è un problema che
abbiamo più volte dibattuto in questo Consiglio regionale e che è
stato oggetto di petizioni anche da parte di cittadini di Pont
Saint Martin.
Si tratta di costruire una circonvallazione che convogli il
traffico pesante che attualmente attraversa il centro cittadino,
creando inconvenienti per i cittadini e per il selciato stradale e
quindi agli impianti sottostanti.
Si era arrivati anche con l'intervento del Ministro dei Lavori
Pubblici che era stato a Pont Saint Martin l'anno scorso,
all'approvazione del progetto tecnico da parte dell'ANAS, però
nonostante questa approvazione pare che il finanziamento non ci
sia.
Volevo sapere dalla Giunta se si ha notizia della possibilità di
un sollecito finanziamento, oppure quali pressioni si intendono
svolgere per poter poi iniziare quest'opera.
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (DC):
Proprio ieri abbiamo definito con l'Anas
il piano decennale per le strade in Valle d'Aosta. Purtroppo il
Ministro dei Lavori Pubblici aveva promesso, ma i soldi non ci
sono.
Ad ogni modo non per questo non si farà la tangenziale di Pont
Saint Martin. L'Anas, d'accordo con i compartimenti di Torino e
Aosta e con l'Assessorato ai Lavori Pubblici, ha stanziato dieci
miliardi, sul piano decennale. Certo è un lavoro urgente, perché
riguarda anche lo sbocco della Valle di Gressoney. Infatti nei
giorni festivi, sia d'estate che d'inverno, si verifica
l'imbottigliamento nell'abitato di Pont Saint Martin, per cui la
circonvallazione risolverebbe anche questo problema.
Farò il possibile per accelerare i lavori quando l'ANAS metterà
a disposizione i fondi, perché questo piano decennale sembra a
tutt'oggi, solo sulla carta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK