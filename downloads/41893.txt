Consiglio Regionale della Valle d'Aosta - Oggetto del Consiglio n. 903 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 903 del 18 settembre 2019 - Resoconto
OGGETTO N. 903/XV - Interrogazione: "Notizie in merito ad
eventuali indicazioni fornite al management della Casino de la
Vallée per la riorganizzazione della struttura aziendale".
Distort (Presidente) -
Punto n. 11 all'ordine del giorno.
La parola al Presidente Fosson.
Fosson (PNV-AC-FV)
- Lei mi chiede "
se corrisponde al
vero il fatto che sono state date indicazioni all'attuale
management circa le modalità, scelte e strategie in materia di
riorganizzazione della struttura aziendale della Casinò de la
Vallée
", come apparirebbe sulla stampa e anche sui
social
di qualcuno della maggioranza. Quanto affermato da
questa interrogazione non corrisponde, per quello che mi riguarda,
al vero. Nessuna indicazione è stata fornita dalla Presidenza della
Regione all'attuale
management
della Casino de la Vallée in
merito alla riorganizzazione della struttura aziendale della
società, né a mezzo stampa, né attraverso i social. Ad oggi noi
siamo in attesa dell'omologa - come scrive lei nella premessa - che
giudichiamo auspicabile ma non ancora sicura. Noi siamo molto
rispettosi di questo percorso, non l'abbiamo modificato e da quando
è stato intrapreso ci è subito sembrato di difenderlo, ma siamo
anche rispettosi di chi sta lavorando. Nella precedente Giunta e
Governo vi furono tre cambi dell'Amministratore unico, da Di Matteo
al CdA e poi a Rolando. Noi non abbiamo fatto alcuna modifica,
abbiamo cercato di lavorare con chi era già stato designato. Tra
l'altro i risultati di queste ultime settimane e ultimi mesi sono
stati positivi. Pertanto non abbiamo ancora affrontato il problema,
non è stata più riunita la fantomatica "cabina di regia".
Aspettiamo tutto questo percorso. È evidente che una
riorganizzazione sarà necessaria anche per tutti i cambiamenti, le
assunzioni, i licenziamenti del personale, ma non l'abbiamo ancora
neanche affrontata. Abbiamo invece incominciato a parlare con
l'Amministratore unico e con i Sindaci sul bilancio che deve essere
chiaramente approvato prima di fine anno.
Presidente -
La parola al Consigliere Aggravi per la
replica.
Aggravi (LEGA VDA)
- Grazie, Presidente, per la risposta
di scuola. Nelle premesse davo per sottointeso una serie di
situazioni che si stavano verificando. Sì, sulla stampa lei
giustamente richiama quello che io dicevo, ma in un altro
intervento io avevo chiesto spiegazioni sull'attività della cabina
di regia e soprattutto di un altro gruppo che doveva controllare
l'attività fatta dall'Amministratore unico: non si è mai capito se
questo gruppo è stato costituito o non è stato costituito.
Perché ho presentato questa iniziativa? Per due motivi. Il primo
perché, come lei mi insegna, spesso i
rumors
o certi
articoli di soggetti che forse fanno parte del passato e dicono la
loro mettono dei dubbi. Poi, lei sa, siamo in Valle d'Aosta,
diciamo che ci sono tanti bar e la quota di bar rispetto alla
popolazione è molto alta; questo fa sì che spesso, al di là delle
cavolate che vengono dette, c'è sempre una percentuale di verità.
Dall'altro lato lei capisce bene che, un po' per esperienza di
quando sono stato anch'io per un breve tratto al Governo - tra
l'altro ero in maggioranza con lei, quindi le scelte fatte forse in
parte erano condivise o a volte lo erano in certe sedi e non in
altre, quindi sono contento che lei sia d'accordo sulle scelte che
sono state fatte -, sa com'è, spesso la politica ci mette la zampa.
Evitiamo quindi di far sì che la politica rimetta la zampa sulla
procedura. Sicuramente quello che lei ha detto è vero: "non abbiamo
fatto modifiche, abbiamo lavorato con la situazione che ci siamo
trovati". È vero. C'è anche un tribunale e, come spesso si ricorda,
le procedure concorsuali, proprio perché si è arrivati a quella
procedura, grazie a Dio non danno una grande possibilità al socio
di fare certi cambiamenti. Però è bene puntellare e mettere sempre
sicurezza anche dal punto di vista politico quello che sta
avvenendo e, soprattutto, mantenere alta la guardia perché, lo
ripeto, spesso e volentieri purtroppo il vizietto della politica è
mettere la zampa sulle proprie società partecipate.
Dalle ore 10:29 riassume la presidenza la Presidente Emily
Rini.
Rini (Presidente) -
Il punto n. 12 verrà discusso con il
punto n. 22, quindi passiamo al punto n. 13 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK