Consiglio Regionale della Valle d'Aosta - Oggetto del Consiglio n. 193 del 5 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 193 del 5 dicembre 1988 - Resoconto
OGGETTO N. 193/IX - DISEGNO DI LEGGE: "ISTITUZIONE DELLA
CASSA RURALE E ARTIGIANA DI SAINT-CHRISTOPHE".
PRESIDENTE: Il disegno di legge è stato presentato dalla Giunta
regionale in data 31 ottobre 1988, è stato assegnato in data 2
novembre 1988 alla la Commissione consiliare, che ha espresso
all'unanimità il parere favorevole in data 21 novembre 1988.
Ha chiesto la parola l'Assessore alle Finanze, Voyat; ne ha
facoltà.
VOYAT (UV):
L'article 23 de la loi n° 196 du 16 mai 1978
dit que:
"Le funzioni amministrative attribuite dalle leggi
vigenti ad organi centrali e periferici dello Stato, in ordine
all'istituzione di enti di credito di carattere esclusivamente
locale, in Valle d'Aosta sono esercitate dalla Regione"
C'est pour cela que, après l'approbation du statut qui a été
faite le 21 octobre de l'année passée et après l'autorisation de la
Banque d'Italie qui nous a envoyé une lettre, nous proposons
l'approbation de cette loi, pour que la Banque de Saint-Christophe
puisse avoir l'homologation.
Il faut quand même dire que la caisse rurale et artisanale de
Saint-Christophe avait déjà été prévue sur un programme discuté et
approuvé par le Conseil au mois de janvier 1986.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Mi pare che questa sia la terza cassa
rurale che viene istituita nella nostra Regione e vorrei sapere
dall'Assessore se sono in previsione altre iniziative del genere.
Questa è la prima richiesta.
Vorrei poi un chiarimento sulla possibile convergenza
dell'apertura delle casse rurali con l'istituzione della banca
regionale. In che senso la politica di aperture sul territorio di
casse rurali è compatibile con il provvedimento istitutivo della
banca regionale? I fondi dei cittadini valdostani non sono
illimitati, per cui se vengono impiegati presso le casse rurali,
evidentemente non vengono versati nelle casse della banca
regionale, per cui chiedo come l'Assessore pensa che la banca
regionale e le casse rurali possano coesistere senza avere una
concorrenza reciproca.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (UV):
Le altre due casse rurali sono quella di La
Salle, per la zone della Valdigne, e quella di Saint-Pierre e
Villeneuve, per tutti i Comuni della corrispondente Comunità
Montana.
I miliardi depositati nelle banche che operano in Valle d'Aosta
sono circa 1.400. Evidentemente non è ipotizzabile che tutti questi
soldi vengano versati nella banca valdostana o nelle casse rurali,
ma l'intenzione del Consiglio regionale e della Giunta era appunto
quella di istituire sul territorio le casse rurali che sono state
approvate, come previsto nel programma di attività, fin dal 1986.
Ci sarà certamente una collaborazione molto stretta tra la banca
valdostana e le casse rurali, superiore a quella che ci potrà
essere tra la banca valdostana, Crédit Valdôtain, e le altre
banche, anche se ogni cassa opererà per conto proprio.
Solo in futuro si potrà affrontare il discorso sulla possibilità
di una federazione tra le casse rurali e la banca valdostana.
Per il momento, credo che l'apertura di casse rurali sul
territorio sia una delle iniziative più utili, anche per il tipo di
servizio che rendono alla popolazione; del resto si sa benissimo
che le altre banche vogliono aprire nuovi sportelli solo nei grandi
centri commerciali che possono dare un certo ritorno finanziario,
mentre credo che la banca valdostana e le casse rurali svolgano
anche un servizio prettamente sociale, offrendo un servizio
bancario in quelle zone che non sono molto ambite dalle altre
banche più prettamente commerciali.
PRESIDENTE:
Passiamo all'esame dell'articolato.
Do lettura dell'articolo 1
Articolo 1
1. E' istituita la Cassa Rurale e Artigiana di Saint-Christophe,
Società cooperativa a responsabilità limitata, come da atto
costitutivo di cui al rogito notaio Marcoz in data 21 ottobre 1987,
repertorio n. 72943.
2. Ai sensi e per gli effetti del 2° comma dell'art. 23 della
legge 16 maggio 1978, n. 196, la Società è autorizzata ad iniziare
le operazioni di istituto per l'esercizio del credito e del
risparmio.
PRESIDENTE: Se nessuno chiede la parola, pongo in votazione
l'articolo 1 testé letto.
ESITO DELLA VOTAZIONE
Presenti votanti e favorevoli: 30
Il Consiglio approva all'unanimità
PRESIDENTE: Do lettura dell'articolo 2.
Articolo 2
1. Fatte salve le disposizioni di legge, le eventuali modifiche
dello Statuto sono di competenza dell'Assemblea dei soci, previo
parere favorevole della Giunta regionale.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 3.
Articolo 3
1) La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK