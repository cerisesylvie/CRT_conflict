Consiglio Regionale della Valle d'Aosta - Oggetto del Consiglio n. 542 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 542 del 14 maggio 1984 - Resoconto
OGGETTO N. 542/VIII - CONVENZIONE TRA LA REGIONE E LO STUDIO
MASOLI DI TRIESTE SULLE FONTI ENERGETICHE ALTERNATIVE E
RICOSTITUZIONE DELLA COMMISSIONE SPECIALE PER I PROBLEMI
DELL'ENERGIA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
Il Consiglio regionale nell'adunanza con provvedimento
deliberativo n. 481 del 24.10.1979 decideva di incaricare lo studio
del prof. Mario MASOLI di Trieste di procedere alla individuazione
e definizione delle potenziali fonti energetiche alternative, nel
territorio della Regione.
In data 25.3.1980 veniva stipulata tra la Regione Valle d'Aosta
e lo studio del prof. MASOLI una convenzione in base alla quale
l'Amministrazione della Regione Valle d'Aosta conferiva l'incarico
allo Studio MASOLI.
L'incarico di cui trattasi - si legge nella convenzione (art. 2)
- inquadrato nella proposta operativa ed economica presentata dallo
studio MASOLI ed approvata dal Consiglio nell'adunanza del
24.10.1979 oggetto n. 481, si svilupperà attraverso le seguenti
fasi temporali:
1
^
fase: ricognizione e valutazioni generali della
durata di mesi sei;
2
^
fase: definizione teorica dei potenziali
disponibili per un tempo previsto di mesi diciotto;
3
^
fase: progettazione sperimentale per la quale è
previsto un impegno di mesi ventiquattro.
Sempre nella precitata convenzione (art. 3) si stabilisce che
l'incarico è conferito per la durata di anni quattro e che alla
fine di ogni fase di lavoro i dati emergenti della ricerca saranno
valutati dal Consiglio regionale.
Il Consiglio regionale nelle adunanze in data 22.12.1980 e
29.6.1982 ha valutato il lavoro svolto relativamente alla prima e
seconda fase.
Sempre nell'adunanza del 22.12.1980 il Consiglio regionale
approvava un o.d.g. nel quale si deliberava di "incaricare la
Commissione Speciale per i problemi dell'energia a controllare
almeno ogni tre mesi, di concerto con la Presidenza della Giunta,
l'attività del predetto Studio MASOLI di Trieste".
Tutto ciò premesso il sottoscritto Consigliere regionale
INTERROGA
il Presidente della Giunta regionale per conoscere:
a) a che punto sono i lavori della 3
^
fase di ricerca
delle fonti alternative di energia;
b) l'importo complessivo delle spese sostenute
dall'Amministrazione regionale per il finanziamento del lavoro di
ricerca dal 1980 al 1984;
c) se non sia il caso, in ottemperanza a quanto deciso dal
Consiglio regionale il 22.12.1980, di procedere alla ricostituzione
della Commissione Speciale per i problemi dell'energia al fine di
seguire il lavoro svolto dallo Studio MASOLI.
Infatti la Commissione in questione è decaduta con il termine
della legislatura.
Si richiede infine tutta la documentazione relativa ai rapporti
intercorsi tra la Giunta regionale e lo Studio del Prof. MASOLI a
decorrere dalla data della stipula della Convenzione.
PRESIDENTE
: E' già stata data risposta scritta con
lettera n. 664 del 14.5.1984.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK