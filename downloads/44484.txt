Consiglio Regionale della Valle d'Aosta - Oggetto del Consiglio n. 1468 del 11 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1468 del 11 maggio 2022 - Resoconto
OGGETTO N. 1468/XVI - Sostituzione di componenti in seno alle
Commissioni consiliari permanenti.
Bertin (Presidente) -
Punto n. 3.01 dell'ordine del
giorno. In data 4 aprile 2022 i consiglieri Marquis e Baccega hanno
costituito il gruppo consiliare Forza Italia, che si colloca tra le
forze politiche di minoranza. Ieri 9 maggio il consigliere
Pierluigi Marquis ha rassegnato le proprie dimissioni da componente
della I, della II e della V Commissione permanente. Pertanto è
necessario procedere a effettuare le opportune sostituzioni in seno
alle Commissioni in questione, tenendo conto dell'articolo 20 del
Regolamento interno, che prevede che le composizioni, per quanto
possibile, siano determinate con criteri di proporzionalità e che
ogni Commissione sia costituita da sette consiglieri, salvo la I
Commissione che può essere, su decisione della Conferenza dei
Capigruppo, composta da un numero superiore di consiglieri.
Come sapete ogni Consigliere deve essere assegnato a una
Commissione, pertanto, seguendo questi articoli del Regolamento
interno del Consiglio regionale, procediamo alla sostituzione del
consigliere Marquis. Sentita la Conferenza dei Capigruppo ieri,
propongo quanto segue. Nel mentre si è prenotato il consigliere
Marquis che vuole intervenire prima della votazione. Consigliere
Marquis ne ha facoltà.
Marquis (FI) -
Ritengo che sia doveroso da parte mia fare
alcune considerazioni, anche a seguito degli articoli che sono
usciti oggi a mezzo stampa con delle ricostruzioni del tutto
fantasiose circa le mie dimissioni. Noi abbiamo costituito il
gruppo di Forza Italia il 4 aprile 2022 e in quell'occasione c'era
stata immediata disponibilità a dare le dimissioni, ma in aula era
stata chiaramente espressa la volontà di provvedere alla
ricostituzione delle Commissioni al termine della verifica politica
che avrebbe dovuto chiudersi nel giro di alcuni giorni, quindi si è
soprasseduto alla ricostituzione. Nel frattempo, con grande
responsabilità, abbiamo sostenuto i provvedimenti che erano stati
scaricati dalla Giunta: la legge
omnibus
di manutenzione
legislativa e abbiamo anche dato disponibilità a votare il disegno
di legge della Giunta sugli esami di Stato, ma poi è stata
contestata la regolarità di convocazione della Commissione e si è
soprasseduto.
Questa è la ricostruzione dei fatti. Dopodiché la verifica non
si è ancora conclusa e credo che sia doveroso, a questo punto,
ricostituire le Commissioni, pertanto sono state date nei giorni
scorsi le dimissioni per consentire queste sostituzioni. Un
passaggio credo importante che può mettere sicuramente la
maggioranza, in quanto c'è una maggioranza, nelle condizioni di
poter lavorare o di concludere la verifica con un eventuale
allargamento o anche con una possibile revisione completa delle
alleanze; questo sta nelle facoltà della maggioranza regionale.
Da parte nostra continueremo a dare il nostro contributo, come
abbiamo fatto in questo mese in cui abbiamo portato avanti tutte le
iniziative ispettive, abbiamo onorato il nostro lavoro. Ciascuno
chiaramente ha pienamente la legittimità di decisione nell'aula e
non tutti hanno preferito questa linea; noi abbiamo ritenuto che
fosse doveroso procedere in questa direzione. Continueremo a
lavorare, pertanto credo che con piacere da quest'atto potranno
essere ricostituite le Commissioni e mi auguro che, così come
avviene all'inizio del mandato, possano essere a stretto giro
convocate anche per la nomina della presidenza, sempre che ci sia
l'accordo da parte della maggioranza.
Presidente -
Consigliera Erika Guichardaz ne ha
facoltà.
Guichardaz E. (PCP) -
Come sottolineato già nella
Conferenza dei Capigruppo, noi invece non ci troviamo d'accordo con
questa decisione, o meglio, sarebbe il caso di chiarire quanto sta
avvenendo oggi. Era al 6 aprile 2022 quando la crisi, che in realtà
si trascinava ormai da un anno, è entrata ufficialmente in
Consiglio regionale e da lì sono iniziate consultazioni e non
consultazioni, riunioni alla luce del sole e riunioni nelle segrete
stanze, ritiro e rinvio di mozioni, balletti e giravolte.
A distanza di un mese dall'inizio di tutto questo e dopo un anno
di
interim
in un assessorato importante, come quello di
ambiente e trasporti, oggi si chiede come se niente fosse all'aula
di votare l'integrazione di alcune Commissioni, senza esplicitare
con chiarezza - è questo che ho detto ieri in Conferenza dei
Capigruppo - se questo teatrino imbarazzante sia finito o meno, se
il programma di legislatura più volte stiracchiato e calpestato sia
cambiato o meno, se oltre a ricomporre le Commissioni si pensa
anche di nominare finalmente un presidente per la V Commissione
che, ricordiamo, ha il piano della salute e del benessere da
affrontare; se si pensa, infine, di nominare anche un nuovo
assessore o di ridistribuire le deleghe dell'Assessorato ambiente e
trasporti. Insomma, c'è la volontà di proseguire e rilanciare la
maggioranza a diciotto, o si fa questo passaggio semplicemente per
traccheggiare, per non decidere e per tirare a campare?
Presto vi saranno oltre 100 milioni di euro dell'avanzo di
amministrazione da destinare: come si pensa di ripartire queste
risorse? Quale maggioranza intende gestirle? Sappiamo bene che la
pianificazione e la programmazione non fanno parte del DNA di
questa maggioranza, che purtroppo è del tutto ondivaga, con assenza
totale di una linea politica. E tutto questo mentre vediamo la
sanità ormai che crolla, la povertà che cresce e diminuiscono i
servizi sociali. Insomma, una grave incapacità ad affrontare i temi
centrali e nessuna visione per il futuro della Valle d'Aosta.
Più volte abbiamo chiesto di confrontarci sui temi concreti: non
è mai stato possibile, e la conferma della chiusura al confronto e
al dialogo da parte di qualcuno lo abbiamo visto anche in questi
giorni. Stando alle notizie riportate dai giornali, vediamo che i
confronti principali avvengono rispetto alle poltrone.
Per queste ragioni, come PCP, crediamo che questa situazione non
sia più tollerabile e quindi non parteciperemo alle votazioni per
integrare alcune Commissioni, a una votazione che non intenda
mettere chiarezza a questa situazione diventata imbarazzante ed
insostenibile. È del tutto evidente che oggi l'integrazione delle
Commissioni consiliari è una scelta politica, la scelta di
proseguire con una maggioranza a diciotto, una scelta che non si
capisce neppure da chi sia stata fatta. Per questo si spaccia una
scelta politica come un fatto tecnico, ma non è così ed è di tutta
evidenza.
Presidente
Passiamo dunque a integrare le Commissioni. In
base all'articolo n. 20 e 20bis del Regolamento, in I Commissione,
al fine di garantire a ciascun consigliere l'assegnazione almeno di
una Commissione, i componenti aumentano da nove a undici,
mantenendo così il rapporto maggioranza-minoranza che in questo
caso è rapportato da sei a cinque. I componenti proposti per la I
Commissione sono il consigliere Rosaire e il consigliere Padovani
per la maggioranza; il consigliere Marquis per la minoranza. Per le
altre Commissioni: per la II Commissione, per la maggioranza il
consigliere Testolin, per la V Commissione, per la maggioranza,
consigliere Malacrinò.
Come detto, si procede con voto palese sull'intera proposta.
Passiamo alla votazione in base alla proposta formulata. La
votazione è aperta.
Esito della votazione:
Presenti, votanti e favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK