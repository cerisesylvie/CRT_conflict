Consiglio Regionale della Valle d'Aosta - Oggetto del Consiglio n. 514 del 23 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 514 del 23 febbraio 1994 - Resoconto
OGGETTO N. 514/X - Concessione di un contributo di lire
9.940.000, ai sensi della legge regionale n. 69/1993, al Centro
culturale Al­fonso Commod di Aosta per l'organizzazione di una
se­rata di musica polifonica sacra con il coro "Millennium" di
Rimini.
Deliberazione - Il Consiglio
Premesso che:
la sig.ra Marinella Ciarlo, presidente del Centro Culturale
Al­fonso Commod di Aosta, ha presentato all'Assessorato della
Pubblica Istruzione, con lettera del 20 dicembre 1993, una
ri­chiesta tendente ad ottenere un contributo per l'organizzazione
di una serata dedicata alla musica sacra con l'esibizione del coro
polifonico "Millennium" di Rimini.
Il Coro, diretto da Guya Valmaggi, pregevole voce solista con
solide esperienze di direzione corale, ha esordito nel '92 con un
solista d'eccezione, Josè Carreras e per una platea di 15.000
persone. Il gruppo rappresenta un'esperienza insolita nel cam­po
dell'esecuzione corale per l'alto numero dei suoi elementi, 80
persone, e per il complesso strumentale che ne fa parte. Il
re­pertorio è curato da Marina Valmaggi, esperta musicologa e
compositrice.
La manifestazione che si terrà il 26 marzo 1994 ad Aosta,
pres­so la Chiesa Collegiata di Sant'Orso, prevede un concerto in
dieci lingue per documentare brevemente il diffondersi del canto
cristiano sulle tracce degli apostoli. Un volo musicale dalla Terra
Santa ai confini dell'Occidente con il seguente pro­gramma:
1) Vox Dei - Il canto è nato dall'esperienza del sacro a partire
da Oriente e dal testo biblico
- Uri Safom - dal "Cantico dei Cantici"
- Salmo Ebraico
- Alleluja - antichissima musica delle prime co­munità in terra
armena
- Kirye Ekekraxa - Salmo 140 in lingua greca, dalla tradizione
bizantina
2) Non sunt gentiles nec Scytas - La "contaminatio" cristiana:
le singole tradizioni tendono a compenetrarsi, superando la lo­gica
regionalistica
- Cognoverunt Discipuli - canto gregoriano
- Rosa Da Rosas - dalle "Cantigas de Santa Maria" di S. Alfonso
el Sabio
- Procedentem Sponsum - gregoriano atipico ungherese
- A La Crêche Mon Voisin - canto medievale francese
- Caliga Verunt - di T.L. De Victoria, sec. XVI
3) "Ad mundi limina" - Il canto cristiano si sviluppa in tutto
il mondo conosciuto
- O Tiebe - canto natalizio russo - musica del sec. XVII
- Tinkunaku - canto degli indios argentini
- Cordero de Dios - "Agnus Dei" di J.G. Segade
- Sanctus - dalla Missa Luba - Zaire
4) "Eius dulcis preasentia" si rinnova la convergenza delle
di­verse forme del canto cristiano, fenomeno di comunione oltre i
confini delle culture
- Sera - di Z. Kòdaly
- Tatal Nostru - "Padre Nostro" della liturgia rumena, arm. T.
Popescu
- Lauda Sion - dalla "Passione secondo San Marco" di Perosi
- Vjeruju - "Credo" della liturgia bizantino?slava, arm. A.
Gretchaninov
Il Presidente del centro culturale ha presentato inoltre un
det­tagliato preventivo delle spese che ammontano a 14.200.000 lire
(I.V.A. compresa)
I Servizi Culturali hanno provveduto all'istruttoria ed alla
va­lutazione della domanda, ritenendola ammissibile a contributo,
ai sensi dell'articolo 3, comma 3 e dell'articolo 8 comma 1 della
legge regionale 20 agosto 1993, n. 69;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di lire 9.940.000, pari al 70
per­cento della spesa, ai sensi dell'articolo 3 comma 2 della legge
regionale n. 69/1993, trattandosi di manifestazione di rilevante
contenuto culturale concordata direttamente con l'Assessorato della
Pubblica Istruzione;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. l8/1980
e successive modificazioni, in ordine alla legittimità della
presen­te deliberazione;
Richiamata la legge regionale 20 agosto 1993, n. 69;
delibera
1) di approvare la concessione di un contributo, ai sensi
dell'ar­ticolo 3 comma 2 della legge regionale 20 agosto 1993, n.
69, di lire 9.940.000 (novemilioni­novecentoquarantamila) al Centro
culturale Alfonso Commod di Aosta (C.F. 91007530073) per
l'organizzazione di una serata di musica sacra del coro polifoni­co
"Millennium" di Rimini in programma il 26 marzo 1994 ad Aosta
presso la Chiesa Collegiata di Sant'Orso;
2) di approvare l'impegno di spesa di 9.940.000
(novemilioninovecentoquarantamila) lire da imputare al capito­lo
57260 del bilancio preventivo della Regione per l'anno 1994
("Contributi ad Enti ed Associazioni culturali ed educative per
manifestazioni ed iniziative culturali e scientifiche") che
pre­senta la necessaria disponibilità;
3) di provvedere alla liquidazione della spesa ai sensi
dell'arti­colo 58 della legge regionale 27 dicembre 1989, n. 90 e
succes­sive modificazioni ed in due rate:
- acconto di lire 5.964.000
(cinquemilioninovecentosessantaquattro-mila), pari al 60 per­cento
dell'importo, immediatamente dopo che la presente deli­berazione è
divenuta esecutiva;
- il saldo fino ad un massimo di lire 3.976.000
(tremilioninove-centosettantaseimila) su presentazione di un
dettaglia­to e documentato rendiconto, tenendo presente che il
contributo in questione non è soggetto alla ritenuta d'acconto del
4 percento prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'ar­ticolo 1 del
decreto legislativo 13 febbraio 1993, n. 40 come cor­retto dal
successivo 10 novembre 1993, n. 479 e di darne ese­cuzione.
Si dà atto che il Consigliere Marguerettaz non partecipa alla
discussione e alla votazione dell'oggetto.
Presidente -
Se nessuno chiede la parola, pongo in
votazione la delibera in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK