Consiglio Regionale della Valle d'Aosta - Oggetto del Consiglio n. 2133 del 21 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2133 del 21 dicembre 2011 - Resoconto
OGGETTO N. 2133/XIII - Reiezione della proposta di legge:
"Disposizioni in materia di riduzione del numero degli Assessorati
regionali. Modificazioni alla legge regionale 7 agosto 2007, n.
21".
Articolo 1
(Modificazione all'articolo 2)
1. La lettera b) del comma 2 dell'articolo 2 della legge
regionale 7 agosto 2007, n. 21 (Disposizioni in materia di modalità
di elezione del Presidente della Regione e degli Assessori, di
presentazione e di approvazione della mozione di sfiducia e di
scioglimento del Consiglio regionale), è sostituita dalla
seguente:
"b) propone l'articolazione degli Assessorati, il cui numero
non può essere superiore a sei;".
Articolo 2
(Modificazione all'articolo 3)
1. Dopo il comma 1 dell'articolo 3 della l.r. 21/2007 è
inserito il seguente:
"1bis. Nella composizione della Giunta deve essere garantita
la presenza di entrambi i generi.".
Articolo 3
(Modificazione all'articolo 4)
1. Il comma 1 dell'articolo 4 della l.r. 21/2007 è sostituito
dal seguente:
"1. Dopo l'elezione del Presidente della Regione, il
Consiglio regionale, su proposta del Presidente della Regione
stesso, elegge fra i suoi componenti, con un'unica votazione, gli
Assessori regionali.".
Presidente
- La parola al Consigliere Louvin, per
dichiarazione di voto.
Louvin (ALPE)
- Grazie Presidente.
Sarò telegrafico, abbiamo già esplicitato nel corso del
dibattito della mattinata le ragioni per le quali votiamo
convintamente a favore della proposta di riduzione del numero dei
componenti dell'Esecutivo regionale, mentre manteniamo una riserva
di principio a favore del mantenimento dell'istituto dell'Assessore
tecnico. Siamo stati precisi su questo punto, Presidente Rollandin,
visto che lei, per ragioni della sua funzione, non era presente in
aula, abbiamo tenuto a sottolineare l'utilità storica di questo
ricorso agli Assessori tecnici, devo dire con rammarico in
contrasto con l'utilità pratica e opportunistica che ha ispirato la
scelta nel corso di questa legislatura di ricorrere allo strumento
dell'Assessore tecnico. Lo diciamo senza volontà di rinfocolare
delle polemiche, ma perché sia chiara la nostra posizione sul
punto. Abbiamo detto stamani che abbiamo considerato che, nel
quadro di un sistema in cui il Presidente della Regione è eletto da
questa Assemblea, il ricorso ad Assessori tecnici, cosa che è stata
fatta in passato con estrema prudenza, si è rivelato positivo per
la crescita della nostra regione, mentre abbiamo glissato sulle
vicende più recenti che non ci pare siano state ispirate ad
analoghi principi. Voto favorevole.
Presidente
- Procediamo alla votazione. Pongo in
votazione l'articolo 1:
Consiglieri presenti e votanti: 35
Favorevoli: 8
Contrari: 27
Il Consiglio non approva.
Presidente
- Ai sensi dell'articolo 77, comma 2, del
Regolamento interno, essendo stato respinto l'articolo 1, la
proposta di legge decade.
Il Consiglio
respinge pertanto la proposta di legge n. 158: "Disposizioni
in materia di riduzione del numero degli Assessorati regionali.
Modificazioni alla legge regionale 7 agosto 2007, n. 21".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK