Consiglio Regionale della Valle d'Aosta - Oggetto del Consiglio n. 4154 del 28 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4154 del 28 gennaio 1993 - Resoconto
OGGETTO N. 4154/IX Rinvio della discussione del disegno di
legge: "Riforma dell'Istituto Autonomo Case Popolari della Valle
d'Aosta in Ente regionale per l'Edilizia Residenziale".
Bich (Presidente)
Ricordo che siamo al punto n.
34, ieri c'era stata una sospensione dei lavori con conseguente
riunione della maggioranza.
Ha chiesto di parlare il Consigliere Beneforti, per mozione
d'ordine.
Beneforti (DC)
Dopo i fatti che sono avvenuti ieri
sera e stamani mattina, come minoranza ci vogliamo riunire per
discutere un momento.
Presidente
Ha chiesto di parlare il Consigliere
Pascale, per mozione d'ordine.
Pascale (PSI)
Ieri sera ci siamo lasciati con una
richiesta di rinvio, vorrei sapere se questa richiesta di rinvio
esiste ancora oppure è stata ritirata. Dopo di che decidiamo sulla
richiesta di sospensione.
Presidente
C'era una richiesta di rinvio avanzata dal
Consigliere Louvin.
Ha chiesto di parlare il Consigliere Louvin, ne ha facoltà.
Louvin (UV)
La requête de renvoi est retirée.
Presidente
Allora la richiesta di rinvio è stata
ritirata.
C'è una richiesta di sospensione della seduta da parte della
minoranza, pertanto non ci resta che concedere una sospensione del
Consiglio per quanto è necessario.
La seduta è sospesa.
Si dà atto che la seduta è sospesa dalle ore 9,55 alle ore
10,10 e che, alla ripresa dei lavori, presiede il Vicepresidente
Stévenin.
Presidente
I lavori del Consiglio riprendono dopo
la sospensione richiesta dalla minoranza.
Ha chiesto di parlare il Consigliere Bondaz, ne ha facoltà.
Bondaz (DC)
Questa vicenda relativa allo IACP è
una vicenda che si protrae ormai da parecchi anni, né posso
dimenticare che la Giunta da me presieduta aveva presentato il
disegno di legge, che poi la nuova Giunta ha ritirato, per
ripresentarlo successivamente con le stesse identiche parole (o
quasi) modificando soltanto il numero della legge.
É altresì vero che le Commissioni competenti, presso le quali si
è discussa questa legge, hanno modificato in alcune parti anche
importanti il testo di legge che a suo tempo si era definito, dando
per altro verso parere favorevole al disegno di legge nel testo
emendato.
Devo peraltro sottolineare che nel frattempo sono intervenute
delle ipotesi di modificazione a livello nazionale per quanto
riguarda la questione relativa agli IACP. Mi riferisco alla VII
Commissione permanente del Senato, Commissione Ambiente, Territorio
e Lavori Pubblici, che in data 10 dicembre 92 ha individuato un
testo di legge da mandare alla discussione del Parlamento.
In questo disegno di legge, che per certi versi potrebbe non
essere molto favorevole alla impostazione che dovrebbe dare la
nostra Regione, quindi alla autonomia della nostra Regione, è
sottolineato all'articolo 1 che: "Le disposizioni della presente
legge costituiscono norme fondamentali di riforma economica e
sociale della Repubblica".
Questo sta a significare, purtroppo, che c'è - secondo quanto è
previsto dal nostro statuto - una lesione della nostra potestà
primaria in materia legislativa. Se questa legge venisse
individuata, e ciò dovrebbe avvenire quanto prima, diverrebbe
obbligatoria anche per la nostra Regione.
A questo punto mi domando se non sia il caso, anzitutto, di
permettere ai gruppi consiliari di fare una valutazione più precisa
e valida di quella che è la legge attualmente in discussione anche
alla luce di questo fatto nuovo, che ovviamente né la Giunta da me
presieduta, né l'attuale Giunta potevano conoscere nei particolari,
in quanto questo era in fase di discussione. Pertanto non ci sembra
assolutamente negativo, anzi ci sembra producente di fatti positivi
per il nostro Consiglio regionale, richiedere un rinvio di questa
legge non tanto alle Commissioni (che potrebbero nel frattempo
occuparsene), quanto al prossimo Consiglio regionale, per poter
dare tempo ai gruppi consiliari di esaminare questa nuova ipotesi
di lavoro, in modo da studiare compiutamente tutto il testo di
legge esistente e soprattutto quanto è previsto dal testo in
discussione presso le Camere.
Credo che così facendo non modificheremmo molto il discorso, ma
daremmo l'opportunità alla nostra Regione, quindi al nostro
Consiglio, di fare una legge più precisa, evitando di fare una
legge e di vedersela non vistata, o quanto meno dichiarata decaduta
per una valutazione che lo Stato fa in materia di riforme
economico-sociali, che sono quelle riforme che riguardano anche la
nostra Regione.
Pertanto a nome dei gruppi di minoranza formalizzo la richiesta
di rinvio di questa discussione al prossimo Consiglio
regionale.
Presidente
Ha chiesto di parlare l'Assessore ai
Lavori Pubblici, Vallet.
Vallet (UV)
Ce projet de loi a eu une longue
démarche, à peu près un an, il a été formulé maintes fois et
revu.
Il est vrai qu'on est en train d'examiner, dans la commission
des travaux publics et dans la commission pour l'environnement du
Parlement, le texte unifié pour une loi cadre dans le domaine, il
est aussi vrai que certains aspects sont repris dans le projet de
loi qui est soumis aujourd'hui à l'attention de ce Conseil; quand
même si la requête de renvoi au prochain Conseil va dans la
direction de mieux approfondir le thème, je crois que nous pouvons
accepter la requête de renvoi.
Presidente
Il y a l'accord de la part et de la
majorité et de l'opposition de renvoyer le projet de loi "Riforma
dell'Istituto Autonomo Case Popolari" à la prochaine séance du
Conseil régional.
Il Consiglio prende atto, concordando sul rinvio dell'oggetto
alla prossima adunanza consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK