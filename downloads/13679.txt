Consiglio Regionale della Valle d'Aosta - Oggetto del Consiglio n. 168 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 168 del 6 ottobre 1993 - Resoconto
OGGETTO N. 168/X - Regolamentazione dei servizi di trasporto con
taxi e autonoleggio. (Interpellanza)
Interpellanza - Appreso dalla stampa che un anno fa circa il
Governo approva­va una legge quadro tesa a regolamentare i servizi
di "Trasporto con taxi e autonoleggio" nella quale si prevedeva
l'adeguamento delle Regioni entro l'anno dall'entrata in vigore
della stessa;
Considerata l'importanza di regolamentare la categoria che
ve­drebbe così rivalutare la propria capacità professionale
riu­scendo a meglio soddisfare gli utenti;
Visto che la nostra regione a oggi non ha ancora provveduto a
risolvere tale problema;
Appreso che l'Amministrazione comunale di Aosta avrebbe
libe­ralizzato le licenze di noleggio senza conducente proprio
perché la regione è priva di legge che regolamenta il
settore;
i sottoscritti consiglieri regionali
Interpellano
l'Assessore competente per conoscere:
- i motivi per cui la Giunta regionale non ha ancora preso
prov­vedimenti in merito;
- se è intenzione della Giunta regionale dare applicazione a
tale legge ed in quali tempi.
F.to: Ivo Collé - Rudi Marguerettaz - Marco Viérin - Emilio
Rini
Presidente -
La parola al Consigliere Collé.
Collé (DC) -
Circa un mese fa appariva su "La
Stampa" un articolo che evi­denziava e portava a conoscenza la
legge qua­dro per il traspor­to di persone mediante autoservizi
pubblici non di linea e met­teva anche in risalto quella che era la
situa­zione in Valle d'Ao­sta dove esiste ancora una vecchia
normati­va che non soddisfa il settore.
Vi erano anche delle dichiara­zioni che mi permetterei di
leggere proprio perché la Regione non ha ancora preso
prov­vedimenti in questo settore e la legge di cui parlavo prima è
stata approvata il 15 gennaio 1992, sono quindi trascorsi più di 10
mesi.
Gli interessati qui in Valle di­chiaravano: "É innam­missibile
un ritardo così rilevante, consi­derando come la Regio­ne
pubblicizza un rilancio qualificante del trasporto in senso
generale. Non è più sostenibile subire una situazione di totale
anarchia; in mancanza della legge chiunque può svolgere que­sto
lavoro anche senza avere le qualità professionali per farlo".
Ora, è vero che le competenze in questa materia sono della
Re­gione, ma credo sia necessario affrontare questo problema e la
mia interpellanza vuole proprio chiedere alla Giunta regionale come
intende risolvere questa situazione.
Tra le altre cose ab­biamo saputo che nel Comune di Aosta si
sarebbero liberalizza­te le licenze di noleggio senza conducente.
Io volevo quindi chiedere se questo corrisponde al vero perché mi
risulta anche che sia arrivata ad Aosta un'impresa con 20, 30
macchine e abbia messo in difficoltà quegli artigiani che da tempo
operano ad Aosta e che si sono visti portar via il lavoro. In
definitiva chiedo quindi all'Assessore se e in quali termini
intende affron­tare questo problema.
Presidente -
La parola all'Assessore
dell'Ambiente, Terri­torio e Trasporti, Riccarand.
Riccarand (VA) -
La competenza in materia di
autoser­vizi pubblici non di linea è essenzialmente dei comuni che
la esercitano sulla base di pro­pri regolamenti. La legge a cui
fa­ceva riferimento il Consigliere Collé, la n.21 del 1992, prevede
che le Regioni stabiliscano dei criteri che stiamo alla base dei
regolamenti comunali ed inoltre prevede l'istituzione di ruoli
regionali per i conducenti dei vei­coli per autoservizi pubblici
non di linea presso le Camere di Commercio.
C'è da precisare che questa è una legge quadro che ha un effetto
vincolante ri­spetto alle regioni a statuto ordinario mentre non ha
tale effet­to rispetto alle regioni a statuto specia­le che hanno
maggiore autonomia decisionale in questo campo. Tuttavia è chiaro
che per evitare una situazione di eccessiva difformità nel settore
fra le varie regioni, pur non essendo la Valle d'Aosta
stretta­mente tenuta ad adeguarsi, è opportuno che ci sia una
norma­tiva di tipo analogo fra la nostra regione e le altre, in
particola­re con quelle che sono con noi confinanti, per evitare
situazioni di eccessiva differenziazione che potreb­bero
determinare degli inconvenienti nel funzionamento del settore.
Le intenzioni dell'amministrazione regionale e della Giunta sono
di emanare una legge regionale che preveda l'istituzione del ruolo
presso l'Assessorato all'Industria, Com­mercio e artigianato e che
de­finisca dei criteri sulla cui base poi i comuni andranno a
modi­ficare i regolamenti che hanno già attualmente.
Per quanto ri­guarda la parte relativa alla predi­sposizione del
ruolo, che è dal punto di vista giuridico più semplice, è già
pronto il testo; si pensava però di fare una legge unitaria
comprendente tutti gli aspetti, ruolo e criteri di
rego­lamentazione e si sta ancora la­vorando su quest'ultima parte
che è più complessa della prima perché si intreccia con la nuo­va
normativa del Codice della strada che è entrato in vigore da pochi
giorni e poi si deve tene­re conto anche degli orientamenti delle
altre regioni, in partico­lare di quelle a noi più vicine come il
Piemonte.
È inoltre necessario tenere presente che in questo momento
nes-suna regione ha emanato la legge di applicazione della leg­ge
n.21 del 1992. La Regione Piemonte sta definendo un dise­gno di
legge, così come l'Emilia Romagna e la Toscana, ma sia­mo proprio
ai primi passi per cui noi stiamo esaminando questi disegni di
legge in modo da avere dei punti di riferimento di ca­rattere
generale.
Io ritengo che nell'arco di un mese sia possibi­le mettere a
punto una proposta che poi sarà evidentemente portata all'esame del
Consiglio. Per quanto riguarda il Comune di Aosta, non è esatto il
fatto che sia stata liberalizzata la con­cessione di licenze; si
sono verificati dei trasferimenti autoriz­zati di licenze da un
titolare all'altro, cosa che avviene ovunque e che non può essere
impedita per evitare il blocco dell'attività.
Presidente -
La parola al Consigliere Collé.
Collé (DC) -
Riteniamo valido il fatto che la
Giunta regio­nale voglia affron­tare questo problema, ma tengo a
precisare una cosa: l'Asses­sore diceva che i comuni fino ad oggi
si sono regolamentati da soli. Io fino a poco tempo fa ero Sindaco
di un Comune ed era­vamo in grosse difficoltà perché ogni Comune
agiva come me­glio credeva e raramente si raggiungeva una
conformità dando vita così a non pochi problemi.
Ritengo sia dunque importante affrontare al più presto questo
problema, è bene sentirsi con le Regioni vicine per non creare
delle situa­zioni non semplici per chi opera in questo settore; per
quanto riguarda Aosta avevo notizie diverse, prometto di
documen­tarmi e qualora quanto ha riferito l'Assessore si
dimostrasse esatto ciò significherebbe che non ci sono problemi. La
notizia in nostro possesso era diversa e cioè che gente che fino a
poco tempo fa non aveva operato in Valle d'Aosta e non aveva fatto
trasferimento di licenze era ve­nuta qui in Valle per operare con
nuove imprese, creando dun­que non poco disagio agli altri
artigiani. Ringrazio l'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK