Consiglio Regionale della Valle d'Aosta - Oggetto del Consiglio n. 2260 del 6 ottobre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2260 del 6 ottobre 1986 - Resoconto
OGGETTO N. 2260/VIII - APPROVAZIONE DEL PROTOCOLLO D'INTESA
TRA LA REGIONE VALLE D'AOSTA E LA SOCIETÀ "ILSSA-VIOLA INDUSTRIALE
S.R.L." RELATIVO ALL'ACQUISIZIONE DI TERRENI, IMPIANTI E
ATTREZZATURE SITI IN PONT-SAINT-MARTIN E DI UNA CENTRALE
IDROELETTRICA SITA IN ISSIME, CON I RELATIVI DIRITTI DI DERIVAZIONE
DI ACQUA, FACENTI PARTE DEL COMPLESSO INDUSTRIALE DI PROPRIETÀ
DELLA "ILSSA-VIOLA INDUSTRIALE S.R.L.".
PRESIDENTE:
Do lettura della delibera in oggetto:
PROTOCOLLO
D'INTESA
La
Regione Valle d'Aosta, codice fiscale n. 80002270074,
rappresentata dal Presidente della Giunta Regionale, Dr. Augusto
ROLLANDIN, a questo atto autorizzato in esecuzione della
deliberazione del Consiglio regionale n., in data, controllata
senza osservazioni della Commissione di Coordinamento al n. , in
data
E
La Ilssa Viola Industriale s.r.l., codice fiscale
03670020480, rappresentata dall'Amministratore Unico, Ing. Gian Pio
GIERI a questo
atto
autorizzato,
p r e m e s s o:
A. che in data 13.2.1986 fu firmato dalle parti su indicate -
e controfirmato dal Ministro dell'Industria in aria On. le Renato
ALTISSIMO - un protocollo d'intesa in base al quale le medesime
parti convenivano:
a) di far stimare da tre periti - uno nominato dalla Regione
Valle d'Aosta, uno dalla Ilssa Viola Industriale ed uno, su istanza
comune, dal Presidente del Tribunale di Aosta - i terreni, gli
impianti e le attrezzature siti in Pont-Saint-Martin e la centrale
idroelettrica di Issime, con i relativi diritti di derivazione di
acqua, facenti parte del complesso industriale di proprietà della
Ilssa Viola Industriale;
b) che Ilssa Viola Industriale dichiarava la propria
disponibilità a cedere alla Regione i beni suddetti per il prezzo
della perizia;
c) che la Regione avrebbe adottato i relativi provvedimenti
entro dodici mesi dalla sottoscrizione del protocollo
d'intesa;
B. che in data 5.8.1986 i periti hanno depositato la perizia
estimativa dei beni citati esprimendo questi valori:
1.
terreni e fabbricati
L. 6.000.000.000
2.
attrezzature varie
L. 1.100.000.000
3.
centrale di Issime
e sottostazione
L. 4.300.000.000
4.
Impianti di cui alla linea di laminaz. a
freddo
L. 10.500.000.000
che le parti intendono onorare gli impegni assunti con il
protocollo d'intesa del 13.2.1986
convengono:
1.
L'Ilssa Viola Industriale si dichiara d'accordo di
procedere essa medesima direttamente alla vendita a terzi degli
impianti di cui al precedente punto "B. 4." scorporando
conseguentemente il relativo valore dell'importo totale della
perizia.
2. L'Ilssa Viola Industriale si impegna a cedere alla Regione
Valle d'Aosta, che a sua volta si impegna ad acquistare, terreni e
fabbricati, attrezzature e varie facenti parte del complesso
industriale Ilssa Viola Industriale siti in Pont-Saint-Martin e la
centrale idroelettrica di Issime nonchè la sottostazione di
trasformazione, pure di proprietà di Ilssa Viola Industriale, entro
sessanta giorni dalla firma del presente protocollo di intesa e
comunque entro la data del 31.12.1986.
3.
I terreni ed i fabbricati oggetto della cessione
sono quelli individuati nelle planimetrie allegate al presente atto
(allegato n. 1), che ne forma parte integrante. Le attrezzature e
varie sono quelle di cui all'elenco allegato (allegato n. 2), che
pure forma parte integrante del presente atto. La centrale di
Issime e la sottostazione di trasformazione sono quelle di cui
all'allegato n. 3, che pure forma parte integrante del presente
atto, insieme alle convenzioni in essere relative all'utilizzo
delle medesime.
4.
Il prezzo complessivo dei beni oggetto della
cessione che la Regione Valle d'Aosta pagherà alla Ilssa Viola
Industriale è di Lire 11.400.000.000, così come stabili
to
nella perizia di cui in premessa.
5. La proprietà dei beni di cui sopra verrà trasferita alla
parte acquirente al momento stesso della stipula dell'atto pubblico
di compra-vendita, mentre il possesso sarà attribuito alla Regione
Valle d'Aosta alle seguenti scadenze:
5.1. Terreni e fabbricati del complesso industriale,
contrassegnati in verde nella cartina allegata al presente atto, e
che ne forma parte integrante, nonchè attrezzature e varie ivi
esistenti e la Centrale di Issime e sottostazione di
trasformazione, alla data del rogito di trasferimento e comunque
entro il 31.12.1986.
5.2. Terreni e fabbricati contrassegnati in blu nella
planimetria allegata nonchè attrezzature e varie ivi esistenti,
entro il 28.2.1987.
5.3. Terreni e fabbricati contrassegnati in rosso nella allegata
planimetria nonchè attrezzature e varie ivi esistenti, entro il
31.10.1987.
5.4. Terreni e fabbricati contrassegnati in giallo nella
allegata planimetria nonchè attrezzature e varie ivi esistenti,
entro il 30.04.1988.
6.
La Regione Valle d'Aosta si impegna a mantenere
l'alimentazione dell'energia elettrica, con contatore separato,
alle zone contrassegnate in blu, rosso
e
giallo fino al
termine dell'evacuazione delle rispettive aree e a concedere il
diritto di passo nelle aree già in suo possesso al fine di
permettere lo smontaggio e il trasporto degli impianti alienati
direttamente dalla Società all'esterno del comprensorio.
7. Il pagamento del prezzo di cui al precedente punto 4 sarà
effettuato da parte della Regione Valle d'Aosta nel modo
seguente:
7.1. Quanto a Lire 4.950.000.000 alla data del rogito di
trasferimento.
7.2. Quanto a Lire 4.950.000.000 alla data della liquidazione
del contributo a favore della Regione Valle d'Aosta previsto
dall'art. 4 bis della legge 2 aprile 1986, n. 88 e comunque entro
il 31.10.1987. A tal fine la Regione si impegna a presentare quanto
prima, alle competenti autorità la domanda di erogazione del
contributo corredata degli atti amministrativi e tecnici
richiesti.
7.3. Quanto a Lire 1.500.000.000, entro il 30.4.1988, o comunque
entro trenta giorni dalla data nella quale essi saranno resi
disponibili alla Regione, se precedente il 30.4.1988.
7.4. L'Ilssa Viola Industriale rinuncia all'iscrizione di
ipoteca legale in deroga all'articolo 2817 C.C. per il pagamento
delle somme di cui ai punti 7.2. e 7.3..
8.
Il rogito di trasferimento dovrà essere stipulato
entro sessanta giorni dalla data del presente protocollo davanti a
un notaio, scelto dalla Regione Valle d'Aosta entro dieci giorni
sempre dalla data del presente protocollo.
I beni oggetto della cessione saranno venduti liberi da
gravami; l'Ilssa Viola Industriale s'impegna a provvedere, ove
occorra, a sue spese alle incombenze liberatorie
necessarie.
Ai fini della stipula del rogito le parti sono d'accordo che
sarà sufficiente l'esibizione di dichiarazioni liberatorie da parte
di terzi aventi diritto, se ve ne sono, salvo l'impegno di Ilssa
Viola Industriale di provvedere alle formalità d'uso nel più breve
tempo possibile.
Sono fatti salvi i diritti di terzi per quanto concerne i
vincoli derivanti dalla Concessione e dal Disciplinare per la
derivazione delle acque per la Centrale Elettrica di Issime (vedi
all. n. 3 punto C) e per quanto concerne servitù attive e passive e
convenzione per la trasformazione di energia per conto terzi della
sottostazione di Pont-Saint-Martin (Vedi All. 3 punto e).
10. In caso di ritardo, da parte di Ilssa Viola Industriale,
nella consegna alla Regione Valle d'Aosta dei beni di cui ai punti
5.2.
5.3. 5.4.
la Regione Valle d'Aosta avrà diritto
di trattenere sulla corrispondente rata di prezzo, a titolo di
penale, la somma di Lire 3 milioni al giorno, salva comunque la
facoltà della Regione Valle d'Aosta di far valere i propri
diritti.
11. In caso di ritardo, da parte della Regione Valle d'Aosta,
nel pagamento del prezzo dei beni trasferiti rispetto alle date
convenute resta inteso che decorreranno a favore di Ilssa Viola
Industriale interessi di mora nella misura, in ragione di anno, del
prime-rate ABI del momento maggiorato di quattro punti, salva
comunque la facoltà di Ilssa Viola Industriale di far valere i
propri diritti.
12. Qualsiasi controversia che dovesse insorgere tra le parti in
merito all'interpretazione ed all'esecuzione del presente
protocollo e della vendita definitiva sarà demandata al giudizio
inappellabile di un collegio di tre arbitri, dei quali due arbitri
rispettivamente dalle parti ed il terzo dai due arbitri come sopra
designati o, in caso di disaccordo, dal Presidente del Tribunale di
Aosta. Il collegio deciderà pro bono et aequo, senza formalità di
procedura, osservate peraltro le regole del contraddittorio.
13. Le parti contraenti chiedono la registrazione della presente
convenzione a tassa fissa, trattandosi di contratto preliminare
(art. 10, tariffa, parte prima, D.P.R. 26.4.1986 n. 131).
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
I due oggetti che vengono sottoposti
all'attenzione del Consiglio regionale precisano modalità,
contenuti e tempi per l'acquisto dell'area, degli immobili, degli
impianti e della centrale idroelettrica di Issime, di proprietà
dell'ILSSA VIOLA INDUSTRIALE S.R.L..
Questi interventi fanno seguito ad un protocollo d'intesa
siglato a Roma nella sede del Ministero dell'Industria,
sottoscritto e controfirmato anche dall'allora Ministro
all'Industria Altissimo, che stabiliva tre condizioni fondamentali:
la disponibilità a vendere da parte dell'ILSSA VIOLA, la
disponibilità della Regione all'acquisto ed il metodo per giungere
ad una valutazione del patrimonio ILSSA VIOLA da trasferire alla
Regione.
Il metodo consisteva nella nomina di un Collegio peritale di tre
membri (uno nominato dalla Regione, uno dall'Azienda ed un terzo
dal Presidente del Tribunale di Aosta) e nella determinazione dei
tempi della perizia. Ai primi di agosto di quest'anno è stata
depositata la perizia che fissa in 21 miliardi e 900 milioni
l'intero ammontare del complesso ILSSA VIOLA da trasferire alla
Regione.
Data la disponibilità dell'ILSSA VIOLA a vendere la linea di
laminazione a freddo, valutata in perizia in lire 10 miliardi e 500
milioni, il valore di acquisto, da parte della Regione, di terreni,
fabbricati, attrezzature e centrale di Issime e sottostazione,
viene fissato in 11 miliardi e 400 milioni.
Il protocollo d'intesa fissa le modalità del passaggio di queste
proprietà, cioè una grande porzione alla firma del rogito notarile,
con l'immediato trapasso in possesso dell'intero complesso. di
tutta la proprietà alla Regione, mentre il reale possesso del tutto
avviene nel tempo, ed è legato alla possibilità di rendere liberi
certi immobili ed evacuare certi materiali. Entro l'aprile del 1988
la Regione, oltre che della proprietà, dovrebbe anche entrare in
possesso dell'intero complesso.
Sono stabilite le modalità di pagamento, una parte del quale,
pari a 4 miliardi e 950 milioni alla data del rogito di
trasferimento, una cifra analoga entro il 31/10/1987 e comunque
successivamente alla erogazione del contributo che lo Stato deve
attribuire alla Regione in base alla legge 2 aprile 1986, n. 88,
(contributo dello Stato nella misura di 8 miliardi) e la tranche
finale di 1,5 miliardi entro l'apri le del 1988, data entro la
quale l'ILSSA VIOLA renderà totalmente disponibile per la Regione
l'intero complesso.
Riassumendo i termini dell'operazione, abbiamo, in definitiva,
11,4 miliardi, che sono il valore totale del complesso ILSSA VIOLA,
dal quale sono da scalare gli 8 miliardi del contributo dello
Stato, per cui, ad operazione compiuta, l'esborso della Regione
dovrebbe consistere in 3,4 miliardi.
Gli atti sono stati messi a disposizione dei Consiglieri ed io
sono disponibile per eventuali richieste di chiarimenti.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Au niveau du comité, l'Assesseur avait
déjà expliqué les modalités et le système de travail à la base de
ce choix. Je crois qu'on ne peut que souligner le fait suivant: le
résultat auquel nous aboutissons est dû à la collaboration aussi
entre toutes les forces politiques pour soutenir une certaine
hypothèse au moment où il était difficile de trouver une solution
alternative. Le problème le plus urgent est en fait de reprendre
une activité dans cette zone de Pont-St-Martin. Le premier résultat
est d'avoir la disponibilité des terrains et nous souhaitons voir
fleurir au plus tôt des activités dans la zone.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Voglio esprimere la soddisfazione del
nostro Gruppo sul come si è conclusa questa trattativa di
acquisizione. Non per fare qualche riferimento all'acquisto
precedente, ma la stima, questa volta, è stata fatta con metodi ben
diversi, per cui si può dire che l'operazione sia nel complesso
conveniente per la Regione, vista anche la necessità di avere al
più presto i terreni e le aree disponibili per le attività
sostitutive. Si potrebbe sempre dire, ed anche questo è vero, che
si tratta di terreni e di attrezzature già ampiamente ammortizzati
dalla società ILSSA VIOLA, ma sono recriminazioni che purtroppo non
portano a nulla di buono. Nel nostro caso la necessità era e rimane
quella di avere al più presto l'utilizzo delle aree per installarvi
alcune attività sostitutive.
Poiché ritorneremo certamente sull'argomento (del resto penso
che sia anche compito nostro), non riprendo l'invito a sollecitare
e a tallonare la Giunta regionale affinché si predispongano al più
presto schemi di utilizzo di quelle aree, se possibile anche con
dei primi stralci, per rispondere alle eventuali richieste che
possono venire sia da parte di attività industriali che da parte di
attività di artigiani associati.
Da questo punto di vista credo che un particolare problema
dovrebbe essere affrontato piuttosto tempestivamente. Noi paghiamo
1 miliardo e 100 milioni questo elenco lunghissimo di attrezzature,
alcune delle quali di difficile commercializzazione, per cui si
tratta di affrontare tempestivamente la prima scadenza che consiste
appunto nel tentare di "far fuori", come si dice volgarmente,
questo ammasso, in parte di rottami ed in parte di attrezzature,
che hanno ancora un minimo valore. Per evitare che sia sempre la
Regione a fare dei pessimi affari, occorrerebbe tentare di
recuperare da quelle attrezzature almeno il valore previsto nella
perizia di stima; mi auguro che la Giunta regionale e l'Assessore
abbiano cominciato a pensare in quale modo è possibile realizzare
quanto è stato indicato nella perizia di stima.
Detto questo, ci resta solo da aggiungere che il risultato
complessivo che si è ottenuto, malgrado che i tempi siano un
tantino dilazionati, è comunque giudicato da noi soddisfacente.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Analogamente a quanto ha fatto il
Consigliere Tonino, vorrei esprimere la soddisfazione del nostro
Gruppo per la conclusione di questa trattativa, formulando
contestualmente l'augurio che le attività sostitutive possano
essere installate a Pont-Saint-Martin in breve tempo.
Vorrei avere anche una breve precisazione dall'Assessore. Il
nostro Gruppo condivide l'idea giusta ed estremamente intelligente
di operare una consultazione internazionale per la valorizzazione
dell'area ILSSA VIOLA. Mi sembra che si tratti di un dato di fatto
molto positivo, anche perché non ci si affida più
all'estemporaneità di alcuni progettisti locali, ma l'eventuale
intervento sarà suffragato dai pareri di esperti di valore
internazionale.
Vorrei quindi che l'Assessore mi indicasse quando si prevede di
effettuare questa consultazione internazionale o questo concorso di
idee, precisando eventualmente anche i tempi di consegna dei
relativi studi o progetti. Grazie.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Lo Studio incaricato sta già
predisponendo gli elaborati o, comunque, sta gettando le basi per
giungere al concorso di idee o al bando di tipo internazionale.
Nello stesso tempo, come mi pare che abbia già detto anche il
Consigliere Tonino, facendo seguito al voto unanime del Comitato di
Coordinamento regionale per i problemi dell'ILSSA VIOLA, abbiamo
richiesto allo stesso Studio di predisporre anche delle
soluzioni-stralcio nel caso in cui la Regione fosse interessata a
rapporti chiaramente positivi.
PRESIDENTE:
Ha chiesto la parola per dichiarazione di
voto il Consigliere Viberti; ne ha facoltà.
VIBERTI (N.S.):
Facendo parte del Comitato e non avendo
mai espresso posizioni diverse da quest'ultimo, non posso che dire
che voterò a favore di questo acquisto, anche se, facendo un
paragone tra l'acquisto precedente e questo, mi sembra di poter
dire che ci sono, come minimo, delle discrepanze nelle valutazioni.
Ma, trattandosi di cose molto diverse, si può anche dire che queste
discrepanze sono giustificate dalle diverse necessità che si
trovano alle spalle delle due situazioni.
Semmai ci sarebbe venuto senz'altro da pensare che l'operazione
ILSSA VIOLA ci sarebbe dovuta costare più cara. Ma, fortunatamente,
anche perché non si può fare un paragone tra la complessità e le
dimensioni dei due territori e degli immobili insistenti sugli
stessi, è il caso di dire: meno male che ci costa meno l'ILSSA.
Quando si è parlato di questo acquisto in sede di Comitato, c'era
una certa soddisfazione. Solo il Consigliere Baldassarre dichiarava
di non ritenersi molto soddisfatto. In quella sede non mi era
sembrato il caso di dargli ragione, ma adesso devo dire in
Consiglio regionale che noi, per tutta questa vicenda dell'ILSSA,
non proviamo alcuna soddisfazione. Purtroppo ci rendiamo conto di
trovarci lungo una strada obbligata ed è solo per questo che
abbiamo dato sempre il nostro assenso, nella convinzione che, per
una trattativa che la Regione deve sostenere all'esterno, fosse più
opportuno presentare un fronte unito.
Non possiamo non augurarci che, per tutti coloro che oggi si
trovano in cassa integrazione, arrivi presto il momento di
rientrare al lavoro, perché la cassa integrazione, purtroppo,
insieme a tante altre cose che avvengono nella nostra Regione, pur
essendo nata con altri intendimenti, ha finito per contribuire al
deterioramento del "morale" (passatemi il termine, ma non me ne
viene uno migliore). Ad essa infatti si accompagna tutta una serie
di situazioni che vanno dallo sconforto, per la mancanza di lavoro,
ad altre "piaghe" che non è certo il momento di denunciare, ma che
non contribuiscono a mantenere un buon livello ed a migliorare le
condizioni di vita dei cittadini, e che, addirittura, possono
portare a forme di "quasi parassitismo", che non rientrano
certamente nelle motivazioni istitutive della cassa integrazione.
Quindi, prima arriva il lavoro e meglio è, perché queste zone hanno
una sana tradizione di lavoro e noi dobbiamo fare di tutto perché
questa tradizione rimanga e perché la società valdostana si
mantenga non solo valida economicamente ma anche nei contenuti e
nei principi; ed io credo che senza il lavoro vengano meno tutti
gli altri principi.
Quando si ha la vita troppo facile, essa diventa
deresponsabilizzata. Per questo noi ci auguriamo che quanto prima,
in quell'area, si possa riprendere a lavorare, per evitare che ci
sia quel deterioramento del tessuto sociale che, a nostro parere, è
molto pericoloso.
PRESIDENTE:
Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
Anch'io, a nome del Movimento Sociale
Italiano, esprimo un giudizio positivo sull'acquisto dei terreni e
delle strutture dell'ILSSA VIOLA. Tengo però a far presente,
soprattutto all'Assessore all'Industria ed al Presidente della
Giunta, che questo è soltanto il primo passo per la risoluzione del
problema dell'occupazione nella Bassa Valle, per il quale noi
dobbiamo impegnarci a fondo.
L'acquisizione dell'area e delle attrezzature è solo il primo
atto del quale siamo tutti soddisfatti. Adesso, però, dobbiamo
provvedere a far sì che laggiù si impiantino delle lavorazioni e
delle aziende per sopperire e salvaguardare l'occupazione di tutta
la Bassa Valle.
PRESIDENTE:
Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Come ho già avuto modo di dire in
sede di Commissione, sono rimasto stupefatto dalle affermazioni
fatte da alcuni sindacalisti quando hanno espresso la loro
soddisfazione per la positiva conclusione, a loro parere, della
vicenda dell'ILSSA VIOLA.
Io non esprimo la stessa soddisfazione e non penso che la
possano esprimere i lavoratori in cassa integrazione. Non penso
neppure che la possa esprimere quel gruppo, denominato "Gruppo di
Base" dell'Union Valdôtaine che accusava il Governo Italiano di
aver sovvenzionato la chiusura dell'ILSSA VIOLA dando soldi agli
Orlando (e ci risiamo con la Regione, anche se si tratta solo di 4
miliardi!).
Non sono soddisfatto anche perché la consegna definitiva avverrà
nel 1987 e, anche se diciamo di aver già incaricato uno Studio di
provvedere alla sistemazione di quell'area, forse nel 1990
parleremo ancora dell'ILSSA VIOLA e degli insediamenti industriali
che vi si dovranno installare.
Io, quindi, non esprimo alcuna soddisfazione. Prendo atto della
situazione che si è verificata e con enorme sforzo, per la prima
volta, voterò a favore...
TAMONE
(fuori microfono): "Prova ad alzare la
mano...".
BALDASSARRE (P.S.D.I.):
No, no! Non alzo la mano. Mi
auguro che la situazione dei lavoratori della Bassa Valle possa
effettivamente migliorare, e spero che anche loro non siano
soddisfatti di questa situazione, la cui massima responsabilità
grava su questo esecutivo.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
IL CONSIGLIO
DELIBERA
di approvare l'allegato Protocollo d'intesa tra la Regione
Valle d'Aosta
e
la Società "ILSSA-VIOLA Industriale
s.r.l."
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK