Consiglio Regionale della Valle d'Aosta - Oggetto del Consiglio n. 2211 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2211 del 23 marzo 2023 - Resoconto
OGGETTO N. 2211/XVI - Interrogazione: "Strategie scelte per
attivare la sburocratizzazione delle pratiche nel settore
agricolo".
Bertin (Presidente) -
Punto n. 35. Risponde l'assessore
Carrel, ne ha facoltà.
Carrel (PA) -
Quali sono le strategie e le azioni che
abbiamo deciso di mettere in atto per far fronte alla
sburocratizzazione e alla semplificazione delle attività
agricole".
Quella della sburocratizzazione è sicuramente una sfida per
l'intera pubblica amministrazione ma per il settore agricoltura è
una sfida fondamentale su cui stiamo lavorando e bisogna
assolutamente lavorare per cercare di ottenere dei risultati che
vadano nel senso dell'efficienza e dell'efficacia degli interventi
che svolgiamo. Ovviamente però bisogna tenere in considerazione
che, soprattutto per un settore che si basa su molti fondi europei
cofinanziati, le regole da rispettare sono tante e la necessità di
dare agli atti una conformità idonea è sicuramente un atto
fondamentale per poi poter rendicontare tutte le spese che
effettuiamo e poi avere realmente il cofinanziamento che ci
spetta.
Bisogna ricordare che all'interno degli anni precedenti, quindi
nel 2022, sono state fatte alcune azioni, per esempio è stato
eliminato l'utilizzo del Modello 4 cartaceo, che costringeva gli
allevatori a recarsi presso l'ufficio per la sua consegna, a favore
di un modello informatizzato che può essere compilato direttamente
dall'agricoltore e non necessariamente di recapito manuale.
Inoltre, a seguito dell'abbandono della banca dati regionale
SIZO, e dell'utilizzo esclusivo della banca dati nazionali BDN, nel
corso del 2023 si provvederà ad avviare l'adeguamento, in
collaborazione con la competente struttura dell'Assessorato sanità
e delle Associazioni del settore, una legge regionale in materia
"l'anagrafe del bestiame".
Questi sono due passaggi, uno appena fatto e l'altro che sarà
fatto nei prossimi mesi.
Inoltre, per quanto riguarda la programmazione 2023-2027, è in
itinere uno studio, o meglio, siamo quasi alla conclusione di uno
studio per utilizzare i costi semplificati e i costi standard per
tutte le voci d'investimento nel mondo agricolo, quali la
realizzazione di fabbricati rurali, l'impianto di frutteti e la
realizzazione d'impianti d'irrigazione eccetera, quindi per tutti
gli interventi di investimento per la PAC 2023-2027 vi è
l'intenzione di utilizzare i costi standard e i costi semplificati;
questo permetterà ai richiedenti e ai partecipatori dei bandi di
presentarsi direttamente presso le nostre strutture con la fattura
e di vedersi riconosciuto un prezzo che è già definito da delle
tabelle e da degli studi fatti preventivamente.
Il lavoro - che sta per arrivare al risultato, ormai - è
piuttosto complesso e lungo, ma puntiamo a introdurre tale
semplificazione prima della pubblicazione dei prossimi bandi.
Infine mi preme ricordare il lavoro effettuato e presentato al
Forte di Bard pochi giorni fa di Pastoralp in sinergia con l'ARPA e
l'Università di Firenze, un lavoro fondamentale che ci permetterà
di sviluppare dei metodi di semplificazione burocratica importanti
e su cui, soprattutto sui dati che avremo da questo studio e da
questi approfondimenti, potremmo andare a effettuare una serie di
azioni che permettono e permetteranno la sburocratizzazione in
quest'importante settore.
Presidente -
Per la replica, consigliere Planaz.
Planaz (LEGA VDA) -
Quest'iniziativa pare così un po'
data per scontata, però uno dei primi punti della nuova
programmazione è proprio la sburocratizzazione, dettata proprio
alla partenza dell'Unione Europea, rivolta non solo alle aziende
agricole ma anche all'Amministrazione, perché i costi della
burocrazia in parte vengono ribaltati sulle aziende che devono
condurre e avviare le loro pratiche, ma un'altra fetta è a carico
dell'Amministrazione pubblica e, di conseguenza, un costo per ambo
le parti, che poi forse non sempre c'è solo un costo vero e proprio
economico ma anche un blocco del funzionamento dell'ambito
amministrativo.
Bene quello che è scritto sulla nuova legge della bonifica
sanitaria dell'ufficio zootecnico, e spiego anche perché; avevo
fatto anche su quest'argomento molte iniziative.
Oggi sì, è vero che l'allevatore si trova a compilare il modello
4 elettronico o delega qualcuno nel caso in cui non abbia computer,
una certa età o quant'altro, però il problema che c'è sempre a
monte è che bisogna aggiornare tutte le banche dati, perché abbiamo
la BDN nazionale e la BDR che devono essere aggiornate e, di
conseguenza, bisognerebbe trovare un modo per cui si vadano ad
aggiornare automaticamente, perché basta qualche piccola anomalia
su una banca o sull'altra, che poi vengono avviate sanzioni e
controlli non sempre piacevoli per chi deve occuparsene, per le
aziende ma anche per chi deve esercitare e fare i controlli.
Uno dei tanti motivi della nostra astensione ieri - e che ho già
più volte fatto presente quando è stata presentata la nuova
programmazione nella Commissione - è che non è sembrato che c'era
questa volontà di andare a diminuire il carico di burocrazia, anzi,
ci sono delle misure - che andremo a modificare, andremo a
discutere e valuteremo assieme - che aumentano ancora un poco il
carico burocratico alle aziende.
Tanto non c'è nulla da negare, l'ho fatto presente sia nella
Commissione sia ieri nella presentazione del documento e
quant'altro: secondo me dovremmo fare qualcosa in più, logicamente
tutte le volte che interveniamo con delle misure nuove, o a
sostituirne altre, bisogna documentarle, questo senza ombra di
dubbio, non possiamo pretendere di usare dei fondi pubblici senza
dare una giustificazione e senza che ci sia un controllo e
quant'altro, perché non ci sarebbe nessun senso per queste
premialità, però a monte, lo ripeto, bisognerebbe studiarsi bene
tutte le misure dalla nascita, come per quella che abbiamo citato
prima, fino alla fine, per andare a capire dove ci sarebbero dei
meccanismi per snellire tutte le procedure e per dare più fiato a
tutte le attività.
Un problema della sburocratizzazione è che abbiamo molte aziende
che, purtroppo, si trovano con delle conduzioni di persone già di
una certa età che forse non hanno familiarità con i computer,
dall'altra parte bisogna anche incentivare i giovani: il giovane
esce dalla scuola oggi ed è normale che con il computer ci mastica
molto bene e non trova nessuna difficoltà, però poi tanto bisogna
sempre continuare a portare avanti ogni tipologia di
burocrazia.
Dico una cosa in più per esperienza: oggi un'azienda che vuole
andare avanti e investire si trova ad affrontare un carico
burocratico non dico eccessivo, sarà necessario, però non bisogna
sottovalutare quest'aspetto perché un calcolo che non si fa nella
conduzione delle aziende è la spesa della burocrazia, ma aziende di
una certa dimensione oggi necessitano veramente di una figura di
segreteria che mandi avanti tutta la documentazione non solo dal
punto di vista della percezione di premi o quant'altro, ma anche
nella conduzione alla procedibilità dei prodotti che oggi
praticamente impegna molto tempo a chi conduce queste tipologie di
aziende.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK