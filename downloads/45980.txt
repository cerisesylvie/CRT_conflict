Consiglio Regionale della Valle d'Aosta - Oggetto del Consiglio n. 2546 del 7 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2546 del 7 giugno 2023 - Resoconto
OGGETTO N. 2546/XVI - Interrogazione: "Esiti del questionario
rivolto agli studenti universitari valdostani sul gradimento del
servizio di trasporto per Torino e Milano".
Bertin (Presidente) -
Punto n. 16. Risponde l'assessore
Bertschy, ne ha facoltà.
Bertschy (AV-VdA Unie) -
L'iniziativa che ha promosso
questo questionario è una delle iniziative che stiamo mettendo in
campo per provare ad avere la possibilità di lavorare con un
contatto più diretto con l'utenza ferroviaria, che molte volte è
stata assegnata più a un lavoro di relazione con il concessionario,
con chi gestisce la linea, che è Trenitalia. Il tentativo che
faremo nei prossimi mesi, anche con un piano di comunicazione
preciso, sarà quello di cercare di dare agli utenti della ferrovia
- in una situazione molto particolare come quella che andremo a
vivere - la possibilità di poter lavorare - quantomeno per chi avrà
voglia di farlo in maniera propositiva e costruttiva, per chi avrà
voglia di portare le sue critiche - dialogando in maniera un po'
più diretta con l'Amministrazione regionale e con l'Assessorato ai
trasporti.
Il primo problema: più volte è stato segnalato in aula il tema
del sovraffollamento di alcune tratte ferroviarie, ovviamente prima
del mio primo periodo di delega; stiamo cercando, per la ripresa
dell'attività degli studenti universitari nel prossimo autunno, di
capire come intervenire in questa fase, che è una fase molto
complicata e per la quale le possibilità di scelta sono abbastanza
limitate.
Quindi ci siamo proposti di dar voce agli studenti universitari
- in particolare a quelli che gravitano su Torino-Milano, ma a
tutti - per farci dare delle indicazioni ma soprattutto per sentire
quali sono le proposte e le difficoltà che vivono.
Devo dire che c'è stata un'ottima risposta e - anche nella parte
più descrittiva dove hanno potuto dare un loro contributo, dei
suggerimenti e le opportune critiche -comunque si è instaurato un
dialogo che manterremo attivo.
L'obiettivo dell'iniziativa è avviare questa fase di dialogo per
cercare di trovare delle soluzioni temporanee in questa fase di
emergenza e di migliorare il servizio per gli anni a venire.
La prima domanda, "Quanti siano complessivamente gli studenti
valdostani iscritti all'Università situati fuori dal confine
regionale": la legge regionale 30/89 assegna all'Assessorato
educazione e cultura, che ringrazio per averci fornito i dati, il
compito, all'articolo 4 comma A, di censire annualmente i residenti
nella regione iscritti alle varie Università e distinti percorsi di
laurea, al momento sono stati segnalati per l'anno 2022-2023, 2.234
utenti, più di 1.400 frequentano le Università del Piemonte.
La seconda questione, "Quanti studenti abbiano risposto al
questionario citato al punto 1 delle premesse nella presente
interrogazione": al momento il questionario è rimato attivo,
avevamo deciso in una prima fase di farlo per il mese di maggio,
abbiamo ritenuto di dare la possibilità ancora agli studenti di
portare il proprio contributo e siamo a 434 utenti alla data di
ieri, se consideriamo appunto che è su un campione di circa 2.200,
è un numero estremamente interessante e rilevante ed è un buon
campione per cominciare a ottenere delle risposte e, ripeto, lo
manterremo attivo proprio per dare, a chi avrà voglia, la
possibilità di continuare a dare il suo contributo anche nel mese
di giugno.
Un questionario analogo è stato prodotto dall'Associazione
pendolari stanchi, tra l'altro stiamo analizzando i dati che sono
stati forniti; su tutto il campione dell'utenza ferroviaria, siamo
a 700 risposte.
"Quali esiti abbia dato il questionario sopra menzionato": io
elenco rapidamente alcune risposte, siamo in fase di analisi di
questi dati.
Al questionario hanno risposto 434 utenti, 58% di genere
femminile, 41% genere maschile. La fascia di età maggiore è quella
dei 19-22 anni, quasi il 58%, la fascia preponderante, come si
poteva immaginare, è quella su Torino, l'89% delle risposte.
La frequenza degli spostamenti che hanno segnalato come maggiore
è quella sulla domenica, direzione Torino e direzione Milano, quasi
il 60% di spostamento.
Gli orari verso Torino e Milano che hanno la percentuale
maggiore sono quelli tra le ore 15:00 e le ore 18:00 e il 43% tra
le ore 19:00 e le ore 21:00, il 24%.
Il mezzo di trasporto maggiormente utilizzato per recarsi in
queste sedi, al 91%, è il treno e il 6%, attualmente, prende
l'autobus.
Per quanto riguarda la direzione Valle d'Aosta il giorno
maggiormente utilizzato per il rientro è il venerdì il 68%; tra le
ore 15:00 e le 18:00 sempre il 66% di risposta e tra le ore 19:00 e
le 21:00 il 16% e anche qui l'utenza utilizza per il 90% il treno e
per il 6% gli autobus.
Per quanto riguarda la proposta che si faceva "Se in questa
fase, in cui non è possibile fare altre scelte, si ritenesse
necessario provare a costruire dei servizi di trasporto autobus per
implementare gli attuali servizi": la risposta in larga percentuale
è una risposta positiva, ovviamente anche perché si va a migliorare
il servizio.
Nel fare le proposte, più volte viene evidenziato il fatto che i
treni sono sovraffollati e si utilizza l'espressione "Aggiungere
vagoni"; oggi è una proposta non più realizzabile, nel senso che
dei nuovi treni o ne metti uno o ne metti due, ma questo lo dico
perché tra le cose che dovremo migliorare come Assessorato sarà
proprio la comunicazione verso l'utenza, perché poi bisogna anche
fornire delle indicazioni per le quali poi le persone possano
sapere cosa si può fare, cosa non si può fare.
Sicuramente lavoreremo per cercare d'implementare questi servizi
sull'autunno intanto che si costruisce il modello sostitutivo per
il periodo in cui ci sarà la chiusura della linea; quello che
dobbiamo fare però è far sì, perché lo dicono in maniera molto
chiara, gli utenti vogliono stare in treno, non vogliono andare in
autobus per queste trasferte così lunghe, quindi si tratta di
migliorare il servizio e di guardare al futuro e in questo senso
l'Amministrazione con l'acquisto dei cinque treni elettrici, molto
più capienti di quelli attuali, sta cominciando a mettere in campo
delle azioni d'investimento che non saranno ovviamente immediate e
avranno necessità di svilupparsi nel tempo.
Quindi continueremo ad analizzare questi dati intanto che si
lavora alla preparazione dei servizi sostitutivi.
Presidente -
Replica la consigliera Foudraz, ne ha
facoltà.
Foudraz (LEGA VDA) -
Questa era un'iniziativa presentata
per la scadenza termini di quest'ordine del giorno del Consiglio
regionale, io l'avevo presentata in data 26 maggio proprio perché
potesse essere trattata nella giornata odierna o comunque nella
giornata di domani e solo successivamente ho appreso dal comunicato
stampa del 30 maggio di alcuni dati parziali a seguito delle
risposte che sino ad allora erano arrivate da parte delle
studentesse e degli studenti universitari valdostani che si recano
fuori Valle per i loro studi.
Solo una percentuale di studenti aveva fornito risposte alla
data del 30 maggio e quindi presumo che voi abbiate ritenuto
opportuno prorogare ancora di un mese la scadenza, quindi portarla
al 30 di giugno, dando la possibilità di rispondere al questionario
per conoscere appunto nello specifico le eventuali ulteriori azioni
da mettere in campo, anche alla luce della prossima interruzione
della linea ferroviaria in concomitanza con l'inizio dei lavori
volti all'elettrificazione della tratta stessa, anche perché adesso
lei mi aggiungeva, in finale di risposta, che non si parla di
vagoni, e questo l'abbiamo già appurato durante numerose
iniziative, ma con l'aggiunta e l'acquisto di altri bimodali, però
rimane comunque il fatto che per poter elettrificare la tratta
bisognerà comunque chiuderla.
Quindi va tutto bene, però se ne parlerà fra tre anni.
Io farei solo notare questa cosa, che forse per ottenere un
risultato migliore di maggiore adesione alla compilazione del
questionario, perché abbiamo parlato di 434 risposte alla data di
ieri, forse sarebbe stato opportuno - ma lo dico così perché non so
se non sia stato fatto - inviare a ogni studente iscritto
all'Università... non so se la Regione sia a conoscenza... Non
avete i dati degli studenti?
Va beh, non sento bene la risposta, comunque io credo che nel
2023, con tutte le banche dati che si incrociano, forse sarebbe
opportuno riuscire ad arrivare a mandare una sorta di link con il
questionario a tutti gli studenti interessati, in modo da avere
un'adesione maggiore alle risposte, anche perché un'adesione
maggiore alle risposte fa emergere i problemi degli utenti.
Quindi io mi auguro che, in quest'ulteriore lasso di tempo di
questi ulteriori trenta giorni che è stato concesso per la
compilazione di questo questionario on-line, arrivino più risposte
possibili e mi auguro anche che sia fatto il possibile affinché si
riesca a soddisfare nel futuro al massimo le loro esigenze, dando
concretezza alle loro richieste.
Presidente -
Assessore Bertschy, un minuto per una
precisazione, ne ha facoltà.
Bertschy (AV-VdA Unie) -
Semplicemente per dire che non
esiste una banca dati con gli indirizzi e-mail degli studenti, nel
senso che sono dati che possono essere forniti con la
disponibilità. Noi non ci occupiamo di questo, ma l'Assessorato
all'educazione ha la disponibilità dei dati di chi li vuol
fornire.
Noi l'abbiamo chiesto nel questionario agli studenti di
fornircelo e ne abbiamo avuti in risposta cento su quattrocento,
perché sono dati volontari.
Presidente -
Un minuto, Consigliera.
Foudraz (LEGA VDA) -
Mi aveva anticipato, pensavo che
aveste i dati degli studenti iscritti per l'anno universitario
2022-2023 e una banca dati completa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK