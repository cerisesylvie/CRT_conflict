Consiglio Regionale della Valle d'Aosta - Oggetto del Consiglio n. 1891 del 27 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1891 del 27 febbraio 1991 - Resoconto
OGGETTO N. 1891/IX - Dati sul notiziario radiofonico
sull'attività della Regione redatto dall'agenzia di pubblicità
"Carrara e Péaquin?.
(Interrogazione)
Presidente
- Do lettura della interrogazione presentata
dal Consigliere Riccarand:
INTERROGAZIONE
Ricordato che la Giunta regionale, con deliberazione n.9541 del
2 novembre 1990, ha affidato all'agenzia di pubblicità "Carrara e
Péaquin? l'incarico di redigere un notiziario radiofonico
sull'attività della regione, con un compenso annuo di lire 221
milioni;
Rilevato che l'articolo 4 della Convenzione prevede un controllo
dei servizi giornalistici da parte dell'Ufficio Stampa della
Presidenza della Giunta;
Evidenziato che l'incarico e l'impostazione del notiziario sono
stati decisi senza nessun coinvolgimento dei Gruppi consiliari;
Al fine di conoscere il funzionamento ed il contenuto del
notiziario radiofonico;
il sottoscritto Consigliere regionale del Gruppo Verde
Alternativo
interroga
il Presidente della Giunta regionale per sapere:
1) quanti notiziari radiofonici sono stati finora predisposti
dalle agenzie incaricate; qual è la durata di ogni notiziario
finora predisposto; quali sono le emittenti radiofoniche locali che
mandano in onda tale notiziario ed in quale orario;
2) quali sono i contenuti ed i costi del contratto fra l'agenzia
Carrara-Péaquin e le sei emittenti radiofoniche;
3) se esiste una registrazione ed una trascrizione dei testi di
ogni notiziario presso l'Ufficio Stampa della Presidenza della
giunta;
4) quali somme sono state finora liquidate all'agenzia Carrara e
Péaquin.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Darò una risposta sintetica alle domande
precise che sono state poste dal Consigliere interrogante.
Al punto 1, a partire dal 2 gennaio 1991 e fino al 20 febbraio
1991 sono stati realizzati e messi in onda n. 15 notiziari della
durata media di circa 14 minuti. Le emittenti locali che mandano in
onda il notiziario sono: Radio Reporter, Radio Monte Bianco, Radio
Club, Radio Saint-Vincent, Radio Valle d'Aosta, Top Italia
Radio.
Tutte le emittenti in questione trasmettono il notiziario
L'informatore, nei giorni di mercoledì e sabato alle ore 17,15.
Al punto 2, il notiziario viene realizzato da cinque persone, da
tre lettori e da due tecnici audio, delle quali una persona a tempo
pieno con l'incarico di redattore. I temi trattati riguardano le
principali attività dell'amministrazione regionale, con particolare
riferimento ai disegni di legge presentati, alle deliberazioni
adottate dalla Giunta regionale e all'attività degli organi
consiliari. A ciascuna emittente viene corrisposto mensilmente un
importo pari a lire 1.000.000 più Iva, che verrà saldato 60 giorni
dopo l'avvenuta messa in onda.
Al punto 3, all'ufficio stampa della Presidenza della Giunta
regionale viene consegnata per ogni notiziario trasmesso, una
registrazione su cassetta, corredata dai dati di durata ed
indicazione dei giorni di messa in onda. A tale proposito dico che
L'informatore viene redatto con l'ausilio dell'organo dell'ufficio
stampa della Regione.
Al punto 4, per il momento sono in attesa di saldo n. 2 fatture,
una dell'importo di lire 10 milioni più Iva per la realizzazione di
n. 10 sigle e notiziari con diritti utilizzazione musica, la
seconda dell'importo di lire 15.500.000 più Iva per la
realizzazione, registrazione e messa in onda dei notiziari relativi
al mese di gennaio 1991.
Credo di aver risposto alle domande che erano state poste.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Ringrazio il Presidente della Giunta per
le risposte, chiedo se può farmi avere copia, perché non sono
riuscito a prendere tutti gli appunti, in particolare per quanto
riguarda le radio convenzionate.
Mi riservo, visto che c'è copia dei notiziari che sono andati in
onda presso l'ufficio stampa, di andare a sentirli, in modo da
capire qual è il contenuto di questi notiziari; mi limito per ora
ad osservare che l'orario in cui vengono messi in onda questi
notiziari non mi sembra sicuramente quello adatto ad arrivare ad
una utenza vasta, le 17,15 non mi sembra un orario particolarmente
felice per quanto riguarda un giornale radio.
Mi riservo anche di esaminare l'aspetto finanziario, visto che
mi sembra che il compenso che va all'agenzia sia molto elevato,
mentre sono molto contenute le spese per le emissioni radiofoniche,
quindi sarà interessante fare un calcolo a fine anno di quelli che
sono i reali introiti di questa agenzia.
Su tutte queste cose mi riservo di tornare con iniziative
successive, intanto intendo esaminare il contenuto di queste
registrazioni, per vedere fino a che punto sono conformi ad una
informazione rispetto al Consiglio regionale, rispetto alla
attività dei Gruppi consiliari, eccetera.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK