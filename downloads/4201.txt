Consiglio Regionale della Valle d'Aosta - Oggetto del Consiglio n. 543 del 30 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 543 del 30 ottobre 1981 - Resoconto
OGGETTO N. 543/81 - DISEGNO DI LEGGE CONCERNENTE: "MAGGIORE
SPESA PER L'APPLICAZIONE DELLA LEGGE REGIONALE 31 AGOSTO 1972, N.
35 E SUCCESSIVE MODIFICAZIONI, RECANTI NORME PER L'ASSISTENZA
INTEGRATIVA REGIONALE MEDIANTE CONCESSIONE DI UN ASSEGNO DI
ACCOMPAGNAMENTO AI CIECHI CIVILI".
Presidente
- Anche questo disegno di legge ha il parere
favorevole dell'Assessorato alle Finanze, della Commissione Affari
Generali e della Commissione per la Sicurezza Sociale.
Ha chiesto di parlare l'Assessore alla Sanità ed Assistenza
sociale, Rollandin per l'illustrazione, ne ha facoltà.
Rollandin (UV)
- La spiegazione dell'aumento che ha
portato a questo nuovo disegno di legge di rifinanziamento è
illustrato nella relazione, ed è causato dal meccanismo che prevede
l'aumento dovuto alla perequazione automatica delle pensione INPS.
La stessa procedura è prevista per la legge che segue, ed ha
portato all'aumento di questo assegno integrativo per i nefropatici
cronici per cui si prevede che ci sarà un adeguamento e una
modifica che tiene conto della pensione minima erogata
dall'INPS.
Presidente
- È aperta la discussione; nessuno chiede la
parola? Ci sono dichiarazioni di voto? Pertanto, si passa all'esame
dell'articolato. Dò lettura dell'art. 1:
Art. 1
Per l'applicazione della L.R. 31/8/1972, n. 35 e successive
modificazioni, recanti norme per l'assistenza integrativa regionale
mediante concessione di un assegno di accompagnamento ai ciechi
civili, è approvata la maggiore spesa annua di L.
25.000.000.
Presidente
- Metto in votazione l'art. 1 testé letto.
Esito della votazione:
Presenti, votanti e favorevoli: 22
Il Consiglio approva all'unanimità.
Presidente
- Dò lettura dell'art. 2:
Art. 2
L'onere di L. 25.000.000, derivante dall'applicazione della
presente legge, graverà sul capitolo 41250 della parte spesa del
bilancio di previsione della Regione per l'anno finanziario 1981 e
sul corrispondente capitolo del bilancio per gli esercizi
successivi.
Alla copertura di cui al precedente comma, si provvede
mediante riduzione di pari importo dello stanziamento iscritto al
capitolo 50000 (Fondo globale per il finanziamento di spese per
l'adempimento di funzioni normali - Spese correnti) della parte
spesa del bilancio di previsione della Regione per l'anno 1981; per
gli anni 1982-1983 con la disponibilità relativa "Sicurezza Sociale
- 2.2. Assistenza Sociale" del bilancio pluriennale 1981-1983; per
gli anni successivi gli oneri saranno iscritti con le leggi di
approvazione dei relativi bilanci di previsione.
Gli aumenti previsti dall'art. 2 della legge regionale
27.12.1977, n. 74, concernenti l'adeguamento dell'assegno per
perequazione automatica alle pensioni INPS di cui all'art. 19 della
legge 30.4.1969, n. 153 e all'art. 8 della legge 3.6.1975, n. 160,
saranno determinati con legge di approvazione del bilancio.
Presidente
- Pongo in votazione l'art. 2 testé letto.
Esito della votazione:
Presenti, votanti e favorevoli: 22
Il Consiglio approva all'unanimità.
Presidente
- Dò lettura dell'art. 3:
Art. 3
Al bilancio di previsione della Regione per l'anno
finanziario 1981 sono apportate le seguenti variazioni:
Parte Spesa
Variazione in diminuzione
Capitolo 50000 - Fondo globale per il finanziamento di spese
per l'adempimento di funzioni normali (Spese correnti) L.
25.000.000
Variazioni in aumento
Capitolo 41250 - Spese per l'assistenza integrativa regionale
mediante concessione di un assegno di accompagnamento ai ciechi
civili (L.R. 31.8.1972, n. 35; L.R. 20.12.1973, n. 37; L.R.
6.8.1974, n. 31; L.R. 27.12.1977, n. 74) L. 25.000.000
Presidente -
Pongo in votazione l'art. 3 testé letto.
Esito della votazione:
Presenti, votanti e favorevoli: 22
Il Consiglio approva all'unanimità.
Presidente
- Dò lettura dell'art. 4:
Art. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo alla pubblicazione nel Bollettino Ufficiale della
Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente -
Pongo in votazione l'art. 4 testé letto.
Esito della votazione:
Presenti, votanti e favorevoli: 22
Il Consiglio approva all'unanimità.
Presidente
- Il Consiglio è chiamato a pronunciarsi per
votazione segreta sul complesso della legge.
Esito della votazione a scrutinio segreto:
Presenti: 25
Votanti: 25
Favorevoli: 24
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK