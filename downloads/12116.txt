Consiglio Regionale della Valle d'Aosta - Oggetto del Consiglio n. 2990 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2990 del 8 gennaio 1992 - Resoconto
OGGETTO N. 2990/IX Acquisto di immobili siti in Comune di
Verrayes destinati a servizio socio-sanitari e ad ampliamento della
micro-comunità per anziani - Impegno di spesa - Delega alla
Giunta.
Presidente
Do lettura della deliberazione in oggetto:
Deliberazione Il Consiglio regionale
delibera
1°) di approvare per il prezzo complessivo di Lire 666.800.000=
(seicentosessantaseimilioniottocentomila) oltre IVA l'acquisto
delle seguenti unità immobiliari site in Comune di Verrayes,
località Champagne:
- nel Condominio "I mandorli": locale magazzino - deposito posto
al piano interrato di proprietà della società "Edilnova s.r.l."
distinti al NCEU con il n. 567 del F. 61 (Lire 425.300.000=);
- nel Condominio "Les Chênes", nel corpo di fabbrica "B"
(centro) - unità immobiliare posta al piano terreno con annessa
cantina e area in uso esclusivo, oltre ad una autorimessa posta al
piano interrato di proprietà della società "Immobiliare Gollie di
Lombard Pietro s.a.s.", il tutto distinto al NCEU con i nn. 508/14
e 508/15 del F. 61 (Lire 221.500.000= per l'alloggio e Lire
20.000.000= per l'autorimessa);
2°) di stabilire che la società "Edilnova s.r.l." ottenga, a
proprie cure e totali spese, prima o contestualmente alla stipula
dell'atto notarile di trasferimento, il consenso, dalle rispettive
parti creditrici, per la cancellazione parziali delle seguenti
ipoteche per quanto riguarda il magazzino - deposito
sopracitato:
- ipoteca iscritta in data 14.04.1987 ai nn. 3034/413;
- ipoteca iscritta in data 28.07.1988 ai nn. 5880/811;
- ipoteca iscritta in data 14.05.1991 ai nn. 4464/620;
3°) di approvare ed impegnare la spesa complessiva di Lire
793.492.000=
(settecentonovantatremilioniquattrocentonovantadue-mila), IVA
compresa, con imputazione al capitolo 35060 del bilancio di
previsione della Regione per l'anno 1991 ("Spese per l'acquisto di
beni matrimoniali - LR 19 aprile 1985, n. 12, LR 29 maggio 1989, n.
26") che presenta la necessaria disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire.
Presidente
Ha chiesto la parola il Presidente della
Giunta, può parlare.
Bondaz (DC)
Anche per questa deliberazione si tratta
di acquisire un'area che servirà ad un servizio socio-sanitario e
per l'ampliamento della micro-comunità di anziani sita nel Comune
di Verrayes. Anche per questa delibera, propongo l'emendamento che
ho già presen-tato per la delibera precedente e cioè di modificare
il punto 3 nel seguente modo:
"3°) di approvare la spesa
complessiva di Lire 793.492.000, da imputare al Residuo Passivo n.
35060 del bilancio di previsione della Regione per l'anno 1992 "che
presenta necessarie disponibilità essendo stato approvato il fondo
generale con deli-berazione della Giunta regionale n. 12828 del 31
dicembre 1991".
Presidente
Ha chiesto la parola il Consigliere
Riccarand, può parlare.
Riccarand (VA)
Qui si tratta di due acquisti, se ho
capito bene dalla descrizione dell'oggetto, in due condomini
diversi: uno è nel condominio "Les Chênes" e l'altro nel condomino
"I Mandorli" di un'altra società. Ora, mentre per quanto riguarda
il magazzino nel condominio "I mandorli" si capisce almeno dalla
descrizione che dovrebbe essere utilizzato come ampliamento della
microcomunità per anziani e del consultorio che ha sede presso quel
condominio, non capisco per cosa verrebbe autorizzato l'alloggio
con autorimessa acquistato nel condominio "Les Chênes". Vorrei
capire quindi per quale tipo di utilizzazione viene acquistato
questo alloggio.
Presidente
Ha chiesto la parola l'Assessore Beneforti,
può parlare.
Beneforti (DC)
Per chiarire che nel condominio "I
Mandorli" hanno attualmente sede la microcomunità e il consultorio
comunale. Noi stiamo acquistando il condominio "Les Chênes" per
poterci trasferire il consultorio. Quindi il consultorio esce da "I
Mandorli" e va a "Les Chênes", con tutto quello che è previsto ed
utilizziamo tutto l'alloggio perché il proprietario vende tutto.
Vedremo poi come utilizzarlo.
Presidente
Pongo in votazione la deliberazione in
oggetto compreso l'emendamento presentato dal Presidente della
Giunta.
Esito della votazione:
Presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK