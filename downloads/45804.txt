Consiglio Regionale della Valle d'Aosta - Oggetto del Consiglio n. 2416 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2416 del 10 maggio 2023 - Resoconto
OGGETTO N. 2416/XVI - Elezione di tre Consigliere regionali e
di dieci componenti della Consulta regionale per le pari
opportunità di cui alla legge regionale 23 dicembre 2009, n.
53.
Bertin (Presidente) -
Punto n. 4. Per mozione d'ordine,
ha chiesto la parola il consigliere Manfrin, ne ha facoltà.
Manfrin (LEGA VDA) -
Solo per chiedere una breve
sospensione a nome dei gruppi di minoranza.
Presidente -
Sospensione concessa.
La seduta è sospesa dalle ore 09:28 alle ore 09:45.
Bertin (Presidente) -
Possiamo riprendere? Riprendiamo
dal punto n. 4 dell'ordine del giorno. L'oggetto è già stato letto.
Ricordo che, ai sensi della legge regionale 23 dicembre 2009, la
Consulta regionale per le pari opportunità è composta, tra l'altro,
da tre Consigliere regionali elette dal Consiglio stesso con voto
limitato a due nomi e dieci componenti elette dal Consiglio
regionale fra le componenti degli organismi di cui alla lettera a),
comma 1, articolo 7 della legge in questione, anche in questo caso
il voto è limitato a sette nomi su dieci. Almeno tre componenti
devono essere espressione della minoranza consiliare.
La Presidenza del Consiglio ha quindi richiesto agli organismi a
cui si faceva riferimento sopra, vale a dire quelli previsti
dall'articolo 7, l'elenco delle persone disponibili che vi è stato
trasmesso nei giorni scorsi. Pertanto avete a disposizione sia
l'elenco che il resto riguardante questa votazione. Possiamo a
questo punto procedere prima con la votazione delle tre Consigliere
regionali, ricordo che il voto è limitato a due preferenze.
Facciamo distribuire le schede. Ha chiesto la parola la consigliera
Erika Guichardaz, ne ha facoltà.
Guichardaz E. (PCP) -
Come già detto nella Conferenza dei
Capigruppo, ritengo che riproporre un organismo
tel quel
aveva poco senso, soprattutto perché sappiamo bene le
problematicità che ci sono state allora rispetto a quest'organismo.
Ribadisco che in questo caso vedo difficile che la minoranza della
minoranza possa essere rappresentata in questo organismo, quindi
non ci sarà una pluralità rispetto alle dieci componenti
naturalmente intendo, perché noi abbiamo invece il grande orgoglio
di avere un gruppo con due persone e due donne, quindi, sotto
questo punto di vista, come Consigliere saremo presenti.
Non riteniamo che anche rispetto alla questione delle
associazioni, nessuna di questa si possa ritenere di maggioranza o
di minoranza, quindi esprimeremo comunque un voto rispetto a chi
nel tempo abbiamo conosciuto e chi nel tempo sappiamo essersi
occupato della questione delle pari opportunità e che possa dare in
qualche modo un contributo fattivo alla Consulta regionale, tenuto
conto del fatto che, come detto dal Presidente ieri, sembra che già
l'obiettivo almeno espresso dalle quattro componenti che sono state
elette e sono state scelte nella prima fase è quello proprio di
andare a modificare questa legge. Riteniamo quindi che, sotto
questo punto di vista, possa essere importante esprimere delle
preferenze anche rispetto a chi nel tempo sappiamo essersi occupato
in maniera costruttiva di pari opportunità.
Come accennato nella Conferenza dei Capigruppo ieri, vediamo
anche che alcuni organismi sono già stati scelti, nelle quattro
donne vengono riproposti, che i sindacati avevano in qualche modo
fatto una scelta al loro interno ma qui ritroviamo ancora
componenti dei sindacati e che il partito dell'Union Valdôtaine
esprime tre nominativi di donne, quindi non riuscendo a far sintesi
neanche al suo interno rispetto alla scelta della donna da
esprimere in Consulta. Sarà poi interessante comprendere se queste
tre donne saranno tutte e tre elette o perlomeno ci sarà una scelta
in quel senso e quindi non ci sia un'occupazione, come spesso
avviene anche in altri organismi, e poi magari anche l'espressione
della Presidente della Consulta, perché poi l'evoluzione sarà
interessante da comprendere.
Ribadisco quindi che, per quello che riguarda il nostro gruppo,
riteniamo che, posta com'è stata posta questa votazione, molto
probabilmente la parte progressista non sarà espressa da nessun
nominativo e quindi a livello di organismo che dovrebbe in qualche
modo essere plurale e rappresentare tutti evidentemente una parte
importante del panorama politico valdostano non sarà espressa.
Presidente -
Come le ricordavo ieri, consigliera
Guichardaz, questa legge ha molteplici difficoltà anche
evidenziatesi in passato, proprio per questo si era anche
riflettuto se non era il caso di modificarla prima di restituirla.
Lei
in primis
, come il resto dei Capigruppo, ha preferito
giustamente, da questo punto di vista, procedere prima alla
ricomposizione.
Peraltro, come si accennava, nella riunione nella quale sono
state delegate le componenti già elette, si sono prese l'impegno di
proporre al Consiglio una modifica della legge, anche perché la
legge ha anche molti aspetti interpretativi, non è chiara e ha
alcune lacune, ma tant'è applichiamo la legge che abbiamo a
disposizione, nella prospettiva, mi auguro possibile, di
migliorarla in questa legislatura.
Ha chiesto la parola il consigliere Manfrin, ne ha facoltà.
Manfrin (LEGA VDA) -
Solo perché lei ha evocato una
facoltà nel suo intervento che ha testé effettuato, ovvero lei ha
evocato la facoltà che si procedesse a rivedere una norma che è in
vigore, che sarebbe stata in vigore, prima di darne
applicazione.
Quello che vorrei che capissero i Valdostani e che capisse chi
ascolta questo dibattito è che c'è una legge che dispone che venga
nominata una Consulta femminile. Questa legge prevede che venga
nominata con certi crismi, con certi criteri e con certe persone,
ma la stessa è stata disapplicata.
Cosa direbbe a una persona che dovesse venire qui da Marte e
dovesse assistere a questo dibattito? In Valle d'Aosta quindi se ci
sono le leggi... se si ritiene... come dire? a scelta di chi
governa o di chi dovrebbe in teoria attivare un percorso... si può
decidere di applicare, non applicare, di rendere valida, di non
rendere valida, secondo criteri imperscrutabili quella legge
perché... ah deve essere riformata? Il problema non è questo,
Presidente, perché se fosse così, allora a questo punto diremmo:
sapete che c'è? Il sistema di tassazione dei cittadini non va bene,
deve essere riformato, quindi nel frattempo non pagate le tasse,
perché non applichiamo la legge, poi vediamo. Non funziona così. Se
la legge c'è, è vigente e produce i suoi effetti, significa che
essa deve essere osservata. Non è quindi che c'è stata una volontà
da parte dei Capigruppo di dire: "questa legge è sbagliata ma
siccome siamo cattivi, adesso bisogna applicarla". C'è un preciso
impegno, c'è una legge vigente e deve essere rispettata, punto,
questo è il problema!
Prima quindi ci si rende conto del fatto che le leggi vanno
rispettate, osservate e fatte rispettare e prima si riesce a capire
che non è che c'è la volontà o la cattiveria di qualcuno, quella
legge lì è da diversi anni in cui c'era già lei in Consiglio,
presidente Bertin, non mi pare di aver mai sentito un anelito
rispetto alla riforma di questa legge, e sono qui dal 2018, non
l'ho mai sentita parlare di questa necessità, non ha mai presentato
nulla nel merito, quindi se può prendersela con qualcuno, se lei
intendeva riformare quest'organismo, se la prenda con sé stesso
in primis
.
Presidente -
Consigliere Manfrin, le vorrei ricordare che
la legge in questione nella passata legislatura non è stata
applicata. Lei dovrebbe saperlo, ma non è stata applicata neanche
in quella precedente. Oggi la applichiamo e mi auguro e spero che
possa essere cambiata, per cui anche nella passata legislatura si
poteva evidenziare questa necessità di applicare la legge che non è
stata applicata, oltre alla finalità di modificarla.
Al di là di questo, credo che sarà l'occasione... ne siamo tutti
consapevoli, anche oggi e ieri sono state sollevate da parte di
tutti in modo trasversale delle problematicità di questa legge che
necessita di essere rivista.
Ha chiesto la parola la consigliera Guichardaz per secondo
intervento, ne ha facoltà.
Guichardaz E. (PCP) -
Proprio alla luce di quello che ha
detto, non sarei intervenuta ma condivido le parole del consigliere
Manfrin, perché forse lei ricorda male come è avvenuto e come
arriviamo oggi a questa votazione. C'è stata una nota della
Consigliera di parità che ci invitava a rinominare l'organismo, lei
in quella seduta ha detto: "bisognerebbe pensare a proporre una
modifica", cosa di cui io ho sottolineato l'esigenza, ma, come
diceva il consigliere Manfrin, non mi sembra che lei abbia
proceduto in questo senso. Sotto questo punto di vista,
naturalmente ci deve essere un'applicazione della legge, quindi
speriamo che le componenti della Consulta possano in questo senso
andare a modificare e a rendere finalmente operativa quella legge.
Dimentica poi un altro passaggio: nella legislatura precedente a
quella del 2018 alcune donne, tra cui mi sembra che a capo di tutta
la proposta di riforma ci fosse la consigliera Certan, avevano
comunque depositato una proposta emendativa. In questo senso quindi
si poteva andare comunque a valutare quella proposta, cosa che
potranno fare, secondo me, le componenti della Consulta, quindi
decidere a quel punto se quella proposta a cui hanno lavorato
lungamente, perché c'erano diverse donne anche non appartenenti al
Consiglio regionale che vi hanno lavorato... quindi se sotto questo
punto di vista quel lavoro potrà essere ritenuto valido, molto
probabilmente si potrà andare a una riforma.
Oggi si vota grazie al sollecito della Consigliera regionale di
parità, immagino che, come lei ha detto, uno dei primi obiettivi
delle donne presenti all'interno della Consulta sarà proprio quello
di rivedere e rendere più operativo questo organismo, non metta
però in bocca a tutti noi cose che non abbiamo detto, perché le
criticità, come lei ha evidenziato, sono state evidenziate in
quella Conferenza dei Capigruppo, c'è un verbale quindi basta
andarlo a riprendere, cosa che ribadisco anche oggi.
Sotto questo punto di vista, procediamo, dopodiché spero che chi
farà parte di questa Consulta possa in qualche modo mettere mano
proprio all'organismo per far sì che sia più operativo.
Presidente -
Quella proposta a cui facevo riferimento le
è stata trasmessa prima della riunione dei Capigruppo dell'epoca
proprio per analizzarla e per eventualmente costituire un gruppo di
lavoro da parte della Conferenza dei Capigruppo, partendo da lì per
modificare la legge.
Aspetteremo le proposte di modifica della nuova Consulta, credo
che, da un punto di vista procedurale, sia addirittura meglio ma la
invito a rileggere attentamente i verbali.
Distribuiamo le schede, possiamo votare al banco o in cabina?
Votiamo al banco, distribuiamo le schede. Ricordo che si possono
esprimere due referenti. Distribuite le schede. Ricordo che stiamo
votando le tre Consigliere, che ovviamente devono essere scelte
all'interno delle possibilità che il Consiglio permette, vale a
dire tre. Le espressioni di voto sono due.
Chiedo al Consigliere Segretario di procedere all'appello.
Appel nominal
VOTO PER SCHEDE PER ELEZIONE TRE CONSIGLIERE:
Chiedo agli scrutatori di raggiungere il collega segretario
Jordan per procedere allo spoglio dei voti, consiglieri Manfrin,
Marguerettaz e Malacrinò.
Presenti e votanti: 35
Nulle: 3
Valide: 32
Bianche: 4
- Foudraz Raffaella: 20
- Minelli Chiara: 13
- Guichardaz Erika: 8
Risultano elette le consigliere Minelli, Foudraz e
Guichardaz.
Possiamo passare alla successiva votazione. Distribuiamo le
schede, ricordo che è un voto limitato a sette preferenze su dieci.
Stanno distribuendo le schede e poi procediamo alla votazione.
Procediamo all'appello con il consigliere segretario Jordan.
Appel nominal
VOTO PER SCHEDE PER ELEZIONE 10 COMPONENTI:
Invito gli scrutatori a raggiungere il consigliere Jordan per
procedere allo scrutinio.
Presenti e votanti: 35
Nulle: /
Valide: 35
Bianche: /
Risultano elette:
- Matar-Sahd Raffaella: 21
- Udali Maria Elena: 20
- Borre Franca: 19
- Megna Fabiola: 18
- Noussan Denise: 18
- Baldera Santana Miguelina: 17
- Favre Sara: 16
- Caracciolo Sonia: 14
- Verducci Vera: 14
- Prochilo Alessia: 13
Hanno preso dei voti ma non risultano elette:
- Tubère Elisabetta: 5
- Burgay Sarah: 2
- Carpinello Carola: 2
- Dozio Valeria: 2
- Giordano Chiara: 2
- Tripodi Elisa: 2
- Yeuillaz Cleta: 2
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK