Consiglio Regionale della Valle d'Aosta - Oggetto del Consiglio n. 3257 del 23 aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3257 del 23 aprile 1992 - Resoconto
OGGETTO N. 3257/IX Rapporti tra la Società "Bain Cuneo e
associati", la SITAV e le altre società che operano nell'ambito del
Casinò di Saint-Vincent.
(Interrogazione)
Presidente
Do lettura dell'interrogazione presentata dal
Consigliere Riccarand:
Interrogazione Appreso che, nello scorso mese di gennaio, si
è svolto presso il Centro Congressi del Comune di Saint Vincent un
meeting aziendale della Società "Bain Cuneo e Associati";
ricordato che tale società ha svolto e svolge funzioni di
consulenza della Regione Valle d'Aosta in merito al rinnovo della
concessione per la gestione del Casinò;
ricordato altresì che i pareri della Società "Bain Cuneo e
Associati" sono stati utilizzati in modo determinante dalla Giunta
regionale per escludere le altre Società interessate alla gestione
del Casinò e per decidere la trattativa privata con la SITAV;
il sottoscritto Consigliere regionale
Interroga
il Presidente della Giunta regionale per sapere:
1) quali sono i rapporti fra la Società "Bain Cuneo e Associati"
e la SITAV e le altre società che operano nell'ambito del
Casinò;
2) si chiede in particolare di conoscere se la "Bain Cuneo e
Associati" ha svolto o svolge opera di consulenza per conto della
SITAV o di altre Società che operano nell'ambito del Casinò di
Saint Vincent;
3) se il meeting aziendale della "Bain Cuneo e Associati" del
gennaio 1992 è il primo che si svolge a Saint Vincent o se ve ne
erano già stati altri, quante persone hanno partecipato a tale
meeting, per quanti giorni, quali sono state le spese a carico
della "Bain Cuneo e Associati".
Presidente
Ha chiesto di parlare il Presidente della
Giunta, ne ha facoltà.
Bondaz (DC)
A mia notizia non esistono rapporti di
consulenza affidati dalla SITAV alla "Bain Cuneo e
Associati".
Per quanto riguarda invece il
meeting
aziendale della
predetta Società, vi è stata una richiesta per l'organizzazione di
un
training
della durata di quattro giorni, dal 28 gennaio
al 1° febbraio per circa 20 persone.
Esiste la corrispondenza commerciale a riguardo con
l'indicazione delle tariffe 1992 normali da applicarsi a carico
della società "Bain Cuneo e Associati". Il convegno però, per
motivi aziendali, della società "Bain Cuneo" è stato annullato.
Si ricorda anche che è attività istituzionale della SITAV e del
centro congressi, organizzare convegni e
meeting
di lavoro e
che usualmente usufruiscono di detti servizi importantissime
aziende anche di livello internazionale.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Io prendo atto delle risposte del
Presidente della Giunta che afferma che non ci sono e non ci sono
stati rapporti di consulenza fra "Bain Cuneo e Associati" e che
quel meeting aziendale è stato annullato.
Non ho al momento ulteriori elementi e se ne avrò ritornerò su
questa questione che ha delle implicazioni credo evidenti rispetto
al dibattito che abbiamo fatto in Consiglio e alle scelte che
ancora dovremo fare rispetto al rinnovo della convenzione per il
Casinò di Saint-Vincent.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK