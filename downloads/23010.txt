Consiglio Regionale della Valle d'Aosta - Oggetto del Consiglio n. 2342 del 20 dicembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2342 del 20 dicembre 2006 - Resoconto
OGGETTO N. 2342/XII - Lavori di ammodernamento della Caserma
dei Vigili del fuoco. (Interrogazione)
Interrogazione
Vista la D.G. n. 3262 del 4 novembre 2006, recante
"Approvazione del saldo parcelle e riconoscimento della maggiore
spettanza all'Ing. Silvano Meroi per l'incarico della progettazione
esecutiva di un ultimo lotto dei lavori di ammodernamento della
Caserma dei Vigili del Fuoco di Aosta, di cui alla D.G. n. 3520 in
data 9.4.1993";
Dato atto che, nella delibera in oggetto, sono richiamate
presedenti assunzioni di spesa concernenti:
- lavori di realizzazione di un'autorimessa interrata per
automezzi leggeri e opere accessorie per l'ammodernamento della
Caserma dei Vigili del Fuoco, aggiudicati alla Ditta Puliti di
Châtillon, per un importo di 271.031,04 euro;
- lavori di costruzione della nuova sede del servizio 118,
aggiudicati al Consorzio Ravennate per un importo di 1.640.398,89
euro;
- lavori di realizzazione di una autorimessa e magazzino
interrati, sala mensa e dormitori presso la Caserma dei Vigili del
Fuoco, per un importo a base d'asta di 2.840.338,67 euro (D.G.
4580/2003);
il sottoscritto Consigliere regionale
Interroga
l'Assessore competente per conoscere:
1) quale sia l'importo totale di spesa riguardante i vari
lavori effettuati, o da effettuare, nella Caserma dei Vigili del
Fuoco di Aosta e gli importi riguardanti le sottostanti distinzioni
per i vari lotti o sezioni di realizzazione;
2) se la dizione "autorimessa interrata" si riferisca allo
stesso oggetto, sia nella D.G. 4009/1998 che nella D.G. 4580/2003,
visto che in tal caso si riprenderebbe nel 2003 un'opera già
aggiudicata ad una impresa nel 1999.
F.to: Bortot
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Per quanto riguarda l'importo totale di
spesa riguardante i vari lavori effettuati nella Caserma dei Vigili
del fuoco di Aosta, questo ammonta a Euro 3.199.265,14, così
suddiviso per i vari interventi:
- realizzazione di una palestra con annessa aviosuperficie in
terrazza presso la Caserma dei Vigili del fuoco di Aosta,
aggiudicati alla Ditta "Gianotti" di Aosta, importo di collaudo
Euro 1.185.474,99, anno 2000;
- lavori di realizzazione di un'autorimessa interrata per mezzi
leggeri e opere accessorie per l'ammodernamento della Caserma dei
Vigili del fuoco, aggiudicati alla Ditta "Puliti" di Châtillon,
importo di collaudo Euro 284.518,74, anno 2003;
- lavori di costruzione della nuova sede del servizio 118,
aggiudicati al "Consorzio Ravennate" di Ravenna, importo di
collaudo Euro 1.715.522,41, anno 2004;
- lavori di manutenzione straordinaria presso il gruppo
elettrogeno della Caserma dei Vigili del fuoco di Aosta,
aggiudicati alla Ditta "Euzeta" di Aosta, importo di collaudo Euro
13.749,00, anno 2006.
L'importo totale di spesa riguardante i vari lavori da
effettuare, nella Caserma dei Vigili del fuoco di Aosta è pari a
Euro 3.138.302,29 così suddiviso per i vari interventi programmati
alla data odierna:
- lavori di realizzazione di una autorimessa e magazzino
interrati, sala mensa e dormitori presso la Caserma dei Vigili del
fuoco di Aosta, riapprovati con deliberazione della Giunta
regionale n. 2848 del 29 settembre 2006 a seguito della verifica
sismica, per un importo a base d'asta di Euro 2.870.398,35;
- lavori di adeguamento degli impianti elettrici
dell'autorimessa e dei locali bar, mensa e server presso la Caserma
dei Vigili del fuoco di Aosta, aggiudicati alla Ditta "C.E.D." di
Sarre, per un importo di Euro 76.903,94;
- lavori necessari al ricovero delle autoambulanze presso la
Caserma dei Vigili del fuoco di Aosta, per un importo a base d'asta
di Euro 50.000,00;
- manutenzione straordinaria e regolarizzazione del distributore
carburanti presso la Caserma dei Vigili del fuoco di Aosta, per un
importo a base d'asta di Euro 141.000,00.
Totale complessivo dei lavori, fra quelli già fatti e quelli che
sono in programma: Euro 6.337.000. È da poco pervenuta la richiesta
da parte del Comando dei Vigili del fuoco per la ristrutturazione
della sede centrale del Corpo valdostano dei Vigili del fuoco sita
presso la Caserma in Corso Ivrea, il cui importo non è al momento
quantificabile essendo in corso di predisposizione il documento
preliminare alla progettazione.
Per quanto riguarda il punto 2, con la deliberazione n.
4580/2003, lavori di realizzazione di un'autorimessa e magazzino
interrati, sala mensa e dormitori presso la Caserma dei Vigili del
fuoco di Aosta, sono stati approvati l'appalto dei lavori e
l'impegno di spesa per l'ampliamento della Caserma dei Vigili del
fuoco. Le norme tecniche di attuazione del piano regolatore del
Comune di Aosta prevedono espressamente che per gli ampliamenti o
le nuove costruzioni sia previsto anche un adeguato numero di posti
auto. I lavori indicati nella suddetta deliberazione, quindi, nulla
hanno a che vedere con quelli previsti dalla deliberazione n.
4009/1998, lavori di realizzazione di un'autorimessa interrata per
mezzi leggeri e opere accessorie per l'ammodernamento della Caserma
dei Vigili del fuoco, che sono già stati realizzati.
Si dà atto che, dalle ore 12,07, presiede il Vicepresidente
Fiou.
Presidente
- La parola al Consigliere Bortot.
Bortot (Arc-VA)
- Se l'Assessore può darmi i dati...
perché devo dire che non ci capisco nulla, nel senso ironico del
termine...
Abbiamo una deliberazione del novembre 1998 che appalta una
serie di lavori alla Caserma dei Vigili del fuoco, poi abbiamo una
deliberazione del 2003; dal 1998 al 2003 sono passati 5 anni, e non
si capisce quali lavori siano stati fatti, perché nella
deliberazione del 2003 l'Assessore mi dice che si tratta di altri
lavori e per quanto riguarda invece la descrizione dei capitoli di
spesa, mi ritrovo con le stesse voci, di conseguenza non capisco se
si tratta degli stessi lavori che non sono stati eseguiti dal 1998
al 2003 o se quei lavori della deliberazione del 1998 sono stati
eseguiti e, a partire dal 2003, si sono fatti gli stessi lavori per
la seconda volta, con doppi incarichi e doppia progettazione. Non
voglio tediare i Consiglieri, voglio approfondire la questione e mi
riprometto di tornare sull'argomento. Chiedo all'Assessore di farmi
avere i dati illustrati al Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK