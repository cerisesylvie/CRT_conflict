Consiglio Regionale della Valle d'Aosta - Oggetto del Consiglio n. 79 del 11 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 79 del 11 febbraio 1982 - Resoconto
OGGETTO N. 79/VII - PROBLEMI CONCERNENTI L'EFFETTUAZIONE,
PRESSO L'ISTITUTO RADIOLOGICO VALDOSTANO, DI VISITE SANITARIE E PER
L'ACCERTAMENTO DELL'IDONEITA' SPORTIVO-AGONISTICA -
(Interpellanza).
PRESIDENTE
:
Do lettura del testo
dell'interpellanza del Consigliere Carlassare.
Preso atto che oltre 600 allievi dell'I.P.R. di Aosta hanno
effettuato presso l'I.R.V. la visita per l'accertamento
dell'idoneità sportivo-agonistica degli altri;
Constatato che l'Assessore alla Sanità ha precisato di non
riconoscere dette prestazioni come avvenuto nel quadro della
convenzione stipulata con l'I.R.V. sulla base della L.R. 13 maggio
1980, n. 19, e quindi non intende pagarle;
INTERPELLA
l'Assessore alla Pubblica Istruzione per sapere:
a) chi ha dato le disposizioni agli allievi dell'I.P.R. perché
effettuassero dette visite;
b) sulla base di quali normative o disposizioni sono state
effettuate;
c) chi salderà all'I.R.V. gli emolumenti relativi alle
prestazioni eseguite.
PRESIDENTE
:
Come prevede il nostro Regolamento
interno le interpellanze relative a fatti od argomenti uguali o
strettamente connessi possono essere raggruppate e trattate
contemporaneamente. Ora, tenuto conto del fatto che l'Assessore
competente, la Sig.na Viglino, ritiene di abbinare la risposta
all'interpellanza suddetta con quella di cui all'oggetto n. 23,
chiedo al proponente, Consigliere Carlassare, se intende accettare
questa richiesta di abbinamento.
CARLASSARE
- (Democrazia Proletaria - Nuova
Sinistra):
Accetto questa richiesta, e proseguo nella
illustrazione della mia interpellanza.
Non ho presentato questa interpellanza soltanto per provocare
una discussione per quanto riguarda l'Istituto Radiologico
Valdostano, del quale discuteremo prossimamente e con nuovi
elementi, visti gli ultimi sviluppi che ha avuto questa vicenda. A
me preme invece sottolineare alcuni aspetti della vita scolastica
delle nostra Regione, soprattutto in relazione al comportamento
delle autorità che non tengono conto - stando anche alle
dichiarazioni fatte dell'Assessore Rollandin - di quelle che sono
le leggi, ritenendo probabilmente di comportarsi nel modo più
giusto, ma provocando una serie di conseguenze non accettabili. Ne
risulta tutta una serie di questioni, che hanno anche dei risvolti
dal punto di vista economico, e che è necessario chiarire.
Vorrei riferire di un fatto che non c'entra con questa
interpellanza, ma che mi pare sintomatico del modo di agire di
queste autorità. Ultimamente in una scuola media inferiore di Aosta
è stata letta una circolare con la quale il preside diceva che per
il tal giorno non ci sarebbero state le lezioni previste dal
programma, ma che gli studenti sarebbero andati al Cinema Corso a
vedere un film; previo pagamento di 1.500 lire. Il problema non sta
nella cifra, e neanche nel film, anche se esso ha una sua precisa
caratterizzazione dal punto di vista politico e ideologico, in
quanto è un film su Papa Wojtyla, ma io discuto sul fatto che le
famiglie devono essere effettivamente informate di questo, visto
che ciò non rientra nei programmi scolastici. Considero inoltre che
la cifra, di per sè irrisoria, finisce nelle tasche di un
esercente, per cui penso che si ricolleghi tutto sommato alla
questione dell'I.R.V.. Ritengo anche molto importante non mettere i
bambini nella condizione di dover scegliere, perché se uno non ci
vuole andare deve presentare la giustificazione da parte dei
genitori. Mi pare che sia un po' questo l'atteggiamento da
censurare - per riportarci al discorso dell'I.P.R. - in quanto le
famiglie dovrebbero essere informate molto più di quanto non lo
siano, e non è accettabile uno scavalcamento generalizzato di una
norma precisa di legge che prevede che per l'accertamento di
idoneità all'attività di ginnastica all'interno della scuola, si
debba ricorrere al medico di famiglia, e non all'I.R.V., come è
stato fatto per l'I.P.R..
Ripeto le domande che ho posto; qual è il meccanismo preciso che
ha spinto il preside della scuola ad adottare questa prassi; sulla
base di quale normativa è stata fatta questa scelta; e, in ultima
analisi, se si è informati su chi deve pagare queste
prestazioni.
PRESIDENTE
:
Risponde l'Assessore alla Pubblica
Istruzione Viglino; ne ha facoltà.
VIGLINO Maria Ida
- (U.V.):
Je répondrai, point
par point, à l'interpellation qui a été faite par le Conseiller
Carlassare. Le premier point: personne n'a donné des dispositions
au Directeur de l'I.P.R. pour effectuer ces visites. D'abord, il ne
l'a pas demandé parce que s'il l'avait demandé, on lui aurait
certainement rappelé une circulaire que le Surintendant a écrite à
tous les Directeurs le 7 novembre 1980 pour que soit respectée la
loi régionale.
En effet, le 2ème paragraphe dit: "Ciò premesso (dans le ler
paragraphe, on rappelle la loi régionale) si pregano le Signorie
Loro di dare disposizione agli alunni delle rispettive scuole,
partecipanti alle varie discipline comprese nei giochi della
gioventù, di sottoporsi all'accertamento dell'idoneità per attività
ginnico-sportiva e formativa presso il proprio medico curante,
facendo presente che, a norma dell'art. 6 della citata legge
regionale, tali prestazioni mediche sono gratuite". Quindi, presso
il proprio medico curante. Or, pour quel motif, le Directeur de
l'I.P.R. a-t-il fait effectuer ces visites médicales? Il faut que
je vous dise, et ne l'appelons pas "enquête" parce que c'est une
parole un peu excessive, que nous sommes en train d'approfondir la
question pour comprendre, nous aussi, pourquoi il y a eu toutes ces
visites. Le Directeur qui a été interpellé par le Surintendant a
répondu qu'il s'était basé sur l'art. 3 du Décret du président de
la République n. 417 et, précisément, la lettre "i".
L'art. 3 concerne le funzioni direttive e la lettera "i" dice:
"Curare i rapporti con gli specialisti che operano sul piano medico
e sociopsicopedagogico".
Je ne comprends pas de quelle façon le Directeur a pu
interpréter cela, mais c'est toutefois la réponse qu'il nous a
donnée.
Maintenant si nous passons au troisième point, je dois dire que
c'est la Junte régionale qui devra examiner ce problème et décider,
lorsque je serai à même, certainement dans un temps assez bref, de
lui faire un rapport complet à la suite des recherches que je suis
en train de faire faire par mes bureaux et dont je viens de
parler.
PRESIDENTE
:
Ha chiesto di parlare il Consigliere
Carlassare per la replica; ne ha facoltà.
CARLASSARE
- (Democrazia Proletaria - Nuova
Sinistra):
Penso ci sia abbastanza poco da replicare in quanto
l'Assessore Viglino riconosce, quanto meno, la fondatezza delle mie
perplessità, e prendo atto del fatto che l'Assessore stesso ritiene
necessario approfondire tutta la questione. Possiamo effettivamente
ricondurci alla mozione che discuteremo più avanti, dove si
sottolinea la necessità di questo approfondimento e si chiede la
costituzione di una Commissione di inchiesta che accerti tutte
queste responsabilità, e come effettivamente si sono svolti i fatti
oggetto delle polemiche che riguardano l'Istituto Radiologico
Valdostano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK