Consiglio Regionale della Valle d'Aosta - Oggetto del Consiglio n. 506 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 506 del 28 ottobre 1981 - Resoconto
OGGETTO N. 506/81 - ELEZIONE DI UN RAPPRESENTANTE DELLA REGIONE
IN SENO AL COMITATO DI CONTROLLO SUGLI ATTI DELL'ISTITUTO
ZOOPROFILATTICO SPERIMENTALE DEL PIEMONTE, LIGURIA E VALLE
D'AOSTA.
Presidente
- Dò lettura del testo della delibera:
Il Consiglio regionale
DELIBERA
1)
di eleggere il dipendente regionale della Valle
d'Aosta nel Comitato di controllo di cui alle premesse;
2)
di dichiarare il relativo provvedimento
immediatamente eseguibile per specifiche ragioni d'urgenza (art.
63, legge 16.5.1978, n. 196).
Presidente
- Ha chiesto di parlare l'Assessore
all'Agricoltura e Foreste, Marcoz, ne ha facoltà.
Marcoz (UV)
- Ieri si è insediato a Torino per la prima
volta il nuovo Consiglio d'Amministrazione e come Regione mancava
ancora il nome di un nostro delegato per l'art. 2, 3° comma, dove
si dice che le funzioni di vigilanza spettano a tre membri delle
rispettive Regioni. Come Regione autonoma della Valle d'Aosta,
proponiamo di nominare per i controlli sugli atti dell'Istituto il
Sig. Cerise Luigi, funzionario del mio Assessorato.
Presidente
- Ha chiesto di parlare il Consigliere
Viberti, ne ha facoltà.
Viberti (DPROL) -
Non è per proporre nessuno in
alternativa, perché il dipendente proposto dall'Assessore è
ritenuto da tutti valido, da me in particolare in quanto oltre ad
essere persona competente, è anche mio padrone di casa, quindi non
mi permetterei mai di metterlo in dubbio...
Quello che non capisco è dove si dice nella delibera: "1) di
eleggere il dipendente..." Ah ecco, forse ho capito adesso. Non
capivo cos'era questo "di cui alle premesse" pensavo si riferisse
al dipendente ed invece si riferisce all'art. 2. Chiedo scusa.
Presidente
- Informo il Consiglio che la votazione
avviene per schede e chiedo al Consiglio se è d'accordo di votare
al posto. Non ci sono obiezioni.
Metto in votazione l'oggetto n. 28.
Esito della votazione per schede:
Presenti: 27
Votanti: 27
Schede nulle: 5
Schede bianche: 1
Schede valide: 21
Hanno riportato voti:
Cerise Luigi: 21
Presidente
- Il Sig. Cerise Luigi, in conseguenza a
questa votazione, è nominato nel Comitato di controllo degli atti
dell'Istituto Zooprofilattico sperimentale del Piemonte, Liguria e
Valle d'Aosta.
Presidente
- Metto in votazione l'immediata eseguibilità
della deliberazione iscritta all'oggetto n. 28.
Esito della votazione:
Presenti, votanti e favorevoli: 25
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK