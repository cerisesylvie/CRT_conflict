Consiglio Regionale della Valle d'Aosta - Oggetto del Consiglio n. 136 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 136 del 9 novembre 1988 - Resoconto
OGGETTO N. 136/IX - CONCESSIONE DI UN CONTRIBUTO DI L.
382.500.000 ALL'AMMINISTRAZIONE COMUNALE DI SAINT-PIERRE PER
L'ACQUISTO DI IMMOBILI DEL FALLIMENTO DELLA S.D.F. PELLISSIER L. E
PAILLEX M. L. DA DESTINARE AD AUTORIMESSA PER ATTREZZI COMUNALI E
SEDE DI ATTIVITA' ARTIGIANALI ED A SCOPO ABITATIVO AI SENSI DELLA
LEGGE REGIONALE 27 GIUGNO 1986, N. 27. APPROVAZIONE ED IMPEGNO DI
SPESA.
PRESIDENTE: Do lettura della deliberazione in oggetto.
IL CONSIGLIO
Premesso che la legge regionale 27 giugno 1986, n. 27, ha
previsto l'intervento finanziario da parte della Regione, fino al
massimo del 90%, a favore dei Comuni per la creazione di un
patrimonio immobiliare comunale.
Atteso che l'Amministrazione comunale di Saint-Pierre ha
presentato richiesta per accedere ai relativi finanziamenti per
l'acquisto di immobili provenienti dal fallimento della S.D.F.
Pellissier L. e Paillex M. L. e composti da:
- capannone della superficie di 810 mq. e parte espositiva di 71
mq.;
- edificio di civile abitazione (un pieno interrato destinato a
autorimessa, un piano terreno destinato ad uffici, due alloggi al
primo piano, piano sottotetto utilizzabile);
- manica di collegamento tra capannone e fabbricato civile
abitazione;
contraddistinti dal Catasto Terreni del Comune censuario di
Saint-Pierre al fg. 34 mappale 270 al fine di realizzare una
autorimessa per automezzi comunali, la sede di attività artigianali
e patrimonio a scopo abitativo;
Preso atto che i suddetti beni provengono dalla situazione
fallimentare della S.D.F. e proposti quindi accorpati in questo
modo dalla liquidazione coatta a cure del Tribunale;
Considerato che l'acquisto in questione comporta una spesa
complessiva di lire 425.000.000 IVA esclusa;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune e che la
documentazione allegata non è corredata dall'accettazione da parte
del proprietario per ovvie ragioni di procedura fallimentare;
DELIBERA
1) di approvare la concessione di un contributo di lire
382.500.000 (trecentoottantaduemilionicinquecentomila) a favore
dell'Amministrazione comunale di Saint-Pierre per l'acquisto degli
immobili di cui in premessa, al fine di realizzare una autorimessa
per automezzi comunali, la sede di attività artigianali e
patrimonio a scopo abitativo;
2) di imputare la spesa di lire 382.500.000, al residuo passivo
22870 del Bilancio preventivo della Regione per l'anno 1987
"Contributi ai Comuni per la costituzione di un patrimonio comunale
immobiliare", che presenta la necessaria disponibilità (Fondo di
lire 10.635.000.000 impegnato con deliberazione n. 10208 in data
31.12.1986);
3) di disporre che la somma venga liquidata ai sensi dell'art.57
della legge regionale 7 dicembre 1979, n 68, a cura della
presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Il s’agit de
l'application de la loi n° 27 qui prévoit la possibilité de louer
des subventions jusqu'au 90% aux Communes face aux requêtes qui
sont présentées pour des achats qui soient conséquents aux
exigences de l’Administration communale même. Je
crois que la relation est assez claire à ce sujet.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK