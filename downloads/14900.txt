Consiglio Regionale della Valle d'Aosta - Oggetto del Consiglio n. 1365 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1365 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1365/X Ratifica di deliberazioni adottate dalla
Giunta regionale in via d'urgenza.
Oggetto n. 3466 in data 28 aprile 1995: Approvazione del
progetto e dell'appalto mediante pubblico incanto dei lavori
urgenti di ricostruzione di un tratto della S.R. n. 23 in loc. Pont
"Plan de la Pesse" in Comune di Valsavarenche. Approvazione ed
impegno di spesa.
Presidente Ha chiesto la parola il Consigliere Florio.
Florio (VA) In III Commissione, allorquando abbiamo esaminato
questo punto, mi sono astenuto perché si tratta di un intervento
che non dubito essere necessario, indispensabile, considerato anche
che l'ultimo evento alluvionale ha provocato l'erosione e il crollo
delle opere che già erano state realizzate a sostegno della strada
regionale, a seguito del precedente evento alluvionale del
settembre 1993.
Ciò che non mi ha visto consenziente è il tipo di intervento e
la logica che sottende questo tipo di intervento; si tratta della
totale cementificazione di un tratto consistente del torrente della
Valsavarenche con la realizzazione di pesantissime strutture in
cemento armato prima e in muratura di pietra poi per circa 350
metri cubi, la corrispondente demolizione di un banco di roccia in
sponda orografica sinistra, opposta a quella oggetto
dell'intervento murario di cui dicevo prima, e infine la
realizzazione nel tratto interessato di tutta una serie di briglie
trasversali in muratura, da valle fino sotto il ponte della
frazione Pesse.
Sicuramente interventi di questo tipo per regimentare,
correggere e controllare i flussi idrici all'interno del torrente
devono essere fatti, come ho già detto, ma che questi debbano
essere continuamente ancora eseguiti a pezzi e a bocconi, senza un
ragionamento minimamente superiore, più ampio, interessante e che
valuti un tratto più lungo del corso d'acqua, mi sembra sia una
scelta non più accettabile. Quindi mi asterrò dal votare la
ratifica.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 25
Astenuti: 2 (Chiarello e Florio)
Il Consiglio approva
Oggetto n. 3961 in data 12 maggio 1995: Dipendente regionale
sig. Ernesto Chirio - Collocamento a riposo a domanda.
Presidente Pongo in votazione la ratifica della deliberazione in
oggetto, per scrutinio segreto.
Presenti, votanti e favorevoli: 28
Il Consiglio approva all'unanimità
Oggetto n. 3985 in data 19 maggio 1995: Concessione, ai sensi
della legge regionale 31/1992, di un contributo di lire 9.000.000
al gruppo cinofilo Valle d'Aosta nelle spese previste per
l'organizzazione dell'ottava esposizione nazionale canina Valle
d'Aosta, in programma ad Aosta il 18 giugno 1995. Approvazione e
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 28
Il Consiglio approva all'unanimità
Oggetto n. 3999 in data 19 maggio 1995: Concessione, ai sensi
della legge regionale 31/1992, di un ulteriore contributo di lire
6.345.000 allo Sci club Rutor-La Thuile nelle spese sostenute per
l'organizzazione di tre gare FIS di sci alpino svoltesi a La Thuile
dal 14 al 17 gennaio '95. Approvazione e impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK