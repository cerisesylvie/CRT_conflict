Consiglio Regionale della Valle d'Aosta - Oggetto del Consiglio n. 78 del 18 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 78 del 18 novembre 2020 - Resoconto
OGGETTO N. 78/XVI - Interpellanza: "Notizie in merito al
ruolo che si intende dare al Centre d'études
francoprovençales".
Bertin (Presidente) -
Punto 18 all'ordine del giorno. Per
l'illustrazione il consigliere Lavy a cui cedo la parola.
Lavy (LEGA VDA) -
Maintenant on va parler du Centre
d'études francoprovençales. Un centre qui est fondamental pour la
sauvegarde de l'identité, de la culture et de la langue valdôtaine
qui est le franco-provençal. C'est un centre auquel je tiens
beaucoup, parce que je suis un saint-nicolaëns et parce que je
connais vraiment la situation du centre qui n'est pas valorisé. Le
centre est une excellence au niveau international, il a des
rapports avec toute sorte d'universités, avec des personnes qui
font des recherches et n'est pas trop considéré au niveau
valdôtain, et c'est l'exemple parfait de comment certaines
politiques ne sont pas abordées par la Vallée d'Aoste et qui ne
considèrent pas les excellences du territoire.
Je demande alors quels sont les buts du Gouvernement pour la
sauvegarde du Centre d'études francoprovençales. On a une question,
un problème de personnel, on a un problème de siège qui n'est pas
accessible. Je demande alors, quelles sont, disons, les volontés de
la part du Gouvernement pour valoriser au mieux le Centre d'études
francoprovençales, qui doit avoir une vie.
Presidente -
Per la risposta da parte del Governo
regionale, sulla piattaforma da remoto l'assessore Jean-Pierre
Guichardaz, ne ha facoltà.
Guichardaz J. (PCP) -
Grazie consigliere Lavy. Intanto
prima di entrare nel merito dei vari punti dell'interpellanza
necessita premettere che il Centre d'Etudes Francoprovençales René
Willien non è un ente controllato o partecipato
dall'Amministrazione regionale, come sicuramente lei saprà, ma è
bensì un'associazione di promozione sociale che, ai sensi della
legge regionale 79 del 1981, ha titolo a richiedere un contributo
finanziario all'Amministrazione regionale per specifici progetti,
al pari delle altre dodici associazioni culturali del territorio,
come è peraltro previsto dalla norma. Ciò, lo specifico, per
evidenziare che alcuni quesiti possono essere posti al Centre
stesso, più che alla Amministrazione regionale, in particolare i
quesiti riguardanti l'attuale pianta organica del Centre.
In ogni caso, con riferimento alla prima domanda, i dati che
l'Amministrazione può fornire sono quelli che si trovano pubblicati
sul sito
online
del Centre, dove sono specificati sia gli
organi del Centre, ovvero
l'assemblée générale, le bureau de la
présidence, le président, le directeur scientifique, le comité
scientifique
, sia quella che è definita l'équipe del Centre
composta dal presidente, dal vicepresidente, dal tesoriere, dal
segretario, dalla direttrice e da quattro membri che, ribadisco,
operano su progetti che l'Amministrazione regionale finanzia su
specifica richiesta.
Al punto 2 si chiede quale sia lo stato attuale della sede del
Centre. Lei lo ha anticipato e io faccio solo una piccola storia
che mi è stata descritta. Dal 1987 il Centre ha spostato la sua
sede, che dal 1967 era il vecchio municipio di Saint-Nicolas, nel
villaggio di Fossaz Dessus in un immobile di proprietà regionale.
L'immobile è attualmente inutilizzato a causa di carenze che sono
ormai datate, che risalgono ad anni fa e che non permettono
l'esercizio di un'attività aperta al pubblico e nemmeno di adibirla
a sede di lavoro. I problemi di inaccessibilità rendono pertanto la
struttura inadatta alle citate destinazioni. Su questo vi è una
fitta corrispondenza, tra l'altro con i miei colleghi e gli
assessori precedenti, che se vuole poi possiamo anche scambiarci un
qualche modo.
Gli interventi volti al superamento delle criticità di
accessibilità sono molto onerosi e di difficile esecuzione, proprio
in ragione della natura dell'immobile che è tutelato ai sensi del
codice dei beni culturali e del paesaggio; è un bene documento,
come lei sicuramente saprà. L'immobile regionale è la sede storica
del Centre d'Études Francoprovençales, ma allo stato attuale non
può esservi adibita per le ragioni che ho appena evidenziato.
Aggiungo che dall'aprile del 2018 è stata tra l'altro disdettata
l'energia elettrica da parte dell'Amministrazione regionale,
proprio in ragione dell'inutilizzabilità dello stesso immobile con
destinazione ufficio o comunque come sede aperta al pubblico.
Le importanti problematiche in termini di utilizzo pubblico
avevano indotto l'Amministrazione, qualche anno fa, a inserire
l'immobile nel piano delle alienazioni e delle valorizzazioni
immobiliari, ciò al fine di permetterne il recupero anche ad altri
fini e non necessariamente come sede di uffici e museale.
Il punto 3: quali siano le intenzioni del Governo per sopperire
a eventuali problematiche esposte nelle prime due domande. La
carenza di spazio sede purtroppo è una criticità che accomuna
diversi enti e associazioni del territorio al pari del Centre
d'études. La problematica non è quindi circoscrivibile a un solo
caso e meriterebbe pertanto di essere affrontata nel suo insieme in
un'ottica anche di condivisione degli spazi, per favorire economie
di scala in relazione ad acquisti, manutenzione, sicurezza ed
altro. Un'operazione di unione delle forze che potrebbe altresì
consentire all'associazione di dotarsi, condividendole, di figure
amministrative stabili ormai fondamentali anche nel mondo del
volontariato, perché di tale tipologia si tratta, che possano
assolvere con competenza i vari compiti contabili di segreteria di
cui sono spesso sprovviste le varie associazioni, Centre compreso.
Certo non è facile immaginare di accorpare associazioni e realtà
che hanno storie,
imprinting
e radicamenti territoriali a
volte del tutto diversi, come il caso specifico del Centre
d'études, ma l'Amministrazione è comunque disponibile a
interlocuzioni e a valutare anche la fattibilità tecnica e
strutturale di altre soluzioni.
Riguardo al punto 4, come premesso, il Centre è un'associazione
di promozione sociale dotata della sua autonomia. Se da un lato
come Amministrazione si è sempre cercato di assicurare il
necessario sostegno finanziario ad attività non solo del Centre, ma
di tutte le nostre cosiddette
sociétés savantes
, dall'altra
la domanda sul ruolo che il Centre vuole avere o dovrà avere nel
panorama culturale regionale, andrebbe probabilmente approfondita
con il Centre stesso, anche nel rispetto, come le dicevo prima,
della sua autonomia e delle sue peculiarità.
Resta tuttavia, questo lo voglio ribadire, indubbia la volontà
da parte dell'Amministrazione non solo di sostenere economicamente,
ma anche di collaborare con le associazioni culturali, naturalmente
con il Centre d'Études Francoprovençales René Willien, e
l'opportunità in tal senso è perseguita ed è perseguibile tramite
la disposizione dell'articolo 2 bis della legge regionale 89 del
1993 che prevede per l'Amministrazione regionale la possibilità di
stipulare apposite convenzioni di collaborazione con le
associazioni culturali riconosciute dalla legge regionale 79 del
198, per realizzare iniziative e interventi nel settore culturale.
Al riguardo si specifica che il Centre ha dal 1995 una convenzione
in corso con la struttura attività espositive e promozione identità
culturali del BREL, che dovrà essere a breve rinnovata.
Presidente -
Per la replica il consigliere Lavy, ne ha
facoltà.
Lavy (LEGA VDA) -
Sono veramente molto preoccupato dalla
risposta che ha dato l'assessore Guichardaz, perché soprattutto per
quanto riguarda la questione della sede non ha assolutamente detto
che essa deve rimanere a Saint-Nicolas, come io credo che dovrebbe
essere. Anzi, ha parlato di una sorta di accorpamento, una sorta di
unione di forze, e questo credo significhi di concentrare magari
tutte le sedi e le attività di certe associazioni culturali o
comunque associazioni del territorio ad Aosta.
Questo credo sia un fatto grave, che considero grave oltretutto
perché oltretutto insieme a lei nella sua Giunta c'è anche l'ex
sindaco di Saint-Nicolas, un mio collega che comunque si è sempre
battuto per mantenere il centro a Saint-Nicolas. La sua risposta
veramente mi mette tanta paura, perché significa che non si vuole
valorizzare un'entità territoriale, non si vuole valorizzare ciò
che è fondamentale per mantenere vivo un comune, perché
Saint-Nicolas diventa, quando ci sono certe assemblee e quando ci
sono certi eventi, un centro fondamentale per la cultura
francoprovenzale e non solo in Valle d'Aosta, ma anche in Europa e
oltre l'Europa.
Per quanto riguarda la questione sul personale, semplicemente la
ringrazio per le precisazioni che ha fatto: so benissimo qual è
l'organico in capo al Centre d'études, ma c'è una questione che
ritorna da tantissimo tempo. Quando era assessore Paolo Sammaritani
si era cercato di individuare anche diverse risorse, diverse
persone in capo all'Amministrazione regionale che potessero
coadiuvare e aiutare il Centre d'études e questo purtroppo è un
fatto che si è perso. La questione sul personale ovviamente però
passa in secondo piano rispetto a ciò che mi ha detto prima,
proprio perché la sua risposta non solo non mi soddisfa ma mi
preoccupa veramente tanto, perché significa non avere nessun tipo
di attenzione verso i comuni, nessun tipo di attenzione verso la
cultura e le identità valdostane che devono rimanere sul territorio
e non devono assolutamente essere solamente centralizzate ad
Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK