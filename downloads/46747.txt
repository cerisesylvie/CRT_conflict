Consiglio Regionale della Valle d'Aosta - Oggetto del Consiglio n. 3126 del 10 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3126 del 10 gennaio 2024 - Resoconto
OGGETTO N. 3126/XVI - Interpellanza: "Eventuale
predisposizione di un disegno di legge che consenta di estendere
l'opportunità prevista dalla legge regionale 1/2023, che disciplina
il reclutamento del personale sanitario, alle assunzioni di
dipendenti pubblici e delle società partecipate".
Bertin (Presidente) -
Punto n. 25. Per illustrare
l'interpellanza, la parola al consigliere Baccega.
Baccega (FI) -
Cette question du groupe du Conseil
régional, du mouvement politique que je représente, Forza Italia,
rappelle avant tout les déclarations du maire d'Aoste, monsieur
Gianni Nuti, chef de la majorité de Gauche et autonomiste qui
gouverne la Commune d'Aoste et en tout cas à peu près la même
majorité politique qui gouverne notre Région.
Quelque réponse vous l'avez déjà donnée au collègue de la Lega
et alors nous demandons s'il s'agit de l'ouverture de nouveau du
débat politique en vue de la réunion des forces autonomistes de
notre Région, pas toutes selon ce qu'on va lire sur les média... ou
s'il s'agit d'une nouvelle façon de créer une malaise politique de
la part de la Gauche dans un moment si délicat pour la politique
valdôtaine, surtout en vue des élections européennes; là où la
Gauche demande déjà de consolider une alliance pour les élections
européennes mais surtout pour continuer cette expérience en 2025 en
se projetant vers le moment de renouveler le Conseil régional en
2025, toujours en l'absence d'une nouvelle loi électorale plus
efficace et politiquement plus attractive pour les électeurs.
Les déclarations du Syndic de la ville d'Aoste mettent en avant
l'emploi du français dans notre région, surtout dans les concours
publics. Personnellement je crois que pouvoir parler en français
est une richesse de notre communauté. Même si on n'a pas l'habitude
de pratiquer le français mais il fallait le faire. Une richesse qui
vient de cet extraordinaire Statut spécial de notre Vallée, qui
dans l'article 38 nous dit que dans la Vallée d'Aoste la langue
française est la même que la langue italienne. Bien sûr, je dis,
une vraie richesse.
Depuis des nombreuses années la langue française est remise en
cause notamment comme un obstacle à l'attraction du professionnel
qualifié pour les nouveaux métiers et à l'attraction des manager
autrement professionnels.
Il faut dire qu'une exception a été faite, en 2023, dans le
domaine de la santé avec la loi n° 1 du 17 janvier 2023, et je
crois que pour cela le Maire a lancé une déclaration en Conseil
communal, il dit - il faut le rappeler - : "L'accertamento
preliminare della conoscenza della lingua francese per poter
partecipare ai concorsi della Pubblica Amministrazione in Valle
d'Aosta è una forma di protezionismo che oggi rischia di essere
asfittica - "asfittica" sono dovuto andare a verificare cosa voleva
dire: insulsa, smorta, scialba - e di far implodere la nostra
collettività invece di farla germinare e proliferare come
meriterebbe". In realtà il sindaco Nuti ci parla di contrasto a
calo demografico e per sopperire a questa problematica ritiene che
sia necessario aprire all'immigrazione intellettuale, forse non
l'immigrazione intellettuale cui fa riferimento la Giunta di Aosta,
è questo l'auspicio.
Al di là delle dichiarazioni del sindaco Nuti, e sono diversi i
temi che mette in campo una dichiarazione di questo tipo - e sono
molte le questioni che vengono poste all'attenzione della Giunta
regionale, soprattutto in questo contesto -, noi richiamiamo il
dibattito che si è sviluppato nel Consiglio comunale di Aosta a
seguito di una mozione collegata che trattava l'utilizzo di
personale della società partecipata INVA e il personale assunto da
società di somministrazione presentato dai gruppi di opposizione
presenti in Comune e alcuni presenti anche in Regione.
Ricordiamo la nostra mozione presentata e dibattuta nel
Consiglio del 25 luglio, emendata e votata all'unanimità dal
Consiglio regionale: "Ricognizione e verifica degli stipendi dei
dipendenti delle società partecipate e controllate della Regione",
questa verifica sarebbe opportuno che arrivasse perché è importante
visto che parliamo di INVA, sappiamo benissimo che INVA ha un
contratto che è un contratto, se non sbaglio, dei metalmeccanici.
Mi sembra una follia perché per quella categoria, per quello che si
occupa, forse una riflessione andrebbe fatta, magari parlandone
anche con i sindacati. Ricordiamo anche il rapporto della CGIA di
Mestre, che rileva che gli stipendi e i salari della nostra Regione
sono tra i più bassi d'Italia e riscontriamo anche che tra i più
bassi d'Italia c'è l'ostacolo del francese, il mancato
arricchimento culturale di una certa nomenclatura che forse è
troppo di Sinistra.
L'assunzione che abbiamo evidenziato nel contesto della nostra
interpellanza riguardava appunto la legge n. 1 che si è approvata
nel 2023, quindi chiediamo alla maggioranza: "Se condivide
l'affermazione del Sindaco - ma di questo ci ha già dato risposta
prima, i
media
la stanno riportando un po' su tutte le
testate -; se intende predisporre un disegno di legge, se si va in
quella direzione che consente le assunzioni in ogni contesto
pubblico e anche nelle partecipate, che consente le opportunità di
cui alla legge 1/2023 e se intende predisporre una legge che
determini d'attribuire l'indennità di francese a tutto il personale
delle partecipate che ha conseguito il diritto attraverso il
regolare concorso". Altra anomalia: nelle partecipate e in tutti i
concorsi, è preliminare la prova di francese, ma in alcuni casi
l'indennità di francese non viene data ed è davvero scorretto
perché si creano anche lì figli e figliastri e operano tutti più o
meno negli stessi settori.
Aspetto le sue risposte, Presidente.
Presidente -
Per la risposta, la parola al Presidente
della Regione.
Testolin (UV) -
Partendo da quanto è già stato detto
questa mattina nell'interrogazione a risposta immediata, ribadisco
che le affermazioni del Sindaco mettono in evidenza un aspetto
sempre più evidente: il pubblico impiego è poco attrattivo nel suo
complesso. È un aspetto che interessa tutta Italia ma che certo si
acuisce in realtà come la Valle d'Aosta, diciamolo senza fronzoli,
probabilmente ritenute nel complesso poco interessanti dal punto di
vista sociale o culturale o troppo care per viverci, anche se
interessanti però da un punto di vista socio-ambientale, perché
danno comunque ancora una vivibilità rispetto ad altri territori
molto diversa. I motivi di questa minore attrattività andrebbero
probabilmente studiati con attenzione, perché si ha come
l'impressione che stiano proprio cambiando - se non sono già
cambiate - le percezioni e le aspettative delle giovani generazioni
verso il lavoro in generale, verso quello pubblico in particolare.
Poche possibilità di carriera, poca mobilità, poca soddisfazione,
poche gratificazioni professionali: sono considerazioni che
rientrano spesso nell'analisi sul pubblico impiego, oltre peraltro
alla scarsa considerazione nei confronti dei dipendenti pubblici
che pare essere una caratteristica tutta italiana e anche
valdostana.
C'è poi un altro aspetto toccato in parte anche
dall'interpellanza: il personale regionale e dirigente di categorie
ha retribuzioni in media in alcuni casi non esattamente in linea
con quelle delle altre Regioni italiane e non beneficia di altri
benefit che invece esistono altrove pur avendo competenze e
responsabilità che in altre Regioni non esistono come quelle
prefettizie e quelle provinciali. Si potrebbe quindi avere il
sospetto che non sia e non sia mai stato il francese il vero freno
all'immigrazione intellettuale ma che, anzi, andrebbe considerato
per quello che è sempre stato: un punto di forza della comunità
valdostana, che ha sempre saputo integrare gli immigrati,
soprattutto se riprendiamo lo spirito e il contenuto del Trattato
del Quirinale, che, oltre alla cooperazione transfrontaliera,
concerne ambiti come la cooperazione economica, industriale,
digitale, lo sviluppo sociale, sostenibile e inclusivo e
d'istruzione alla formazione, alla ricerca e all'innovazione, così
come la sanità e la cultura. Ricordo a questo riguardo che il
Trattato prevede espressamente di favorire la formazione dei
parlanti bilingue nelle regioni frontaliere, valorizzando in tal
modo l'uso delle due lingue nella vita quotidiana, ovvero quello
che la Valle d'Aosta fa un po' da sempre.
Nel rispondere alle domande quindi occorre sicuramente anche nel
pubblico impiego regionale immaginare e mettere in atto delle
iniziative d'attrattività.
Va riformata l'Amministrazione regionale dal punto di vista
organizzativo, stiamo cercando di farlo, per esempio, come detto in
risposta all'interpellanza precedente utilizzando anche delle nuove
forme di apprendistato nella formazione e nel lavoro ma anche dal
punto di vista contrattuale ed economico. Al momento non è in
programma di estendere la disposizione della legge regionale 1/2023
ad altri contesti, anche perché le disposizioni in argomento sono
sperimentali e temporanee per il triennio 2023-2025 e soggette a
una valutazione della loro efficacia che potrà darci delle
indicazioni concrete su come poi attivarle in altri contesti. Si
sta invece ragionando sulla possibilità di separare la prova
d'accertamento della conoscenza della lingua francese o italiana
dalle procedure concorsuali, prevedendo delle apposite sessioni a
cadenza semestrale o quadrimestrale, utili per acquisire una
certificazione comunque preventiva rispetto ai concorsi ed
eventualmente delle disposizioni diverse ancora in elaborazione per
quanto riguarda le assunzioni a tempo determinato tramite chiamata
pubblica al Centro per l'impiego tramite avviso rivolto ai soggetti
esterni, in modo da creare delle opportunità anche per chi ha
voglia di fare dei percorsi di acquisizione della lingua francese
che poi gli permettano un accesso sereno ai concorsi che
arriveranno.
Terza domanda: "quando si intende predisporre una legge che
determini di attribuire un'indennità di francese a tutto il
personale partecipato che ha conseguito il diritto attraverso
regolare concorso". Per quanto riguarda questa terza questione,
infine va innanzitutto ricordato che è la legge regionale n. 20
recante: "Disposizioni in materia di rafforzamento dei principi di
trasparenza, contenimento dei costi e razionalizzazione della spesa
nella gestione delle società partecipate della Regione", approvata
da questo Consiglio nel 2016, e che lei credo abbia votato così
come me, ad aver previsto che le assunzioni nelle società
controllate dalla Regione siano subordinate all'accertamento della
conoscenza della lingua francese. Le assunzioni nelle società
controllate della Regione avvengono peraltro attraverso procedure
selettive o colloqui, certo ispirate a principi di trasparenza,
pubblicità e imparzialità ma comunque di natura e livelli diversi
dei concorsi per il pubblico impiego e riferite a contratti
nazionali di categoria non comparabili con i contratti pubblici.
Altro discorso potrebbe essere che l'accertamento della conoscenza
della lingua francese, separato dalle procedure concorsuali, valga
anche per questo tipo d'accessibilità alle società controllate.
Presidente -
La parola al consigliere Baccega per la
replica.
Baccega (FI) -
Credo che l'articolazione delle sue
risposte certifica che ci sono dei problemi ad avere attrattività e
che bisogna lavorare nella direzione di avere forti iniziative
d'attrattività. Abbiamo parlato per anni: nel 2019 ricordo
presentai per la prima volta in Commissione la norma che derogava
in sanità all'esame di francese per poterlo avere successivamente
con un contratto a tempo determinato e poi arrivare a un tempo
indeterminato, evidentemente dopo un po' di anni si è arrivati a
conseguire la legge 1, che ha dato comunque una risposta. Dà una
risposta ma non dà risultati, perché mi pare che i numeri e i dati
in sanità, rispetto ai concorsi che si sono espletati, non ci danno
risposte significative. Ecco che non è quindi il francese il freno
o l'ostacolo per poter acquisire qualità, professionalità,
eccetera, ma è qualcos'altro che bisognerà in qualche modo
individuare.
Sul tema del riconoscimento alle società partecipate e
controllate che hanno fatto selezioni e ai concorrenti che hanno
superato la selezione di francese e non hanno l'indennità di
francese credo che una riflessione debba essere fatta. Ritengo che
uno sforzo in quella direzione, andando eventualmente a rivedere in
parte la legge 20, bisogna farlo, perché altrimenti che senso ha,
che valore ha? Abbiamo nella Pubblica Amministrazione, in Regione e
in Comune una serie di collaboratori, che, superando la prova di
francese, hanno la loro indennità di francese, gli stessi
collaboratori, e questo succede anche nelle cooperative, che fanno
le stesse cose, che lavorano nella stessa direzione e spesso,
essendo a fianco di stessi colleghi nelle Pubbliche
Amministrazioni, vedono una retribuzione differente proprio perché
manca l'indennità. Non è congruo e non va bene, bisognerà in
qualche modo provvedere.
Presidente -
Con questo punto all'ordine del giorno si
interrompono i lavori di questa mattinata del Consiglio, che
riprenderanno alle ore 15:00.
---
La seduta termina alle ore 12:56.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK