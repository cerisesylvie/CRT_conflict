Consiglio Regionale della Valle d'Aosta - Oggetto del Consiglio n. 1931 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1931 del 7 aprile 1986 - Resoconto
OGGETTO N. 1931/VIII - STUDIO DELLE POSSIBILI CONSEGUENZE
NEGATIVE DIPENDENTI DALL'ELETTRODOTTO SUPERPHOENIX SUL TERRITORIO
DELLA REGIONE. - (Interpellanza)
PRESIDENTE
: Do lettura dell'interpellanza in oggetto
presentata dai Consiglieri Torrione, Pascale e Breuvé:
INTERPELLANZA
Un noto quotidiano di Torino, in un servizio sul costruendo
elettrodotto che dovrebbe attraversare le colline dell'Apuania,
della Versilia e i Monti pisani titolava "L'elettrodotto è brutto e
fa male alla salute".
Nel sottolineare la netta presa di posizione dei Sindaci dei
Comuni interessati al passaggio di una linea elettrica, di potenza
identica a quella del Superphoenix che attraversa la nostra
Regione, l'articolista poneva l'accento sulla possibilità che i
campi elettrici e magnetici potrebbero arrecare danno alla salute
in primo luogo della popolazione e in via subordinata della
fauna.
Dal momento che il problema esiste purtroppo ed anche in
maniera marcata per la nostra Regione, i sottoscritti Consiglieri
regionali
INTERPELLANO
l'Assessore compente per conoscere:
a) se la Giunta regionale si è posta il problema
dell'incidenza negativa dei campi elettromagnetici provocati dal
passaggio dell'elettrodotto Super-phoenix sul territorio della
nostra Regione ed in caso affermativo a quali conclusioni è
approdata;
b)
se è intenzione della Giunta affidare ad una
apposita Commissione di esperti l'incarico di uno specifico studio
sulle conseguenze negative dei campi elettromagnetici sulla salute
umana e della fauna in considerazione del fatto che una consistente
fetta del nostro territorio anche antropizzato è interessato al
passaggio dell'elettrodotto "Super-phoenix";
c)
se l'Enel abbia in proposito fornito garanzie atte
a scongiurare il pericolo determinato dai campi magnetici ed
elettrici quali elementi portatori di leucemia, cancro infantile,
disturbi mentali, ecc.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Ritorniamo sul Super Phoenix,
argomento che in passato ci è stato particolarmente caro in tutti i
sensi, perché la Regione ha pagato non piccole conseguenze a causa
dell'attraversamento del suo territorio e perché questa vicenda
sembra non finire mai.
Inizio l'illustrazione dell'interpellanza in questione
rileggendo le prime righe di un quotidiano di Torino che, parlando
dell'elettrodotto che dovrà attraversare la Versilia, ha titolato
l'articolo con le parole: "L'elettrodotto è brutto e fa male alla
salute". Nello stesso articolo si dice: "L'ENEL sta pagando in
miliardi ed in prestigio una salatissima bolletta per il blocco
deciso dalla Magistratura di un gigantesco elettrodotto che da La
Spezia percorre le colline dell'Apuania, della Versilia ed i monti
pisani. La linea elettrica di potenza fra le maggiori d'Europa,
380.000 chilovolts, con i suoi tralicci alti più di 40 metri (Ed in
questo caso noi facciamo un pochino scuola perché i nostri in certi
punti sono alti "solo" 70 metri) è messa sotto accusa dagli
abitanti delle zone attraversate, perché reca offesa al paesaggio e
perché da molte parti si teme che i campi elettrici e magnetici, in
prossimità dei paesi, possano nuocere alla salute delle
popolazioni".
Costoro si stupiscono del passaggio di questo elettrodotto e
sull'argomento, come riporta il giornale, è intervenuta anche la
Magistratura, mentre noi abbiamo ormai il nostro elettrodotto sulla
testa, con i pali non pitturati di verde, ma di bianco e rosso
perché si possano vedere da lontano. È inutile voler riaprire la
questione del Superphoenix, ma dico solo che la sensibilità che il
Consiglio regionale aveva dimostrato nei confronti dell'operazione
che, come definimmo allora, "ci è passata letteralmente sulla
testa, in tutti i sensi", ha dei riflessi non solo sull'impatto
ambientale, ma addirittura sulla salute dei cittadini. Secondo
quanto è riportato nell'articolo in questione, infatti, pare che la
presenza dei campi elettromagnetici, dovuti al passaggio della
corrente a 380 chilovolts, determini dei disturbi...
(...INTERRUZIONE...)...500 chilovolts? Tutto aumenta! Allora il
mio discorso è ancora più "ad hoc".
Dicevo comunque che il passaggio di questa linea pone dei
problemi di una certa gravità e pare che ciò sia stato anche
convalidato da certi studi di carattere scientifico, perché, come
dice l'articolista "...i campi elettrici e magnetici potrebbero
essere origine di leucemia, di cancro infantile, disturbi mentali e
impotenza sessuale". Non è che ci preoccupi molto l'ultima di
queste conseguenze, però credo che di fronte alla presa di
posizione di tutti i Consigli comunali e dei Sindaci interessati
dall'attraversamento dell'elettrodotto lungo le Alpi e le colline
dell'Apuania, della Versilia e dei monti pisani, noi, che "abbiamo
la fortuna" di avere già il Superphoenix che ci passa sulla testa,
dobbiamo fare questo discorso con una certa attenzione. Infatti il
Superphoenix attraversa anche delle zone non solo d'una
incomparabile bellezza paesaggistica, ma anche antropizzate, ed in
quelle zone in cui non è presente l'uomo è presente un certo tipo
di fauna del tutto particolare.
Sembra infatti che questi fenomeni elettromagnetici abbiano
delle conseguenze notevoli sull'uomo e sulla stessa fauna. In un
articolo dell'Espresso, che poneva anche questo problema,
intitolato "Il pericolo corre sul cavo", si diceva: "Il campo
elettromagnetico generato da cavi ad alta tensione fa male agli
uomini ed agli animali. L'ENEL dice di no, ma alcuni esperti sono
molto allarmati". Io dico che si tratta di un capitolo in più che
si aggiunge all'ormai ricca vicenda del Superphoenix. Noi siamo
tornati sull'argomento perché ci ha allarmato questa notizia di
stampa, convalidata anche da altre, come quella dell'Espresso che
ho appena citato, e noi riteniamo che il Governo regionale si debba
occupare dell'argomento per vedere se effettivamente esiste un
incidenza negativa dei campi elettromagnetici in prossimità del
passaggio dell'elettrodotto Superphoenix e se non sia il caso, a
questo punto, di affidare ad un gruppo di tecnici lo studio di
questi fenomeni al fine di essere tranquillizzati, anche solo,
sulla non nocività dei fenomeni stessi.
L'ENEL da parte sua sembra smentire nella maniera più categorica
che il passaggio di cavi determini delle conseguenze, dovute al
campo elettromagnetico, sulla salute dei cittadini. Sappiamo però
che l'ENEL è l'ente preposto alla vendita dell'energia elettrica e
quindi la sua voce, in questo caso, può anche sembrare interessata.
Noi vorremmo essere tranquillizzati in questo senso dai
rappresentanti del Governo regionale e per questo motivo abbiamo
sollevato, nell'interesse dell'intera collettività valdostana e
della salvaguardia anche della nostra fauna, questo problema in
sede consiliare. Grazie.
PRESIDENTE
: Ha chiesto la parola l'Assessore alla Sanità
ed Assistenza Sociale,Voyat; ne ha facoltà.
VOYAT (U.V.):
Nous avons demandé à d'autres Régions en
Italie si par hasard elles avaient de la documentation concernant
ce problème. Toutes les Régions que nous avons interpellées ont dit
qu'elles n'en avaient pas et qu'elles ne s'étaient jamais
intéressées à ce problème. Deuxièmement, nous avons déjà une
commission, prévue par la loi 70 de '82, qui doit s'intéresser à ce
problème et c'est la commission régionale pour la protection
sanitaire de la population contre les risques des radiations
ionisantes: cette commission sera mise au courant et sera intéresse
si c'est le cas de faire des recherches dans le domaine.
Je voudrais à ce sujet, lire une relation que m'ont préparé les
techniciens sur ce qui concerne le problème posé par le parti
socialiste: "Le caratteristiche delle onde elettromagnetiche e
quindi le loro proprietà variano in un campo estremamente ampio.
Ogni onda elettromagnetica è caratterizzata dalla lunghezza d'onda
e dalla frequenza, che sono fra loro inversamente proporzionali.
L'energia associata ad ogni radiazione è invece proporzionale alla
frequenza...
Lo sviluppo industriale ha contribuito ad aumentare la
polluzione elettromagnetica, in quanto tutte le apparecchiature che
generano, trasmettono e funzionano con corrente elettrica
alternata, emettono radiazione elettromagnetica. Inoltre, il numero
di impianti costruiti appositamente per emettere onde
elettromagnetiche nell'atmosfera, come radar, impianti per
radiotelecomunicazioni, stazioni televisive e stazioni di
radiodiffusione, sono continuamente in aumento, sia come numero che
come potenza delle singole installazioni. In ogni caso
l'inquinamento elettromagnetico interessa tutto il globo e, se non
viene studiato un adeguato programma di controlli e non vengono
istituiti sistemi di sorveglianza, nel prosimo futuro l'uomo
potrebbe entrare in un'era di polluzione energetica comparabile
all'attuale polluzione chimica.
L'attenzione degli studiosi solo recentemente è stata rivolta
agli effetti delle microonde, in seguito all'impiego di impianti
radar di grande potenza. Allo stato attuale sono abbastanza ben
conosciuti i rischi e i danni legati all'impiego di microonde da 30
kiloherz a 300 megaherz e di radiofrequenze da 300 megaherz a 300
gigaherz. In molti stati europei ed extra-europei sono stati
stabiliti limiti massimi di esposizione alle radiofrequenze ed alle
microonde, sia per i lavoratori professionalmente esposti, sia per
la popolazione nel suo complesso. Per quanto riguarda l'Italia, si
è ancora in attesa di normative di questo genere ed esiste solo una
circolare del Ministero della Sanità.
Poco si sa invece degli effetti dell'esposizione a campi
elettromagnetici di bassissima frequenza, quale quello che si
verifica in vicinanza delle linee elettriche aeree. Con tutte le
cautele dettate dall'incompletezza e dall'opinabilità degli scarsi
risultati di indagini sperimentali epidemiologiche, è possibile
indicare alcuni apparati per i quali vi è qualche evidenza di una
compromissione, sia pure reversibile, a seguito dell'esposizione a
radiazioni delle cosiddette frequenze industriali. I sistemi e gli
apparati che potrebbero configurarsi come organi bersaglio, o
comunque necessitare di una particolare sorveglianza medica, sono
il sistema nervoso e l'apparato cardiocircolatorio. A conferma del
fatto che le esposizioni a campi elettromagnetici, provocati da
linee ad alta tensione (come dicevamo prima a bassissima frequenza)
non sono ancora state studiate, si può citare "Le centre
international d'information de securité et d'hygiène du travail, du
Bureau International du travail de Genève" che ha censito 139
articoli apparsi nella letteratura scientifica dal 1962 al 1981,
riguardanti le radiazioni elettromagnetiche e, di questi, soltanto
uno, di un autore russo, riguarda il campo elettrico attorno ad una
linea di trasporto di elettricità". Con questo possiamo dire,
almeno per quanto siamo riusciti a trovare, che il trasporto di
energia, soprattutto quello aereo, non è considerato pericoloso e
non ci sono ancora studi in materia.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je ne peux pas entrer dans les détails
de l'interpellation, mais je veux dire que, malheureusement, encore
une fois, dans l'affaire Super-Phoenix, la Région a eu l'ingénuité
d'accepter le projet tel qu'il avait été présenté, c'est-à-dire
qu'il s'agissait de substituer les vieux pylônes. Je dis
malheureusement car là, encore une fois, on doit payer un choix que
quelqu'un d'autre à fait. En effet le Gouvernement qui n'avait pas
eu le courage de dire qu'il voulait accepter de faire en Italie les
centrales nucléaires a accepté d'être actionnaire d'une activité
qui est ailleurs; par conséquent l'énergie a dû être transférée en
Italie et on a dû encore une fois accepter un "dictat" que
quelqu'un nous a obligés. Et là je dis malheureusement car on a
payé en tant qu'Administration, toute une série de dégâts à
différents niveaux et vraiment je souhaite - comme disait
l'Assesseur - qu'il n'y ait pas d'autres dégâts à payer, surtout
pour la santé des différentes personnes concernées.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io ricordo che, quando nel mese di
marzo del 1984 per primi abbiamo sollevato in Consiglio regionale
questo problema, noi davamo proprio questa interpretazione e cioè
pensavamo che l'ENEL avesse presentato un progetto di modifica del
vecchio elettrodotto che sorpassava il Colle del Gran San Bernardo.
Dopo si capì che quell'elettrodotto veniva completamente
smantellato e che al suo posto se ne sarebbe costruito un
altro.
È certo molto deprimente dire oggi "l'avevamo detto", però,
senza voler togliere nulla alle responsabilità dell'ENEL e degli
organi dello Stato, è opportuno riconoscere che è esistita una sia
pur piccola responsabilità da parte di coloro (come i Sindaci delle
comunità attraversate) che hanno consentito che quell'operazione
dissennata passasse sulla loro testa. In questo Consiglio ho già
avuto modo altre volte di essere critico nei confronti di alcuni
amministratori locali, ma ripeto oggi queste mie critiche, perché
oltretutto c'è stata a volte anche una certa benevolenza, specie
quando, anzichè pretendere l'uso dell'elicottero, è stata
caldeggiata l'apertura o l'uso delle strade interpoderali. Questa è
un'altra delle tante situazioni che si sono verificate in Valle
d'Aosta.
Tornando all'argomento più specifico della nostra interpellanza,
ricordiamo che l'Assessore ha concluso la sua esposizione dicendo
che non c'è alcun timore per quanto riguarda la salute. Io invece
dico che la questione della pericolosità dei campi elettromagnetici
è estremamente controversa. Io non voglio fare delle considerazioni
di carattere scientifico, nelle quali non sono assolutamente
competente, ma mi sembra riduttivo che l'Assessore si limiti a
leggerci un'osservazione fatta da chissà quali tecnici. Da chi è
stata fatta quella relazione? Forse dai tecnici
dell'Assessorato?
(...INTERRUZIONE...)
Da tecnici dell'U.S.L.? Io dico solo che ci sono fior di tecnici
a livello europeo ed americano che dicono esattamente il contrario.
Mi auguro, per il bene della nostra Regione, che al danno
all'ambiente non si aggiunga, come diceva anche il Presidente,
anche il danno alla salute, perché quella sarebbe veramente una
iattura mortale per la nostra Regione.
Al di là del fatto paesaggistico però, mi stupisce la presa di
posizione di tutti i Comuni della Versilia, che hanno detto di no
al passaggio dell'elettrodotto, più in funzione dei danni che
provoca alla salute che non degli stessi danni che può provocare
all'ambiente ed al paesaggio, tanto che, stando a "Il Giornale",
della cosa si preoccupano i pretori di Sarzana, Pietrasanta,
Viareggio e Pisa. Se non ci fosse nessun pericolo, tutte queste
autorità giudiziarie non avrebbero certamente iniziato l'azione
ostativa al passaggio dell'elettrodotto.
Cito anch'io uno studioso ungherese che non parla della salute
degli uomini, ma di quella degli animali e dice che: "Le mucche
fatte pascolare per un'estate (ciò riguarda anche noi) sotto linee
a 750.000 chilovolts (e siamo vicini alla potenza che indicava
prima il collega Consigliere Tamone) hanno mostrato alterazioni
nello stato fisico della pelle e comportamento irrequieto". Mi si
consenta una battuta, ma già il risanamento del bestiame non va
troppo bene, non vorrei che si abbattessero ulteriori calamità sul
patrimonio bovino della nostra Regione. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK