Consiglio Regionale della Valle d'Aosta - Oggetto del Consiglio n. 1577 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1577 del 18 novembre 2015 - Resoconto
OGGETTO N. 1577/XIV - Interrogazione: "Adozione di
provvedimenti per una efficace promozione turistica della regione
nei confronti della Confederazione elvetica".
Presidente
- La parola all'Assessore Marguerettaz.
Marguerettaz (UV)
- Grazie Presidente.
Mi congratulo con il collega Ferrero per l'interrogazione,
perché mette l'accento su condizioni particolari che l'evoluzione
dei mercati finanziari internazionali mette a disposizione del
nostro sistema turistico. Oggi il fatto che venga messo l'accento
sul mercato svizzero non è un caso, perché da alcuni mesi vi è
stata una modifica sui cambi che ha decisamente modificato il
nostro orizzonte, e quindi i miei ringraziamenti perché mi dà
l'opportunità di evidenziare quelle che sono le attività, pur
considerando le risorse disponibili fatte in tale direzione.
La prima domanda è puntuale: quali sono le risorse che sono
state destinate per la promozione. Noi abbiamo due delibere che
sono state adottate in generale per tutta l'attività
programmatoria: la delibera n. 36 del 16 gennaio 2015 e la delibera
n. 2 del 9 gennaio 2015 (la prima è di 313 mila euro e la seconda
di 110 mila euro). La prima riguarda le azioni promozionali sui
mercati esteri, mentre la seconda l'organizzazione di viaggi di
familiarizzazione in Valle d'Aosta per i giornalisti; sono due cose
diverse, ma tra di loro sono ovviamente complementari.
Qual è la quota di queste spese dedicate alla promozione in
Svizzera del 2014 e del 2015? In particolare nel 2014 e all'inizio
del 2015, quando ancora dovevamo conoscere l'evoluzione del mercato
dei cambi, l'attività fatta nello Stato svizzero aveva una logica
diversa, nel senso che la Svizzera, essendo un territorio dove
convivono culture francofone, germanofone e italiane, era inserita
in
cluster
linguistici, per cui l'azione nei confronti della
Svizzera francofona veniva fatta insieme alle attività nei
confronti di Francia e Belgio francofono, così come per la Svizzera
tedesca si faceva un ragionamento insieme alla Germania e
all'Austria. Per il 2014 abbiamo quindi sostanzialmente queste due
linee di azione che complessivamente valevano 20 percento delle
risorse a disposizione. Per quanto attiene il 2015, noi abbiamo
attivato delle risorse - sempre per ospitalità per i giornalisti -
con una delibera di inizio anno del 2015 per 110 mila euro, e
rispetto all'altro tipo di attività c'è anche lì una delibera
generale che abbiamo modificato ultimamente con una delibera
dell'inizio di ottobre, perché abbiamo fatto un lavoro coordinato
con 13 strutture alberghiere che si sono un po' definite "alta
gamma"; all'interno di questa attività noi abbiamo destinato 10
mila euro specifici per un'azione mirata con la Svizzera e gli
albergatori 20 mila euro (loro risorse). Sono quindi confluite in
un'azione coordinata 30 mila euro in modo specifico sul settore
dell'alta gamma sul mercato svizzero. Questa ovviamente è
un'attività che abbiamo fatto nel secondo semestre del 2015 e per
il 2016 proseguiremo con un'azione puntuale proponendo un po' le
nostre eccellenze, l'enogastronomia in particolare, perché abbiamo
un mercato che è molto interessante.
Ci sono poi azioni specifiche che sono state fatte con i
commercianti, per esempio quando c'è stata l'azione
Commercianti
in Festa
o quant'altro. Vi sarete accorti - come il
sottoscritto - che il sabato, la domenica e i giorni in cui ci sono
manifestazioni commerciali abbiamo una presenza svizzera ad Aosta
importante nei nostri esercizi commerciali; pertanto, anche lì,
un'azione comunicativa su azioni puntuali. Vi anticipo - l'ho visto
con il collega Donzel - che venerdì in Giunta regionale ci sarà
anche questo, è un'operazione limitata e non voglio ovviamente
magnificarla, ma è un'azione puntuale nei confronti del giornale
più diffuso nel Canton du Valais che è
Le Nouvelliste
, in
cui ci sarà una promozione specifica degli eventi artigianali
seguiti dall'Assessorato dell'industria.
Concludo. Se le azioni sulla Svizzera erano l'obiettivo di
questa interrogazione condividiamo appieno, e cercheremo di
intensificarle sfruttando questo momento particolare in cui il
cambio è particolarmente favorevole; quanto alla qualità della
nostra offerta, crediamo di mantenere un livello qualitativo molto
alto, quindi di per sé è già oggetto di particolare
appetibilità.
Presidente
- Grazie. La parola al collega Ferrero.
Ferrero (M5S)
- Grazie Presidente.
Questa interrogazione voleva soprattutto avere un valore
propositivo, propositivo perché? Perché di recente io sono stato ad
esempio alla
Foire du Valais
e ho notato, anche con un po'
di disappunto, che a questa manifestazione - che ha una portata
veramente notevole per quanto riguarda il Cantone vallese, ma anche
il
Canton de Vaud
- non c'era lo stand della Valle d'Aosta!
Sinceramente mi è dispiaciuto, perché forse alla fine lì si
trattava penso di centinaia di migliaia di visitatori che arrivano
da tutta l'area e lì magari un piccolo investimento avremmo potuto
farlo. Stessa cosa per il Gran San Bernardo e il Monte Bianco: noi
abbiamo comunque una partecipazione nella società del Traforo del
Gran San Bernardo e in quella società del Traforo del Monte Bianco,
e allora perché non approfittare di questa congiuntura con un
franco che è così forte per fare qualche promozione come quelle che
fa ad esempio già il museo Gianadda di Martigny, perché non
ampliare queste promozioni e invogliare gli svizzeri a venire a
farsi anche la puntatina da noi? Perché una puntatina di una
macchina con quattro svizzeri può valere - ne parlavamo oggi con
l'Assessore - come spesa per un pranzo e una cena magari 250 o 300
euro, per loro è lo standard normale. E allora perché non
approfittare di questo? Perché non metterci in contatto o perché
l'Assessorato non si fa promotore anche con l'Amministratore della
SITRASB (la società del Traforo) di una compartecipazione che
potrebbe essere in quella direzione?
Ho acquisito i dati dei transiti degli autoveicoli svizzeri
dalla Svizzera verso l'Italia, ed effettivamente - mantenendomi
solo fino alla fine del mese di settembre, perché ovviamente sono
stati richiesti fino a quel momento - ho visto che alla fine del
mese di settembre più o meno hanno raggiunto il livello dell'anno
scorso. Questo cosa vuol dire? Che abbiamo ancora tutte le feste di
Natale, un periodo bello grasso, e che sostanzialmente - io azzardo
una previsione - a livello semplicemente di transiti potremmo avere
avuto un incremento di transiti svizzeri in Valle d'Aosta del 10 o
addirittura del 15 percento. Quanti di questi siamo riusciti
effettivamente a intercettarne? Quanti sono andati magari a
mangiare o a stare qualche giorno nel Canavese o sono andati verso
altre destinazioni? C'è da dire comunque che qui, alle spalle,
abbiamo un potenziale notevole; prima di andare a cercare il
turista russo o giapponese, che vanno benissimo, noi, qui, a pochi
passi, abbiamo persone che vengono in albergo e magari fanno la
settimana bianca, persone che potrebbero essere fidelizzate, e una
serie di weekend che adesso magari fanno da un'altra parte o in
Francia potrebbero venire a farli in Valle d'Aosta, perché ci sono
situazioni comunque vantaggiose. Secondo me questa è una cosa che
deve essere analizzata perché ci potrebbe costare abbastanza poco e
potrebbe anche far sì che la nostra partecipazione alle società dei
Tunnel - quello del Monte Bianco e quello del Gran San Bernardo -
abbia effettivamente poi un rilievo. Abbiamo una parte del
pacchetto azionario, decidiamo, diamo un'indicazione affinché ci
sia un incremento dei transiti che poi andrebbe anche a rimpolpare
le casse delle società che gestiscono i Trafori.
Mi auguro quindi veramente una maggiore attenzione. Per
manifestazioni che riguardano il Vallese e che riguardano il
Canton de Vaud
la presenza della Valle d'Aosta secondo me
dovrebbe essere indispensabile in quest'ottica, perché veramente,
facendo un giro degli stand, c'era un vuoto. Erano presenti tante
altre realtà, erano addirittura presenti realtà di altre regioni
italiane che avevano preso lo stand e che non era carissimo. Vedere
che noi eravamo assenti ha stonato un pochettino. Al di là dei
discorsi autonomistici, questo era un discorso veramente di
portafoglio e secondo me queste occasioni non vanno perse, i soldi
vanno trovati.
Presidente
- Grazie. Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK