Consiglio Regionale della Valle d'Aosta - Oggetto del Consiglio n. 276 del 4 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 276 del 4 gennaio 1984 - Resoconto
OGGETTO N. 276/VIII - ELEZIONE DEL PRESIDENTE DELLA GIUNTA
REGIONALE.
PRESIDENTE:
La parola al Consigliere Mafrica; ne ha
facoltà.
MAFRICA - (P.C.I.)
: Io formalizzo la richiesta di rinvio
della nomina del Presidente della Giunta.
Chiedo quindi che sia rinviata l'elezione del Presidente della
Giunta per dare tempo alle forze politiche, ai Gruppi del Consiglio
regionale di trovare una soluzione alla crisi che sia più adeguata
alle necessità del momento.
PRESIDENTE
: Signori Consiglieri, c'è una proposta di
rinvio pregiudiziale proposta dal Consigliere Mafrica.
C'è qualcuno che chiede la parola? Secondo la prassi uno
dovrebbe essere favorevole ed uno contrario.
La parola al Consigliere Lanivi, ne ha facoltà.
LANIVI - (Féd. DP-UVP):
Noi non siamo d'accordo sulla
proposta di rinvio perché credo che in questo momento, la Regione
abbia bisogno di un governo, per cui riteniamo il rinvio soltanto
dilatorio e chiediamo quindi che si proceda con i lavori.
PRESIDENTE
: Se nessuno prende la parola in favore del
rinvio pongo in votazione la proposta di rinvio formulata dal
Consigliere Mafrica:
ESITO DELLA VOTAZIONE
Presenti: 32
Votanti: 32
Favorevoli: 13
Contrari: 19
Il Consiglio non approva
PRESIDENTE
: La parola al Consigliere Perrin; ne ha
facoltà.
PERRIN - (U.V.):
Je serai extrêmement bref parce que je
ne veux pas répondre à certaines provocations qui ont été faites
dans les interventions précédentes.
Il est clair que, lorsque le 22 décembre les forces de la
majorité ont pris acte des démissions du Président du Gouvernement,
Mario Andrione, elles étaient conscientes de la nécessité et de
l'urgence d'arriver à la formation d'un nouveau Gouvernement
régional et ceci, évidemment, pour différentes raisons: des raisons
d'ordre moral, des raisons d'ordre politique, économique et
social.
Il y a avant tout le grave problème du Casino, que les forces de
la majorité n'ont nullement l'intention ou l'envie de minimiser. Ce
problème a éclaté, ce problème a démontré, hélas, que la Vallée
d'Aoste n'est plus cette île que ironiquement un collègue de
l'opposition a voulu décrire, mais nous ne nous arrêtons pas à
cette description; si cela s'est vérifié, o'est le signe qu'un
changement est en train de s'opérer dans le tissu social de la
Vallée d'Aoste et il faut donc, évidemment, y poser tous les
remèdes nécessaires, parce que, nous de la majorité, nous voulons
que le peuple valdôtain reste un peuple montagnard avec sa fierté
et si quelque chose a modifié, elle n'arrive pas de son
intérieur.
Donc ce problème du Casino est là, problème sur lequel il faut
faire clarté, problème sur lequel nous devrons discuter longuement
pour trouver des solutions qui soient les plus adéquates à la
réalité valdôtaine.
Pour ce qui est du passé, il
y
a une enquête de la
Magistrature; nous ne pouvons que souhaiter que la Magistrature
elle même fasse le plus rapidement possible ce qu'elle doit faire;
nous sommes prêts à collaborer, dans l'autonomie, évidemment, que
la Magistrature doit avoir, si la chose est nécessaire.
Mais il y a aussi le présent et le futur du Casino et pour le
présent et le futur, si nous voulons faire clarté, si nous voulons
arriver à trouver des solutions, il faut qu'il y ait un
Gouvernement qui puisse agir, qui puisse, à travers son action,
poser des remèdes et en prévoir pour le futur.
Je sais que le Gouvernement a déjà nommé des experts en droit,
la Commission Affaires Générales élargie aux Chefs de Groupe en a
fait autant, nous attendons, avec leur collaboration, de connaître
quelles sont les possibilités réelles, mais il faut évidemment agir
dès aujourd'hui.
Il
y
a ensuite d'autres motivations qui nous ont poussés
à reformer immédiatement un Gouvernement régional et ce sont ce qui
a été déjà affirmé: la situation économique, la grave crise
industrielle est là. Nous sommes conscients qu'on ne peut pas
descendre au-dessous d'un certain barème dans l'emploi dans ce
secteur, qu'on ne peut pas développer énormément d'autres secteurs
(voir le tertiaire), que nous ne pouvons pas baser notre économie
uniquement sur le tourisme, parce qu'il suffit d'une année
d'enneigement ou de non enneigement exceptionnel, comme celle-ci,
pour mettre en crise ce secteur aussi.
Il
y
a ensuite une situation sociale à laquelle il faut
poser remède: dans la même Ville d'Aoste va se poser très bientôt,
dans quelques mois, le grave problème de la maison pour toute une
série de "sfratti obbligatori" qui seront mis en oeuvre, évidemment
il faut qu'il
y
ait un organisme, un gouvernement qui puisse
répondre à cette exigence.
Il y a ensuite une situation politique qui doit être affrontée
et ce sont les rapports avec le Gouvernement central, rapport mis
en cause par la tentative d'amoindrir les ressources financières de
la Région, à travers le retranchement des 2/10, mais aussi la
sauvegarde de tous nos autres droits statutaires et aucun de
ceux-là n'a été rappelée dans cette salle aujourd'hui même.
Et bien, face à cette urgence, nous avons voulu arriver
rapidement à la réélection du Gouvernement, en répétant - c'est
vrai - la même formule que nous avions décidé il y a quelques mois,
au mois de septembre.
Pourquoi? Nous croyons, les forces de la majorité croient dans
la validité de l'alliance élaborée après les résultats électoraux
du 26 et 27 juin dernier.
Nous croyons dans cette alliance parce qu'elle n'a pas été bâtie
sur une volonté de pouvoir mais sur la discussion d'un programme.
C'est dans la validité de ce programme que nous croyons et jusqu'à
ce - je l'ai déjà dit - que les forces de la majorité croiront en
ce programme, nous retendrons valable cette alliance.
D'ailleurs la recherche de n'importe quelle autre solution
aurait certainement apporté de graves retards à la formation d'un
nouveau gouvernement régional, graves retards qui auraient empêché
d'entreprendre les solutions nécessaires pour affronter les
situations dont j'ai parlé tout à l'heure, mais qui auraient pu
porter aussi un autre très grave danger institutionnel, parce que
nous savons tous que le Président du Gouvernement régional de la
Région Autonome de la Vallée d'Aoste, à côté de sa charge de
Président, est aussi investi des fonctions que dans les autres
Régions ont les préfets.
Or, en retardant la nomination du Président du Gouvernement, vue
la situation actuelle, vu ce qui se passe, nous craignons fort
qu'il y aurait eu le danger de la nomination de la part du
Gouvernement central d'un Commissaire préfectoral, ce qui aurait
été la chose la pire et certainement non souhaitable.
C'est pour cela que nous procéderons à l'élection du Président
du Gouvernement et de la nouvelle Junte de l'exécutif régional.
Nous nous rendons compte évidemment que nous traversons un
moment extrêmement particulier et c'est justement pour cette raison
que nous avons voulu un Gouvernement à terme, Gouvernement qui
démissionnera au plus tard le 4
juillet, vu que nous sommes
aujourd'hui le 4 janvier et, entre-temps, évidemment ce
Gouvernement aura la possibilité d'agir avant tout en attendant les
résultats de l'enquête de la Magistrature que, nous sommes
convaincus, seront, à ce moment là, terminés et nous aurons la
possibilité de discerner ceux que la Magistrature retiendra
coupables, ceux qu'au contraire, elle même, retiendra
innocents.
Ce Gouvernement aura la possibilité de sauvegarder les droits
statutaires de la Région, de garantir en même temps la continuité
administrative, puisqu'un bouleversement dans l'exécutif régional
aurait fait que, pendant plusieurs mois, il y
aurait eu de
la part des nouveaux Assesseurs beaucoup d'incertitude, puisque
chaque métier a besoin de sa période d'apprentissage et le
Gouvernement aura ainsi la possibilité de procéder dans la
réalisation d'une partie (évidemment, vu qu'il s'agit d'un
Gouvernement à terme) du programme que les mêmes forces de la
majorité ont longuement discuté, ont établi et ont présenté au mois
de septembre dernier, en extrapolant de ce programme certains
points prioritaires que nous retenons extrêmement urgents.
Ce n'est pas pour cela que nous voulons nous fermer en
nous-mêmes, tout en maintenant la distinction des rôles entre
majorité et opposition; nous sommes largement ouverts et nous
l'avons déjà dit au moment de la formation du Gouvernement
démissionnaire aux forces de l'opposition, sur des points
particuliers.
D'ailleurs en certaines commissions - voire la Commission
Affaire Générales, voire déjà la collaboration de toutes les forces
politiques en ce Conseil, la Commission spéciale pour l'industrie
qui est à l'ordre du jour du prochain Conseil et que nous espérons
puisse rapidement se mettre au travail, verra aussi la présence de
toutes les forces politiques en plus des forces sociales,
économiques, syndicales, etc.,- et donc sur les problèmes concrets,
sur le problème du Casino, sur le problème de l'industrie, sur le
problème de la maison, nous aurons la possibilité de nous
confronter et la majorité sait, en ce cas-là, accepter l'aide, les
bons conseils qui peuvent venir de la part de l'opposition, j'ai
dit, tout en maintenant nos rôles respectifs de majorité et
d'opposition.
Ma tache n'était pas tellement celle d'illustrer un programme
mais uniquement de présenter le candidat à la Présidence du
Conseil, candidat qui a été choisi par les forces de la
majorité.
Et bien le candidat, vous le connaissez, c'est M. Auguste
Rollandin.
Je n'ai pas besoin de faire ses louanges, d'ailleurs je sais
qu'il n'aimerait pas qu'on le fasse et d'ailleurs il n'en a pas
besoin.
Nous l'avons connu depuis 1978, à la gestion du Département de
la Santé,
Département qui demandait à ce moment-là, vu qu'on devait
appliquer en Vallée d'Aoste la réforme sanitaire, voulue par la loi
833; et bien, nous avons pu apprécier d'un côté son enthousiasme,
son intelligence, sa volonté, sa capacité, son dur travail,
qualités qu'il a aussi démontrées en ces quelques mois, dans la
nouvelle tâche qui lui a été confiée.
Et bien, avec la certitude qu'il pourra continuer avec ces mêmes
qualités, je lui souhaite dès maintenant un bon travail non pour la
majorité, non pour le mouvement auquel il appartient, mais pour le
bien de la Vallée d'Aoste toute entière, parce que je sais que, élu
à cette charge, il saura être le Président de tous les
Valdôtains.
PRESIDENTE
: La parola al Consigliere Torrione; ne ha
facoltà.
TORRIONE - (P.S.I.):
Non farò un intervento di replica a
quanto ha detto l'amico Perrin, voglio solo formalizzare una nostra
proposta che avrei fatto prima dell'intervento dello stesso
Consigliere Perrin.
E' una proposta di ordine politico alla quale, tra l'altro, il
Consigliere Perrin non ha dato una risposta, cioè di affidare al
Presidente della Giunta, alla cui elezione noi potremo concorrere,
un mandato esplorativo per definire i termini della futura
Giunta.
Lo facciamo proprio perché condividiamo le ultime parole che il
Consigliere Perrin ha esplicitato nei confronti dell'ex Assessore
Rollandin.
Riteniamo che questa possibilità di mutamento, anche nel quadro
dell'organico della Giunta regionale, possa trovare una sua
concretezza, una sua completezza proprio perché alla guida va un
uomo che noi stimiamo.
In questo noi riteniamo di avere una risposta politica e
vorremmo che questa risposta si concretizzasse con un voto.
PRESIDENTE
: Gradirei che il Consigliere Torrione
chiarisse meglio il senso della votazione e della proposta, per
poterla mettere ai voti.
Se fa un ordine del giorno lo possiamo mettere ai voti.
La parola al Consigliere Torrione; ne ha facoltà.
TORRIONE - (P.S.I.):
Se qualcuno della maggioranza si
alza e ci dice che la nostra proposta non è accettabile, allora il
discorso è puramente politico e non formale, sul piano del
voto.
Io credevo che questo fosse un discorso che potesse inserirsi
anche in una votazione, visto che noi avremmo partecipato o meno
all'elezione del Presidente della Giunta, nell'eventualità che
avesse accettato questo che noi ritenevamo fosse un mandato
esplorativo.
Se invece la risposta politica è negativa, noi non siamo così
sciocchi da pretendere un voto su una proposta del genere.
PRESIDENTE
: Ha chiesto la parola il Consigliere Perrin;
ne ha facoltà.
PERRIN - (U.V.):
Je croyais, dans mon intervention
extrêmement brève, avoir déjà donné, une réponse au Conseiller
Torrione.
Nous sommes, évidemment, contraires à ce mandat exploratif et
nous voulons procéder selon l'accord qui a été atteint déjà le 22
décembre dernier entre les forces de la majorité; accord qui a été
communiqué à la presse et à toutes les forces politiques.
Et c'est conformément à cet accord que la majorité veut
marcher.
PRESIDENTE
: Penso che il Consigliere Torrione abbia avuto
la risposta.
La parola al Consigliere Berti; ne ha facoltà.
BERTI - (Art. e Comm. Vald.):
Dopo 9 anni di governo
Andrione, caduto ingloriosamente, l'attuale maggioranza,
irresponsabilmente, propone i medesimi uomini e la stessa formula,
per lo meno da quanto asserito e scritto in questi giorni e come
pure chiaramente emerge dall'intervento del Presidente dell'Union
Valdôtaine.
Al momento della formazione della nuova Giunta, il sottoscritto
si era astenuto proprio per la spregiudicatezza di alcuni uomini
che componevano l'esecutivo, per l'insensibilità verso quei
problemi che riguardavano soprattutto la nostra economia.
In questi mesi come pure nella precedente legislatura, si è
governato con un metodo arrogante, dittatoriale, di clientelismo
soprattutto negli appalti, nonostante che il sottoscritto ed il
nostro movimento avesse sempre chiesto un incontro per potere
allargare le ditte da invitare ai relativi appalti.
Ma il risultato è sempre stato il medesimo con l'aggiudicazione
dei medesimi uomini alle solite imprese. Le piccole imprese
artigiane operanti in Valle d'Aosta che sono ben 3.500, e che
costituiscono la ossatura portante della nostra economia, sono
state abbandonate al loro destino, limitandone perfino gli
interventi finanziari e i pochi finanziamenti concessi sono stati
dimezzati dall'inflazione, per effetto delle lungaggini
burocratiche.
Quando è stata costituita la FINAOSTA per rendere più elastico
l'intervento finanziario, tutti i componenti il Consiglio l'hanno
accolta come un toccasana. Ma ben presto, e in coincidenza con le
elezioni del giugno scorso, questa si è rivelata fonte di
clientelismo e, subito dopo, ha operato una restrizione del credito
al di là di quello concesso dai tradizionali istituti di credito,
fino a sfociare, nei giorni passati, nell'arresto del suo
Presidente.
Una Giunta nata quindi sotto il segno dell'arroganza e che
soltanto l'organo massimo dello Stato italiano, la Magistratura, ha
decapitato con un mandato di cattura il suo capo.
A questo punto erano inevitabili le dimissioni dell'intera
Giunta, ma dal punto di vista politico sono giunte tardive ed
ingloriose. E' di questi giorni la notizia che le medesime forze di
maggioranza vogliono riconfermarsi con i medesimi uomini,
nonostante i drammatici fatti che hanno coinvolto personaggi
politici di primo piano, esponenti di quei partiti che si accingono
a eleggersi tuttora nell'esecutivo, cercando di minimizzare i fatti
che hanno coinvolto la nostra Regione.
La vicenda Casinò, essendo ancora in mano alla Magistratura,
potrebbe dare ancora delle sorprese con altri arresti. Se vogliamo
davvero voltare pagina, ci pensino bene i colleghi Consiglieri
della maggioranza, ad un momento di riflessione e non contando solo
sui numeri matematici che oggi danno loro ragione.
Il problema morale è al di là di quei numeri e se si vuole
davvero, ad ogni costo, eleggere oggi, come Assessori, i medesimi
che componevano la precedente Giunta, si propongano uomini
diversi.
Dipenderà dal nuovo Presidente e dalle sue dichiarazioni se si
vuole davvero dare una immagine nuova della amministrazione
regionale.
In caso contrario il mio voto sarà negativo.
PRESIDENTE
: La parola al Consigliere Baldassarre; ne ha
facoltà.
BALDASSARRE - (P.S.D.I.):
Signori Consiglieri, signor
Presidente, i Consiglieri che mi hanno preceduto nella prima
tornata, penso che siano stati esaurienti anche perché stancamente,
da mesi, andiamo rivedendo sempre le stesse cose, e da mesi
troviamo l'arroganza dall'altra parte.
Certe le previsioni danno la ripresentazione, meglio ancora, per
copiare un termine, una fotocopia della passata Giunta.
L'unica novità forzata è quella del Consigliere Rollandin di cui
noi, socialdemocratici, abbiamo una stima particolare; però
volevamo condizionare il nostro voto ad una richiesta, cioè la
richiesta avanzata dal compagno Torrione, di un mandato
esplorativo.
La risposta è stata negativa, quindi anche il nostro voto sulla
nomina del Consigliere Rollandin sarà negativo.
Ma, secondo me, qui era necessario cambiare questa maggioranza e
cambiare gli uomini. Io non sono un difensore di Andrione, non lo
sono mai stato, me ne guarderei bene, però non è il solo
responsabile politico e amministrativo della situazione che si è
venuta a creare. Quindi c'è una responsabilità collegiale, la
responsabilità di questa maggioranza e di questa Giunta della quale
fanno parte la D.C. ed il Partito Repubblicano Italiano, il partito
del moralismo. Il Consigliere De Grandis continuamente combattuto,
le sue dichiarazioni ai giornali sono sempre sofferte, però al
momento di votare, lo vedo sollecito ad alzare la mano, qualunque
sia la situazione.
Vorrei chiedere al Partito Repubblicano di questo atteggiamento
e di questo moralismo e di questo atteggiamento di attaccamento a
questa maggioranza.
Per quanto riguarda la Democrazia Cristiana, io mi auguro che in
6 mesi possa cambiare atteggiamento, anche nei confronti di noi
forze politiche socialiste che governiamo insieme a Roma; c'è un
rapporto diretto, per cui mi auguro che in questi 6 mesi si possa
verificare un cambiamento nella D.C..
Ma se questa maggioranza non intende cambiare gli uomini della
Giunta, allora, signori Consiglieri, andiamo alle elezioni
anticipate, diamo la possibilità agli elettori di decidere.
Qui 18-19 Consiglieri non possono decidere contro la volontà
dell'elettorato!
Quindi sarebbe più corretto ricorrere alle elezioni anticipate,
le quali possono preoccupare qualcuno, ma non certamente noi. A me
personalmente non mi toccano proprio! E' necessario arrivare a
questo chiarimento, ma qui nessuno ci vuole arrivare, perché si
vuole seguire la strada della durezza, la strada
dell'oltranzismo.
Vi rammento che l'ex Presidente Andrione, e gliene do merito,
aveva un atteggiamento capace di dominare sulla maggioranza.
Speriamo che questi atteggiamenti di ostilità creati in questo
Consiglio dal Presidente Andrione terminino con la nomina di
Rollandin a Presidente della Giunta.
Siamo tutti stanchi di udire sempre le stesse cose, per cui
brevemente dirò che noi voteremo contro l'elezione del Consigliere
Rollandin.
PRESIDENTE:
La parola al Consigliere Mafrica; ne ha
facoltà.
MAFRICA - (P.C.I.):
Evidentemente il sismografo della
maggioranza non ha ancora registrato il terremoto che tutta la
popolazione valdostana sta sentendo.
Il Presidente dell'Union Valdôtaine ci ha ribadito che
l'alleanza non è fondata che sui programmi. Questi programmi sono
venuti dopo 9 anni, e hanno una loro validità. C'è da dire che i 9
anni trascorsi, hanno nei fatti, contraddetto quei programmi; i
metodi di governo usati concretamente dalla Giunta nei 9 anni
passati non hanno certamente rispettato quelli previsti in quei
programmi.
Noi non crediamo che gli uomini e la Giunta, che si sono
comportati in questo modo durante i 9 anni precedenti, possano
avere cambiato e mentalità e metodi di governo solo perché le forze
politiche hanno sottoscritto quei programmi.
Siamo perciò fermamente contrari alla scelta che si sta per
fare, ci sarà il nostro contributo sui problemi dell'occupazione,
della casa, della salute, non mancherà il nostro contributo per la
difesa dell'autonomia finanziaria e dei diritti della Valle
d'Aosta, ma siamo convinti che anche questo nostro contributo non
sarà sufficiente a risolvere i problemi perché occorre cambiare
radicalmente strada.
Faremo la nostra parte; prendiamo atto che la Giunta entro il 4
luglio si dimetterà, ci auguriamo che in questi 6 mesi, quelle
riflessioni che alcune forze politiche hanno cominciato a fare,
vadano avanti, procedano e pertanto portino a quella svolta
necessaria per il futuro della Valle d'Aosta che noi abbiamo
proposto.
Noi non rilasciamo attestati di stima al Presidente in pectore
della Giunta, non perché non lo stimiamo ma perché nei suoi
confronti e di tutta la Giunta pensiamo di continuare con la stessa
correttezza e serietà che pensiamo di avere usato verso i
responsabili dell'Amministrazione fino a questo momento.
PRESIDENTE:
La parola al Consigliere Pedrini; ne ha
facoltà.
PEDRINI - (P.L.I.):
Signor Presidente, io vorrei
continuare, se lei ed i Consiglieri me lo consentono, un pensiero
di linea e di correttezza che avevo fatto nell'ultimo Consiglio
regionale chiedendo le dimissioni del Presidente Andrione e della
Giunta.
In quell'occasione avevo detto che, a nome del Partito Liberale
e mio, avrei desiderato che questa Giunta si dimettesse, che tutti
i suoi membri si chiudessero in un bel salone, che facessero un
esame di coscienza, possibilmente anche guardandosi negli occhi e
poi in uno specchio, e che noi poi saremmo stati disposti a
rivederli tali e quali, ad assumere nuovamente la carica di
Assessori.
Sappiamo delle traversie del Presidente. Noi volevamo dire
alcune cose, ma Mafrica e Riccarand mi hanno preceduto per cui
ritengo totalmente inutile ripeterle, però indubbiamente io non
posso disgiungere quello che era il nostro pensiero e la nostra
linea da quello che avevo detto nell'ultima riunione.
Viene ad essere prospettato un Presidente di Giunta nuovo:
rimane la stessa Giunta di prima.
Io desidererei - ne vorrei la conferma dal prossimo Presidente
della Giunta - che il 4 luglio '84 sia lui che la sua Giunta si
presentassero dimissionarie, e vorrei si prendesse atto di alcune
altre richieste che formulerò tra qualche minuto.
Detto questo, noi intendiamo dare la possibilità a questo
Presidente e a questa Giunta di lavorare per 6 mesi. E lo facciamo
anche richiamandoci non già alla stima e alla considerazione che
qua tutti hanno estrinsecato - perché tutti vogliono entrare in
Giunta - ma solamente richiamandoci a quella conferenza stampa in
cui il futuro Presidente della Giunta si è rivolto alla stampa,
agli uomini politici presenti, con quei termini, se vogliamo
ottocenteschi, di pulizia, di onestà, di rettitudine che a noi
liberali particolarmente piacciono e a cui siamo sensibili. Questo
è stato il punto di discussione in seno al nostro partito, che si è
riunito ben due volte per varie e varie ore, per sfociare poi in un
ordine del giorno che sono stato incaricato di leggere e nel quale
sono contenute alcune richieste alle quali desidereremmo avere
risposta dal Presidente in pectore della Giunta, prima della
votazione della Giunta stessa.
Avrei avuto tante altre cose da dire, ma non ritengo che sia
questo il momento, perché avremo agio di entrare meglio nel merito
delle questioni, sia con la Commissione di inchiesta che è stata
nominata e di cui faccio parte, sia sotto altri profili e in altre
occasioni. Direi che dopo una mattinata del genere, un ordine del
giorno, uscito dalla direzione del P.L.I. ieri sera, stia a
significare la posizione del partito stesso.
"La Direzione regionale del Partito Liberale della Valle
d'Aosta, riunitasi ad Aosta il 3.1.1984,
premesso che il Partito Liberale rappresenta da sempre quelle
forze culturali, socio-economiche e di lavoro che si riconoscono
nello stato di diritto e che oggi guardano con crescente
preoccupazione al deterioramento dell'istituzione; premesso che il
Partito Liberale può e deve occupare uno spazio reale in forza
delle sue tradizioni di partito, di cittadini integerrimi,
rifuggendo da posizioni ambigue per non avallare il deterioramento
della morale pubblica; tenuto conto della grave situazione venutasi
a creare in Valle d'Aosta, a seguito dei provvedimenti della
Magistratura, sui quali non ritiene per ora, esprimere giudizi, pur
auspicando che l'azione in corso contribuisca a fare chiarezza
sulla conduzione della cosa pubblica e porti senza inutili e
dannosi clamori ad individuare le effettive responsabilità;
preso atto che l'attuale maggioranza che governa la nostra
Regione intende, dopo avere accolto le dimissioni presentate dal
Presidente della Giunta riproporre al Consiglio regionale la stessa
formula di governo per un periodo a termine di mesi 6; chiede
responsabilmente un serio e franco confronto fra tutte le forze
politiche presenti in Consiglio, nessuna esclusa, per individuare
una via atta a portare la nostra Regione fuori dalla grave crisi
nella quale è venuta a trovarsi.
Per contribuire a ciò, la Direzione regionale del Partito
Liberale della Valle d'Aosta indica alcune azioni concrete da
attuarsi subito quali:
1) maggior rigore nella conduzione finanziaria da realizzarsi
con una gestione efficiente che deve passare attraverso una
gestione altrettanto efficiente per il contenimento drastico della
spesa pubblica e con il conseguente ridimensionamento dell'apparato
burocratico assistenziale in atto.
(In questo è compresa anche la nostra richiesta che facemmo, e
che votammo solo noi liberali con i comunisti, dei 9/10 alla
Regione Valle d'Aosta: così come ci battemmo allora, penso ci
batteremo adesso. Riuscimmo allora, tutti insieme a far sì che i
9/10 ci fossero dati, tranne poi, immediatamente, col nuovo
governo, tornare ai 7/10).
2) Riorganizzazione e riqualificazione della burocrazia
regionale, con precise assunzioni di responsabilità dal vertice
alla base.
(Su questo vi assicuro che presenterò domani quella mozione
presentata a nome del Partito Liberale in cui si richiede la nomina
di una Commissione di inchiesta sul palazzo regionale. I soliti
sciacalli, quando uno dice una cosa, subito vedono la possibilità
di ritorcerla contro chi l'ha detta, anche se è detta in buona fede
e se si vuole veramente avere una fattiva collaborazione con chi
regge il governo regionale. Infatti sono andati immediatamente da
tutti gli impiegati della Regione a dire che il Partito Liberale e
per esso Pedrini, li vuole incastrare, perché sono tutti dei
"fagnani", cioè gente poco per bene. Io ero stato molto chiaro, ma
questi soliti "sciacalli" sono subito andati a dire questo. Io
avevo espresso un concetto ben chiaro e cioè che prima di tutto, vi
è un livellamento di potere e di direzione che assolutamente non è
più concepibile, che non vi è alcuna conduzione di comando sul
personale, e che la maggioranza dei nostri impiegati lavora, ma che
non è giusto che questa maggioranza lavori anche per quelli
"fagnani").
Revisione delle convenzioni in atto per la gestione della Casa
da gioco di Saint-Vincent, concentrando in una unica società la
gestione di tutti i giochi, e mantenendo al maggior livello il
riparto fiscale a favore della Regione. Impegnarsi poi, a mettere
in atto lo studio per una razionale gestione futura onde evitare il
ripetersi dei fatti in questi giorni contestati.
Affermare la unanime volontà di avviare in tempi brevi, una
coraggiosa e sana politica industriale che, valorizzando la
vocazione territoriale e la capacità delle imprese locali,
favorisca una ricomposizione del tessuto produttivo, premiando la
capacità innovativa, la necessaria formazione di una effettiva
integrazione fra il sistema industriale privato e pubblico e le
strutture del terziario avanzato, nonché un corretto rapporto di
integrazione fra medie e piccole imprese industriali e artigianali
bandendo nel contempo il salvataggio di aziende decotte (parlo del
passato e non di quelle attuali) che fino ad ora sono vissute
unicamente a spese delle pubbliche risorse e quindi della
Regione.
(E ciò lo chiediamo e lo diciamo nell'interesse e solo
nell'interesse stesso dei lavoratori che hanno diritto ad avere un
posto fisso e non saltare da un anno all'altro, da una azienda
all'altra, da un nome all'altro, non sapendo mai con esattezza se
hanno la sicurezza del posto di lavoro).
Ciò premesso, la Direzione regionale del Partito Liberale della
Valle d'Aosta dà mandato al proprio rappresentante in seno al
Consiglio regionale di proporre i provvedimenti sopra indicati e,
se accolti, di mantenere nei confronti della maggioranza che andrà
a costituirsi, una posizione di critica astensione e
collaborazione, auspicando nel contempo, che al termine dei 6 mesi
si formi una nuova maggioranza che possa guidare senza sospetti ed
equivoci la nostra Regione sino al termine della legislatura".
Con questo, Signor Presidente, mi pare di avere espresso in
poche parole e in pochi minuti dei concetti chiari, che io spero
vengano approvati dal Presidente in pectore di questa Giunta e
dalla Giunta stessa.
Chiediamo delle cose talmente chiare che penso non si possa dire
di no ad un ordine del giorno di questo genere.
Naturalmente lascio la responsabilità del tutto a chi di dovere
e riprenderò la parola al momento della votazione per dichiarazione
di voto su quanto succederà tra poco.
PRESIDENTE
: Signori Consiglieri, non c'è più nessuno
iscritto a prendere la parola, per cui chiudo la discussione
generale e do la parola per le dichiarazioni di voto.
La parola al Consigliere Torrione, ne ha facoltà.
TORRIONE - (P.S.I.):
Abbiamo preso atto con rammarico che
la nostra proposta, che non voleva essere assolutamente strumentale
ma voleva rappresentare un atto di opportuna meditazione, non ha
trovato consenso tra le forze di maggioranza. Ci dispiace e
pertanto annunciamo il nostro voto contrario alla elezione del
Presidente.
Il Consigliere Perrin, nel suo intervento, ha sollecitato
l'attenzione e la sensibilità delle forze di minoranza a
collaborare per la soluzione di alcuni problemi. La nostra
disponibilità va ricercata nell'ambito della nostra collocazione
politica, di forza di opposizione; riteniamo che ci siano alcuni
problemi su cui meditare a fondo e pertanto, in questa nostra
collocazione e da questa nostra angolazione, noi daremo il
contributo necessario.
Riteniamo e lo ribadiamo che la fretta sia stata una cattiva
consigliera. I problemi della Valle d'Aosta sono urgenti - lo ha
detto Mafrica e lo ha ribadito il Consigliere Pedrini adesso
annunciando la sua posizione di attesa critica -; vorrei riferirmi
all'amico Pedrini dicendogli che i problemi che ha sciorinato qui,
purtroppo non possono essere risolti in un arco di 6 mesi ma in un
arco di un paio di anni, perché sono di una tale portata
...INTERRUZIONE ... E' un atto di fede quello di Pedrini! Speriamo
che non si tramuti in un atto di dolore!
A questo punto diciamo che, obiettivamente, s'è aperto tutto un
contenzioso nei confronti dello Stato ed in questo ambito noi
daremo il nostro contributo. Questo Stato, che si fa sempre più
lontano se si tenta di collocare la Valle d'Aosta in una realtà
sostanzialmente diversa, si può invece avvicinare, ed è anche
indispensabile aprire un confronto duro sui fatti concreti, a
condizione che ci si presenti con estrema dignità a questo
confronto.
Noi abbiamo svolto il nostro compito di oppositori in questo
Consiglio, intendiamo mantenere questa nostra posizione, riteniamo
che non si possa, in questo caso, essere ottimisti come l'amico
Pedrini, anche perché l'ottimismo è della volontà. In questo caso
noi che siamo così solleciti ad uno slogan che ci appartiene,
abbiamo invece il pessimismo della ragione nei confronti di questa
maggioranza, che tende sempre di più ad individuarsi nell'Union
Valdôtaine.
Bisognerà che un discorso di tipo diverso lo si apra anche nei
confronti delle altre forze politiche e mi auguro che le segreterie
dei partiti siano sensibili e sollecite nei confronti di coloro che
compongono questa maggioranza e che dovranno pur dare, anch'esse,
una valutazione della situazione.
Abbiamo sentito l'amico Perrin e abbiamo preso atto di quello
che ci ha detto o di quello che non ci ha detto. Aspettiamo, anche
in questa sede, una giustificazione da parte degli amici della D.C.
e di quegli altri partiti di ispirazione nazionale nei confronti
dei quali non abbiamo sovente rivolto la nostra attenzione e,
guarda caso, partiti che ci vedono, tra l'altro, collaborare a
livello di governo nazionale. Questo spunto lo offriamo perché,
obiettivamente il momento è molto grave e non intendiamo risolverlo
con un assalto all'arma bianca, come qualcuno ci poteva anche
suggerire; ci rendiamo conto che l'assalto sarebbe nocivo nei
confronti dell'autonomia stessa della nostra Regione. Noi ci
poniamo in una posizione di fermezza nei confronti di questa
maggioranza e anche di critica attesa, però giudicheremo questa
maggioranza dai comportamenti non solo amministrativi, ma anche dai
comportamenti delle singole forze che la compongono e rammentando
loro, obiettivamente, un discorso di tipo diverso, che può portare
a conclusioni politiche e programmatiche sostanzialmente
diverse.
Ci dispiace quindi di esplicitare ancora un nostro no, per la
seconda volta - lo avevamo già fatto nel giugno scorso -. Possiamo
dire che neanche stavolta abbiamo superato l'esame e - per
riprendere quel famoso "certificat d'attitude" - siamo
costantemente respinti; ci auguriamo che fra 6 mesi il discorso
possa essere diverso. Posso capire certe resistenze, la Valle
d'Aosta ha bisogno di essere amministrata in maniera
sostanzialmente diversa, ha bisogno della collaborazione di forze
che finora sono state all'opposizione. Noi non ci vergogniamo a
dire che la nostra battaglia noi la combattiamo, non facciamo dei
falsi moralismi per partecipare al governo della Regione. Lo
diciamo perché qui l'ipocrisia sembra generare, a volte, delle
incomprensioni. Noi non siamo assolutamente ipocriti; riteniamo che
dai posti di governo potremmo dare il nostro contributo alla
soluzione di importanti problemi della Valle d'Aosta. Lo abbiamo
fatto nel passato, lo stiamo facendo in altri enti e quindi non ci
vergogniamo assolutamente di proporre le nostre candidature.
Niente di drammatico, les jeux sont fait. Purtroppo, mai frase
si è tanto bene adattata ad una situazione, aspettiamo con ansia,
"en attendant Goudeau".
PRESIDENTE:
La parola al Consigliere Aloisi per
dichiarazione di voto; ne ha facoltà.
ALOISI - (M.S.I.):
La maggioranza si è trovata di fronte
a due soluzioni: la prima era quella di riproporre la medesima
maggioranza con le stesse forze politiche. La seconda, che io avrei
auspicato, era quella di coinvolgere tutte le forze politiche
presenti in Consiglio regionale per formare un governo di unità
regionale. Tra le due è stata scelta la peggiore.
Mi spiego: ho un brutto presentimento e non vorrei trovarmi nei
panni del collega Consigliere futuro Presidente della Giunta. Se,
per eccesso, dovesse succedere che qualche componente della Giunta
dovesse essere inquisito, (non voglio dire arresto, non voglio
esagerare; è una ipotesi che dai presentimenti generali sembra che
sia veritiera) a questo punto ci troveremmo, con un nuovo esecutivo
dimissionario.
Io invito le forze di maggioranza a riflettere su questo aspetto
che è molto delicato. Abbiamo oggi l'opportunità di formare un
governo regionale composto da tutte le forze, in attesa che si
chiarisca questa grave situazione di crisi che ha coinvolto tutta
la Valle. E io, ripeto, non vorrei trovarmi
in quelle condizioni, cioè ritornare qui tra qualche giorno per
riproporre una nuova Giunta.
Per queste mie perplessità non mi sento né di astenermi, né di
votare a favore di questa maggioranza, per cui voterò contro per
coerenza e correttezza proponendo naturalmente, come ho fatto nel
mio primo intervento, una opposizione costruttiva e quindi
augurandomi che queste mie previsioni non siano veritiere.
PRESIDENTE:
Poiché non c'è nessun altro che chiede la
parola per dichiarazione di voto, rammento al Consiglio che
l'articolo 33 dello Statuto stabilisce che il Presidente della
Giunta è eletto dal Consiglio fra i suoi componenti con elezione
mediante scrutinio a schede segrete, a maggioranza assoluta o, dopo
un secondo scrutinio, a maggioranza relativa.
Pertanto si passa alla votazione a schede segrete.
VOTAZIONE SEGRETA
ESITO DELLA VOTAZIONE
Presenti: 34
Votanti: 33
Astenuti: 1 (Pedrini)
Schede valide: 33
Schede bianche: 11
Hanno ottenuto voti:
Rollandin Augusto: 21
Bondaz Giovanni: 1
PRESIDENTE
: Proclamo eletto il Consigliere Rollandin,
Presidente della Giunta, e lo invito a prendere posto al banco
della Presidenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK