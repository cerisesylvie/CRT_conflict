Consiglio Regionale della Valle d'Aosta - Oggetto del Consiglio n. 236 del 20 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 236 del 20 aprile 1983 - Resoconto
OGGETTO N. 236/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Devo fare presente ai Consiglieri che in
questo ultimo periodo sono pervenute una serie notevole di
iniziative legislative, sia da parte dei Consiglieri che da parte
della Giunta regionale, di cui darò lettura.
Voi sapete che siamo in fase di scadenza dell'attività
legislativa e che le Commissioni sono oberate di lavoro; pertanto
non mi sento, come Presidente del Consiglio, di assicurare che
tutti questi oggetti saranno sottoposti all'esame del
Consiglio,
Disegni di
legge presentati:
Proposta di legge n. 503, presentata dal Consigliere De Grandis,
in data 6 aprile 1983, concernente: "Istituzione della consulta
regionale per la condizione femminile". (I^Commissione).
Disegno di legge n. 504, presentato dalla Giunta regionale in
data 7 aprile 1983, concernente: "Finanziamento per l'anno 1983 per
consentire l'ultimazione della rete regionale di
radio-comunicazioni per il servizio di protezione civile di cui
alla L.R. 24.8.1982, n. 42". (iscritta all'ordine del giorno).
Disegno di legge n. 505, presentato dalla Giunta regionale in
data 7 aprile 1983, concernente: "Concessione di un contributo
straordinario al consorzio regionale per la tutela, l'incremento e
l'esercizio della pesca nella Valle d'Aosta". (I^ e II
^
Commissione).
Disegno di legge n. 506, presentato dalla Giunta regionale in
data 7 aprile 1983, concernente: "Proseguimento e rinnovo della
concessione dell'indennità compensativa annua agli imprenditori e
conduttori di aziende agricole". (I
^
e III
^
Commissione).
Disegno di legge n. 507, presentato dalla Giunta regionale in
data 7 aprile 1983, concernente: "Proroga per l'anno 1983, della
L.R. 24.12.1982, n. 95, concernente la concessione di premi a
conduttori di aziende agricole che contribuiscono alla
conservazione del paesaggio agricolo-montano e alla difesa
idrogeologica del suolo" (I^ e III. Commissione).
Disegno di legge n. 508, presentato dalla Giunta regionale in
data 7 aprile 1983, concernente:"Aumento limitatamente all'anno
1983, della spesa per l'applicazione della L.R. 17.7.1981, n. 40
recante provvidenze a favore di cooperative agricole e di
associazioni di produttori agricoli" (già iscritta all'ordine del
giorno).
Disegno di legge n. 509, presentato dalla Giunta regionale in
data 7 aprile 1983, concernente: "Modificazioni e integrazioni alla
L.R. 11.8.1975, n. 39 concernente ordinamento delle guide e
portatori alpini in Valle d'Aosta" (già iscritta all'ordine del
giorno).
Disegno di legge n. 510, presentato dalla Giunta regionale in
data 8 aprile 1983, concernente: "Piano socio-sanitario della
Regione Valle d'Aosta per il triennio 1983/85" (IV
^
Commissione).
Disegno di legge n. 511, presentato dalla Giunta regionale in
data 8 aprile 1983, concernente: "Modificazioni alla L.R.
30.1.1981, n. 6 recante provvidenze dirette a favorire lo sviluppo
ed il potenziamento delle cooperative di produzione e lavoro, di
trasporto, miste e loro consorzi" (III^ Commissione)
Disegno di legge n. 513, presentato dalla Giunta regionale in
data 11 aprile 1983, concernente: "Contributi alle Comunità Montane
nelle spese ordinarie di gestione - Adeguamento stanziamento legge
regionale 5 aprile 1973, n. 13" (I
^
Commissione).
Disegno di legge n. 512, presentato dalla Giunta regionale in
data 11 aprile 1983, concernente: "Istituzione del Corpo Regionale
dei Vigili del Fuoco volontari" (già iscritto all'ordine del
giorno).
Disegno di legge n. 514, presentato dalla Giunta regionale in
data 11 aprile 1983, concernente: "Rifinanziamento della legge 15
maggio 1974, n. 13, concernente: "Provvedimenti intesi a favorire
la più ampia informazione sull'attività della Regione"
(I
^
Commissione).
Disegno di legge n. 515, presentato dalla Giunta Regionale in
data 11 aprile 1983, concernente: "Istituzione del Comitato
regionale per la distribuzione dei prodotti petroliferi agevolati
per l'agricoltura" (III
^
Commissione).
Disegno di legge n. 516, presentato dalla Giunta regionale in
data 11 aprile 1983, concernente: "Aumento della spesa per
l'applicazione della L.R. 24. 10.1973, n. 34, recante provvidenze a
favore di cooperative agricole e di associazioni di produttori
agricoli" (I^ Commissione).
Disegno di legge n. 517, presentato dalla Giunta regionale in
data 11 aprile 1983, concernente: "Aumento per l'anno 1983 della
spesa annua per l'applicazione della L.R. 23.6.1975, n. 27
concernente provvedimenti in favore dei terreni montani"
(I
^
Commissione).
Disegno di legge n. 518, presentato dalla Giunta regionale in
data 11 aprile 1983, concernente: "Provvidenze a favore di imprese
artigiane" (I
^
e III
^
Commissione).
Disegno di legge n. 519, presentato dalla Giunta regionale in
data 11 aprile 1983, concernente: "Rifinanziamento per l'anno 1983
delle leggi regionali concernenti l'adesione della Regione ai
consorzi garanzia fidi fra gli albergatori, gli industriali e gli
agricoltori della Valle d'Aosta" (I
^
e
III
^
Commissione).
Disegno di legge n. 520, presentato dalla Giunta regionale in
data 11 aprile 1983, concernente: "Soppressione dei patronati
scolastici e del consorzio regionale dei patronati scolastici"
(V
^
Commissione).
Disegno di legge n. 521, presentato dalla Giunta regionale in
data 13 aprile 1983, concernente: "Aumento limitatamente all'anno
1983 della spesa per l'applicazione della L.R. recante norme per il
risanamento del bestiame in Valle d'Aosta nei riguardi delle
brucellosi, tubercolosi e mastiti" (I^ e
IV
^
Commissione).
Disegno di legge
n. 522, presentato dalla Giunta
regionale in data 13 aprile 1983, concernente: "Misure urgenti per
la tutela dei beni culturali" (I
^
II
^
e
V
^
Commissione).
Proposta di regolamento n. 22, presentata dalla Giunta regionale
in data 11 aprile 1983, concernente: "Modifica al regolamento
regionale 5.2.1962 per l'esecuzione di servizi, di opere e di
lavori in economia" (I
^
Commissione).
Proposte di leggi statali:
Proposta di legge statale n. 21, presentata dal Consigliere
Minuzzo in data 7 aprile 1983, concernente: "Modifiche alla legge
costituzionale 26 febbraio 1948, n. 4" (I^ Commissione).
Disegni di
legge vistati
:
Si comunica che il disegno di legge n. 432 approvato dal
Consiglio regionale in data 24 marzo 1983, con provvedimento
legislativo n. 181 recante: "Riapprovazione, ai sensi dell'ultimo
comma dell'art. 31 dello Statuto della L.R. concernente:
"Inquadramento del personale trasferito alla Regione ai sensi del
Decreto del Presidente della Repubblica 22.2.1982" è divenuto
esecutivo ai sensi dell'ultimo comma dell'art. 31 dello
Statuto.
Disegni di legge non vistati:
Disegno di legge n. 485, concernente: " Norme concernenti
l'istituzione delle scuole ed istituti scolastici regionali, la
formazione delle classi, gli organici del personale ispettivo,
direttivo e docente, il reclutamento del personale di ruolo e non
di ruolo, l'immissione straordinaria in ruolo di insegnanti precari
e l'utilizzazione dei locali e delle attrezzature scolastiche".
Deliberazioni vistate: n. 13
E' stata vistata dal Presidente della Commissione di
Coordinamento la seguente deliberazione consiliare, per la quale
erano stati richiesti e trasmessi chiarimenti; n. 155 concernente:
"Acquisto di alcune porzioni del fabbricato denominato Casa Forte
Castel sito in Comune di Pont Saint Martin".
Deliberazioni non vistate: --Riunioni di Commissioni:
Ufficio di Presidenza: 1
I
^
Commissione: 2
IV^ Commissione: 2
IV^Commissione: 1
I
-
e III
^
Commissione in riunione
congiunta: 3
Commissione speciale per l'Informazione: 1
PRESIDENTE:
Per quanto riguarda l'attività collaterale
informo il Consiglio che in data 7 aprile 1983 si è svolta presso
questa Presidenza una riunione cui hanno preso parte chi vi parla,
l'On. Isacco Nahoum, Presidente dell'ANPI per il Piemonte, il
Sindaco di Chivasso, Riva Cambrino, allo scopo di studiare
eventuali iniziative per ricordare la storica data della
dichiarazione di Chivasso del 1943, nell'ambito delle
manifestazioni per la celebrazione del 40° anniversario della Lotta
di Liberazione. Dalla riunione è emersa l'opportunità della
promozione di un convegno per ricordare questa data fondamentale
della storia della Resistenza Valdostana.
Nei giorni 15 e 16 si è svolta ad Aosta, nel salone delle
Manifestazioni, la Conferenza regionale per l'informazione,
organizzata da questa Presidenza, dalla Commissione consiliare
speciale per i problemi dell'informazione, dal Comitato regionale
per i servizi radiotelevisivi e dall'Associazione giornalisti.
Tra breve sarà distribuito a tutti i Consiglieri il repertorio
della legislazione regionale della Valle d'Aosta, curato dai
Servizi di Segreteria della Presidenza del Consiglio.
Il repertorio comprenderà tutta la legislazione della Regione a
decorrere dalla sua istituzione fino a gennaio 1983, consta di un
indice alfabetico cronologico e sistematico e sarà periodicamente
aggiornato.
Quest'opera particolarmente impegnativa è stata curata dai
Servizi di Segreteria della Presidenza del Consiglio. Il lavoro è
stato predisposto su indicazione dell'Ufficio di Presidenza e,
tengo a sottolinearlo, è dovuto all'opera di ricerca e
documentazione dei funzionari e dei collaboratori della Presidenza
del Consiglio, in particolare dal Dirigente di servizio, Dottoressa
Della Guardia.
Infine mi corre l'obbligo di informare il Consiglio, lo dirò
anche nella lettera di accompagnamento, che la realizzazione del
repertorio, per il quale ci sono voluti mesi di lavoro costante e
paziente, è stata possibile grazie alla fattiva collaborazione del
personale di copia della Presidenza del Consiglio e della
stamperia.
Con questo hanno termine le comunicazioni del Presidente del
Consiglio, sulle quali apro la discussione.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Concordo con il Presidente del
Consiglio nel ritenere che l'attività delle Commissioni cominci a
essere molto disordinata. In effetti nell'ultima Commissione Affari
Generali ci siamo trovati a dover esaminare disegni di legge dei
quali non ci era pervenuto prima il testo. Si tratta di disegni di
legge che sono stati presentati dopo l'ultimo Consiglio (il 6
aprile) e sono molto numerosi.
Ricordo di aver ricevuto una lettera del Presidente del
Consiglio che invitava tutti i Gruppi e la stessa Giunta a
presentare i disegni di legge entro il 31 marzo, onde evitare che
l'attività delle Commissioni diventasse molto disordinata e che il
Consiglio lavorasse male. Di norma in tutti questi anni abbiamo
esaminato al massimo una decina di disegni di legge al mese; adesso
in cinque giorni, dal 6 all'11 aprile, sono pervenuti una ventina
di disegni di legge della Giunta.
Ci sembra che si sia aspettato troppo prima di portare al
Consiglio provvedimenti che necessitano di un esame. Fra questi
provvedimenti ce ne sono alcuni che sono composti da centinaia di
articoli (ad esempio la legge-quadro per l'urbanistica) o che
constano di allegati di centinaia di pagine. Non ci sembra che sia
serio proporre al Consiglio di esaminare, nell'ultima sua seduta
del 9-10 maggio, tutta questa mole di materiale, a meno che non
vogliamo fare un esame che ha scarso senso, molto raffazzonato. Al
nostro Gruppo è stato detto che una nostra proposta di legge,
quella per la fame nel mondo non poteva essere esaminata perchè
impegnava criteri e metodi che riguardavano la futura Giunta. Non
comprendiamo come si possano invece approvare, in 48 ore, decine e
decine di disegni di legge, fra cui alcuni che interessano tutta la
popolazione valdostana e implicano spese non indifferenti.
Secondo noi la Giunta deve fare delle scelte, non può pretendere
che le Commissioni ed il Consiglio lavorino in questo modo e votino
senza troppa attenzione disegni di legge che spesso sono anche
stesi male o che hanno la parte finanziaria mal combinata. Alcuni
tecnici hanno detto, per definire degli articoli di questi disegni
di legge, che si tratta di un vero e proprio guazzabuglio; non
pensiamo che la Regione Valle d'Aosta possa approvare delle leggi
che hanno simili caratteristiche. Credo che sarebbe opportuno fare
una riunione dei Capigruppo e dei Presidenti di Commissione per
decidere come procedere. Da parte nostra pensiamo che le norme
rispettate fino ad oggi, bene o male, debbano continuare a valere;
non ci sembra che il Consiglio regionale termini i suoi lavori per
il 1983 con la scadenza elettorale. Il Consiglio regionale sarà
rieletto, ci sarà ancora per la nuova Giunta la necessità di avere
fondi a disposizione da spendere nei mesi residui. Non crediamo che
tutto debba essere impegnato dall'esecutivo uscente, ci sarà per il
Consiglio regionale la possibilità di votare, nel 1983, dei
provvedimenti di legge anche da settembre in poi.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.):
Je confesse que je suis toujours plus
étonné de l'attitude de ce Conseil régional à l'égard du drame qui
s'est passé avant-hier à Beirut qui a porté à la mort de 77
personnes et qui risque de détériorer, ou bien de mettre en danger,
l'équilibre dans le moyen orient. Et je m'étonne surtout de
certains partis politiques, qui sont toujours sensibles quand les
événements touchent des peuples et des idéologies qui sont plus
proches aux leurs, mais qui ne s'élèvent pas, dans cette occasion,
pour rappeler ces morts et pour les soumettre à notre
méditation.
Je suis de l'avis que le Conseil régional de la Vallée d'Aoste
difficilement, et je l'ai déjà dit dans d'autres occasions, puisse
influer sur ces événements, mais quand même c'est un devoir de ce
Conseil régional s'arrêter une minute à réfléchir sur les drames
qui concernent des peuples entiers.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA -
(P.C.I.):
Il nostro Gruppo si appoggia
alle parole del Consigliere Tamone per quanto riguarda l'attentato
all'Ambasciata americana di Beirut.
Crediamo, in effetti, che sia stato un passo molto grave e che
potrebbe mettere in discussione una situazione già di per sè
instabile. Non crediamo che si possano esaminare problemi di questo
tipo in chiave di schieramento, come abbiamo fatto in tutte le
altre occasioni; porgiamo alle famiglie delle vittime il nostro
cordoglio e auspichiamo che in quella zona tormentata in cui ci
sono stati ormai in questi ultimi anni migliaia di morti, ci sia
finalmente la pace.
PRESIDENTE:
Colleghi Consiglieri, il fatto di essere alla
fine della legislatura, la somma di comunicazioni riguardanti i
disegni di legge presentati, le parole relative all'attività del
Consiglio regionale, hanno fatto sì che non si sia data la dovuta
importanza ai fatti di carattere nazionale ed internazionale che si
sono svolti in questo periodo. Di questo la Presidenza, e
personalmente il Presidente del Consiglio, si scusa nei confronti
del Consiglio e di quanti hanno voluto ricordare qui, prima di me,
l'attentato all'Ambasciata USA a Beirut e i gravi pericoli che
questo ulteriore gesto irresponsabile può portare per l'equilibrio
e la pace nel mondo.
La Presidenza del Consiglio se ne scusa nei confronti del
Consiglio e dei Colleghi, ed è lieta di costatare come i componenti
dell'Ufficio di Presidenza possano supplire alle eventuali carenze
del Presidente e come il Consiglio sia comunque sempre sensibile
alla vita non solo della nostra Regione, ma dell'umanità, quando
questa è messa di fronte a problemi così tragici ed angosciosi.
Se nessuno chiede più la parola proporrei al Consiglio di
alzarsi in piedi per rendere omaggio, così come ha proposto il
Consigliere Tamone, alla memoria di quelle che sono le vittime non
sono dell'attentato di Beirut, ma di tutti i fatti di sangue, e per
esprimere il nostro cordoglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK