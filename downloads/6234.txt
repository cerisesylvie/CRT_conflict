Consiglio Regionale della Valle d'Aosta - Oggetto del Consiglio n. 697 del 12 luglio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 697 del 12 luglio 1984 - Resoconto
OGGETTO N. 697/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
PRESIDENTE:
Si prosegue l'esame del punto 11 all'ordine
del giorno concernente la ratifica delle deliberazioni di
Giunta.
Oggetto n. 3658 in data 15 giugno 1984
:
Concessione di sussidi straordinari a studentesse frequentanti
nell'anno scolastico 1983/84 la scuola magistrale "San Giuseppe" -
Approvazione e liquidazione della spesa di lire 10.350.000.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Nell'esprimere la mia
perplessità su questa delibera di Giunta, vorrei chiedere i motivi
per cui sono state deliberate queste somme (2 milioni di lire) ad
alcune persone che dovrebbero frequentare l'Istituto San
Giuseppe.
Siccome non ritengo sia necessario dare dei contributi a chi ha
scelto di frequentare una scuola a carattere ecclesiastico, non
sono d'accordo su queste cifre per cui presento 7 emendamenti, che
andrò ad illustrare:
- 1° emendamento: al punto 3) del deliberato si sostituisce
nella parte riguardante la Signora Chanoux Paola di Ducler Rita
Maria l'importo di £ 2.000.000 con £ 500.000;
- 2° emendamento: al punto 3) del deliberato si sostituisce,
nella parte riguardante la Signora Milliery Cristina di Remigio
l'importo di £ 2.000.000 con £ 500.000;
- 3° emendamento: al punto 3) del deliberato si sostituisce,
nella parte riguardante la Signora Polin Elena di Addario Anna
l'importo di £ 150.000 con £ 50.000;
- 4° emendamento: al punto 3) del deliberato si sostituisce,
nella parte riguardante la Signora Rota Sabrina di Bruno l'importo
di £ 200.000 con £ 10.000;
- 5° emendamento: al punto 3) del deliberato si sostituisce,
nella parte riguardante la Signora Stévenin Nadia di Aldo l'importo
di £ 2.000.000 con £ 500.000;
- 6° emendamento: al punto 3) del deliberato si sostituisce,
nella parte riguardante la Signora Thiébat Rosa di Carlo l'importo
di £ 2.000.000 con £ 500.000;
- 7° emendamento: al punto 3) del deliberato si sostituisce,
nella parte riguardante la Signora Vuillermin Tiziana di Bredy
l'importo di £ 2.000.000 con £ 500.000.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Eravamo abituati negli anni scorsi a
decidere su questi sussidi che vengono dati in base ad un bando di
concorso, il quale, mi sembra di ricordare, valeva anche per altri
studenti frequentanti delle scuole fuori valle.
Anche in questo caso la cosa più opportuna era che non fosse la
Giunta a decidere sull'importo da devolvere a questi studenti, ma
che fosse ancora l'apposita Commissione che veniva costituita.
Invece da un po' di tempo l'Assessore Faval, penso per sua scelta,
preferisce non portare certi provvedimenti nella Commissione
consiliare e, in questo caso, decidere personalmente o come Giunta.
Non so infatti con quale collegialità siano state decise le cifre
da assegnare a questi studenti ed in base a quali criteri, ed è
proprio quanto vogliamo sapere dall'Assessore.
Quando c'erano i relativi bandi e quindi dei criteri e dei
parametri fissati, c'erano delle limitazioni stabilite, per
esempio, in rapporto ai redditi; in questa delibera non si fa
nessun riferimento, ma pensiamo che, come minimo, la Giunta si sia
servita di alcuni criteri, di cui vorremmo essere anche noi
informati.
Ci piacerebbe sapere quali sono le motivazioni che hanno portato
l'Assessore e la Giunta regionale a decidere quest'anno su una
questione del genere, quando era molto più semplice andare avanti
con una scelta in base a criteri e fatta da una Commissione
apposita.
Infine vorremmo sapere quali sono in proposito le intenzioni
dell'Assessore per gli anni futuri, e in base alle risposte
dell'Assessore ci riserveremo di assumere eventuali iniziative in
proposito.
Per concludere, ci sembra che la Giunta da un po' di tempo
preferisca decidere direttamente su una serie di questioni, che
prima almeno delegava ad una Commissione, chiedendo agli altri
Consiglieri, a persone esterne e più direttamente interessate di
partecipare alle sue decisioni. Riteniamo questa una scelta non
delle più opportune e speriamo o che ci siano delle motivazioni
valide o quanto meno la motivazione possa portare ad una decisione
del genere solo per questo anno e ritornare per il futuro al modo
di agire precedente.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
J'ai déjà eu occasion hier de rappeler au
Conseil régional que la Vallée d'Aoste est fière d'avoir toujours
placé la culture parmi ses intérêts les principaux. D'ailleurs je
rappelle encore que la Vallée d'Aoste est l'unique Région en Italie
qui paye entièrement les frais pour l'école, et nous, en tant que
Junte régionale, nous croyons de devoir continuer sur cette route,
et ceci est suffisant pour répondre à M. Baldassarre.
En ce qui concerne les questions posées par M. Cout, je crois
qu'il a une mémoire un peu courte, parce que l'allocation de ce
genre de subsides n'a jamais été confiée à une Commission,
justement parce que - et ça a été discuté au Conseil régional - les
bourses d'étude, comme M. Cout sait, puisque souvent il est membre
des Commissions, ont des subsides assez limités par rapport aux
dépenses qu'ici les gens fréquentant cette école doivent soutenir.
D'ailleurs cela se voit très bien d'après la délibération: il
s'agit de 2.500.000 de lires par an et là on voit très bien que les
2 millions qu'on a proposé d'allouer, vont à des gens qui habitent
très loin de la ville d'Aoste et qui devraient affronter toute la
dépense.
La différence entre ceux qui habitent loin - Champorcher, Avise,
Gaby, Brusson, Challant - Saint-Anselme - de 2.000.000 de lires par
rapport aux 2.500.000 de lires, et les autres de 150.000 lires et
de 100.000 lires c'est d'abord parce que les deux autres habitent à
Aoste, et ensuite la première a déjà un subside en ayant une
limitation de la vue. Situation analogue dans l'autre cas. Il est
évident qu'en tout cas les paramètres pour allouer ces subsides
sont les mêmes qu'on utilise dans les concours, seulement qu'il
s'agit là, comme pour les écoles qui ne sont pas en Vallée d'Aoste,
d'avoir le même système d'allocation des subsides.
En ce qui concerne le futur de cette école, j'ai déjà dit au
Conseil régional ce que j'ai proposé à la Junte régionale; en même
temps j'ai envoyé à la Directrice de l'école une proposition de
convention entre la Région et l'école, à laquelle jusqu'à ce moment
je n'ai pas reçu de réponses.
PRESIDENTE
: Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Je connais bien les subsides de
l'Assesseur Faval pour les problèmes de la culture et pour le
renouvellement de l'école valdôtaine, et je n'entre pas dans le
domaine particulier de cette intervention vis-à-vis des demoiselles
qui fréquentent l'Institut "San Giuseppe"; tout de même, dès que
déjà hier on a parlé d'une certaine façon, peut-être formelle, de
voir les problèmes de la part de celui qui vous parle, je voudrais
souligner que je ne suis pas tout à fait d'accord que la forme
n'ait pas une importance, surtout quand la forme est liée à des
problèmes qui sont vus non seulement par les Conseillers régionaux,
mais par les citoyens et par ceux qui sont intéressés aux
différents problèmes.
Donc je viens, pour ce qu'a été l'objection de M. Cout, en
disant que si M. Cout a la mémoire courte, la Junte régionale aussi
a la mémoire encore plus courte, parce qu'elle écrit des choses qui
favorisent des équivoques. Par exemple le deuxième alinéa dit:
"Atteso che l'erogazione di borse e sussidi di studio a studentesse
frequentanti la scuola in argomento non è regolamentata da alcun
bando di concorso, a differenza di quanto avveniva nei precedenti
anni scolastici".
Je voulais souligner que quelquefois - et je le fais aussi parce
qu'on est là pour discuter et le droit du Conseiller est celui de
prendre la parole et de vous entretenir sur les différents
problèmes, ce que je fais en ce moment - la rédaction même des
documents qui sont soumis au Conseil, devrait être plus attentive
et précise. Ce n'est pas une question de forme, parce que là nous
retrouvons aussi la substance. Merci.
PRESIDENTE:
Si passa alla votazione degli emendamenti
proposti dal Consigliere Baldassarre.
Ha chiesto di parlare il Consigliere Dolchi, per mozione
d'ordine, ne ha facoltà.
DOLCHI - (P.C.I.):
Per mozione d'ordine.
Indipendentemente da quello che i gruppi chiederanno per il tipo di
votazione, ritengo che, trattandosi di persone, il regolamento
precisi che si debba procedere per votazione segreta.
PRESIDENTE:
Chiedo al pubblico di abbandonare l'aula, si
procede in seduta segreta. Siccome il Consigliere Baldassarre ha
proceduto ad indicare i nominativi, cosa che non avrebbe dovuto
trattandosi di persone, così come prescrive il Regolamento, chiedo
che questa votazione sia fatta in seduta segreta.
Gli uffici mi fanno sapere che l'art. 42 del Regolamento, al 3°
comma, recita: "Il Consiglio deve discutere in seduta segreta
quando si tratta di questioni concernenti persone".
Si dà atto che dalle ore dieci e minuti dodici il Consiglio
procede in seduta segreta.
Si dà atto che dalle ore 11,18 alle ore 12,05 assume la
Presidenza il Vice Presidente Franco De Grandis.
PRESIDENTE:
Gli
emendamenti presentati dal
Consigliere Baldassarre sono respinti con la seguente
votazione:
- 1° emendamento: I^ e II^ votazione nulle
VOTAZIONE PER SCHEDE SEGRETE
Presenti: 24
Votanti: 7
Schede nulle: 1
Astenuti: 17 (Beneforti, Bondaz, De Grandis, Faval, Lanièce,
Lanivi, Maquignaz, Marcoz, Martin, Pedrini, Perrin, Pollicini,
Ricco, Rolando, Rollandin, Stevenin, Tamone)
Favorevoli: 5
Contrari: 1
- 2° emendamento: I e II votazione nulle
VOTAZIONE PER SCHEDE SEGRETE
Presenti: 28
Votanti: 10
Schede nulle: 1
Astenuti: 18 (Beneforti, Bondaz, Borbey, Chabod, De Grandis,
Faval, Laniecè, Lanivi, Maquignaz, Marcoz, Martin, Pedrini, Perrin,
Pollicini, Ricco, Rollandin, Stévenin, Tamone)
Favorevoli: 8
Contrari: 1
- 3° emendamento: I^ e II votazione nulle
VOTAZIONE PER SCHEDE SEGRETE
Presenti: 27
Votanti: 9
Schede nulle: 1
Astenuti: 18 (Beneforti, Bondaz, Borbey, Chabod, De Grandis,
Faval, Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Stévenin, Tamone, Voyat)
Favorevoli: 5
Contrari: 3
- 4° emendamento: I^ e II votazione nulle
VOTAZIONE PER SCHEDE SEGRETE
Presenti: 23
Votanti: 7
Schede nulle: 2
Astenuti: 16 (Beneforti, Bondaz, Borbey, Chabod, De Grandis,
Faval, Lanièce, Lanivi, Maquignaz, Martin, Pedrini, Perrin,
Pollicini, Rollandin, Stévenin, Tamone)
Favorevoli: 3
Contrari: 2
- 5° emendamento: I^ e II^ votazione nulle. I^ votazione per
schede nulla; II^ votazione per schede nulla.
VOTAZIONE PER SCHEDE SEGRETE
Presenti: 24
Votanti: 11
Schede bianche: 1
Astenuti: 13 (Beneforti, Borbey, De Grandis, Faval, Fosson,
Lanièce, Lanivi, Maquignaz, Marcoz, Pollicini, Ricco, Rolando,
Stévenin)
Favorevoli: 6
Contrari: 4
- 6° emendamento: I^ e II" votazione nulle.
VOTAZIONE PER SCHEDE SEGRETE
Presenti: 29
Votanti: 9
Astenuti: 20 (Aloisi, Beneforti, Borbey, De Grandis, Faval,
Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Torrione,
Voyat)
Favorevoli: 4
Contrari: 5
- 7° emendamento: I^ e II^ votazione nulle.
VOTAZIONE PER SCHEDE SEGRETE
Presenti: 27
Votanti: 7
Astenuti: 20 (Aloisi, Beneforti, Bondaz, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 3
Contrari: 4
Il Consiglio non approva
Si
dà atto che alle ore 12,09 termina la seduta segreta
ed i lavori del Consiglio proseguono in seduta pubblica.
PRESIDENTE:
Metto in votazione la ratifica della
deliberazione n. 3658:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 29
Favorevoli: 21
Contrari: 8
Astenuti: 1 (Tamone)
Il Consiglio approva
Oggetto n. 3722 in data 15 giugno 1984:
Concessione di un contributo straordinario a favore di caseifici
cooperativi per risarcimento ai soci e ai singoli produttori del
danno subito in seguito a mancata vendita di fontine "amare"
prodotte nella stagione invernale 1982/ 1983 - Approvazione e
finanziamento di spesa.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Chiedo la parola per fatto personale,
perché sulla delibera precedente mi era stata negata, visto che si
doveva procedere a votazione segreta e non si potevano più fare
dichiarazioni di voto.
L'Assessore Faval ha affermato che ho la memoria corta: voglio
solo spiegare perché questo non è vero. Intanto diceva bene il
Consigliere Dolchi che nella delibera è specificato che c'erano dei
bandi di concorso negli anni precedenti, quindi forse è qualcun
altro che ha la memoria corta!.... Oppure sarebbe bene leggere
meglio la delibera o prendersi un paio di occhiali, se non si vede
quello che si è scritto!
Se poi andiamo a controllare le deliberazioni precedenti del
Consiglio in riferimento a questa deliberazione di Giunta, per ciò
che riguarda i sussidi di studio per la scuola magistrale "San
Giuseppe", vediamo che all'oggetto n. 550 della seduta del 27
ottobre 1982, pomeridiana, in cui si parlava di "Istituzione di
borse e sussidi di studio da assegnare ad alunni delle scuole
secondarie di secondo grado, di tipo non esistente in Valle
d'Aosta, della scuola magistrale "San Giuseppe" e del liceo
linguistico di Courmayeur, anno scolastico 1982/83. Approvazione ed
impegno di spesa. Approvazione delle norme di assegnazione" era
allegato un bando ben preciso, come dicevo prima.
Il giorno 14 dicembre 1983, nella seduta pomeridiana, è stato
approvato l'oggetto n. 251/VIII, concernente la revisione di tutta
una serie di bandi di concorso e di norme per l'assegnazione di
borse di studio: un oggetto preciso, che dice "Istituzione di borse
e sussidi di studio a studenti delle scuole secondarie di 2° grado
di tipo o indirizzo non esistente in Valle d'Aosta e del liceo
linguistico di Courmayeur. Anno scolastico 1983/1984. Approvazione
delle norme di assegnazione ed impegno di spesa".
Ora, sia in quella seduta sia in sede di Commissioni, era parso
di capire che non sarebbero state assegnate borse e assegni di
studio agli studenti della scuola magistrale, tant'è che nella
seduta del 14 dicembre il Consigliere Fosson, preoccupato per la
questione, aveva chiesto se la mancata assegnazione dipendeva dal
fatto che si voleva ridurre o meno, non incentivando le iscrizioni
alle scuole magistrali, a spesa che era relativa a queste
assegnazioni.
Dalla risposta dell'Assessore Faval si era capito come mai non
si davano quelle borse di studio, quindi noi non c'eravamo posti
altri problemi.
Con questa deliberazione di Giunta, invece, vengono di nuovo
istituite le borse di studio.
I chiarimenti che avevamo chiesto, sui quali ci era stato detto
di avere la memoria corta, erano proprio per fare in modo che dal
prossimo anno o quanto meno al più presto queste borse di studio
fossero ancora assegnate per mezzo di bandi di concorso, prassi che
ci pare più opportuna e su cui, in mancanza di assicurazioni
precise, presenteremo delle iniziative.
Non me la prendo, come mi è stato suggerito di fare, non sono
per niente suscettibile, però se mi si dice che ho la memoria
corta, mi sento in dovere di rispondere, e mi sembra, in questo
caso, di aver dimostrato il contrario: casomai la memoria se la
rinfreschi qualcun altro.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL - (U.V.):
Non posso che ribadire quanto ho detto in
precedenza per il semplice fatto che nella seduta consiliare del 14
dicembre è stata presentata una proposta di revisione generale di
quella che è stata definita una legge sul diritto allo studio. Se
n'era parlato in Commissione e si era deciso esattamente che cosa
si doveva fare, ciò che doveva essere incluso e ciò che non doveva
essere incluso in questa legge.
Per quanto riguarda in particolare il problema sollevato dal
Consigliere Fosson, non si trattava delle borse di studio ma
piuttosto dei contributi che il Consiglio regionale aveva concesso
all'Istituto "San Giuseppe" per la scuola magistrale. Era stato
spiegato allora, è stato ribadito di recente ed ancora stamani
mattina, che per quanto riguarda questo aspetto specifico è stata
proposta alla Direttrice della scuola una convenzione, per la quale
non ho ricevuto a tutt'oggi risposta.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Ho letto con attenzione la
delibera e nelle premesse ho alcune perplessità e chiarimenti da
chiedere al Presidente della Giunta.
Dico subito che per principio non sono per l'assistenza a tutti
i costi, ma siccome la strada che la Giunta sta seguendo è quella
dei contributi a pioggia, costi quel che costi alla Comunità
valdostana, allora vorrei chiedere quanto segue.
Nel 3° comma della premessa si dice: "Ricorda che la maggior
parte delle forme di fontina per le quali si è richiesto un
contributo sono state distrutte, previo apposito verbale di
distruzione redatto dal Consorzio Produttori Fontina e della
Cooperativa Produttori Latte e Fontina, al fine di garantire il
consumatore circa le qualità del prodotto Fontina e tutelare il
mercato. Ritiene pertanto opportuno concedere un contributo di £
5.000 al Kg. per le forme distrutte e di £ 4.000 per quelle
ritirate dal mercato, che propone di approvare....".
E' vero che nella premessa c'è anche scritto che la distruzione
è stata redatta dal Consorzio, ma esiste un verbale?
Dovrebbe esistere un verbale, altrimenti non ha senso scrivere
in una delibera delle frasi del genere.
Secondo: quelle forme di fontina che sono state ritirate e per
le quali è stato concesso un indennizzo di £ 4.000, dove sono
finite? Non è che sono tornate in commercio?
Queste brevi premesse mi lasciano perplesso sulla quantità di
contributi a pioggia che questa maggioranza sta elargendo: si parla
di centinaia di milioni dati a caseifici e a privati!
Leggendo attentamente le cifre, trovo questi contributi
eccessivamente alti, anche in proporzione ai danni subiti e
presumibilmente richiesti dalle parti.
Presenterò sei emendamenti; siccome si parla di un privato mi
affido all'interpretazione del Presidente del Consiglio se fare il
nome o chiedere la seduta segreta.
Leggerò solo i punti senza fare i nomi, così continuerà la
seduta pubblica:
- 1° emendamento: modificare il punto 2) della delibera da £
107.982.500 a 20 milioni;
- 2° emendamento: modificare il punto 2) della delibera da £
12.991.500 a 3 milioni;
- 3° emendamento: modificare il punto 2) della delibera da £
8.787.500 a 2 milioni;
- 4° emendamento: modificare il punto 2) della delibera da £
9.750.000 ad 1 milione;
- 5° emendamento: modificare il punto 2) della delibera da £
15.730.000 a 3 milioni;
- 6° emendamento: modificare il punto 2) della delibera da £
4.650.000 a 1 milione.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Su questa delibera di Giunta avremmo
da chiedere alcuni chiarimenti, in quanto la Giunta, in riferimento
alle leggi dello Stato del 1954, n. 125, e del 1966, n. 910, art.
8, in merito alla richiesta di questi caseifici concede dei
contributi per Kg. 11.126 di fontine distrutte e Kg. 11.761 di
fontine ritirate dal mercato.
Innanzitutto vorrei sapere come vengono distrutte le fontine,
cioè vengono vendute ad aziende che poi le trasformano in
formaggini per bambini, oppure in derrate? Per le altre, vorremmo
sapere cosa vuole dire "ritirate dal mercato": vengono lasciate ai
produttori con l'obbligo di non metterle sul mercato?
Qui allora si crea un problema: chi verifica poi che quelle
fontine non vengono messe sul mercato? Vorremmo sapere quali
cautele ha predisposto l'Assessorato all'Agricoltura per evitare
che quelle fontine ritirate dal mercato non vi siano immesse in un
secondo tempo.
Sulla base di dichiarazioni fatte in Consigli passati
dall'Assessore all'Agricoltura e Presidente della Giunta, vorremmo
sapere, in merito al difetto dell'amaro della fontina, se in questo
campo ci sono dei miglioramenti per evitare che in futuro si
debbano ancora dare dei contributi abbastanza sostanziosi.
Vorremmo sapere anche come si è determinato questo tipo di
contributo; nella delibera si dice che si danno £ 5.000 al Kg. per
le forme distrutte e £ 4.000 al Kg. per quelle ritirate dal
mercato. Intanto, quanto dà la Cooperativa al Kg. per chi
conferisce, e come mai si è ritenuto congrua una differenza di sole
£ 1.000 tra distruzione e ritiro: a noi pare sia un po' poco,
perché in un caso le fontine vengono ritirate e distrutte e i
conferitori prendono £ 5.000 al Kg.; nell'altro, con £ 4.000 al
Kg., lasciamo loro le fontine, dicendo solo di non metterle sul
mercato!
La legge approvata in Consiglio il 30.5.1984 è entrata in vigore
posteriormente a questa delibera, però dice all'art. 37:
"Indennizzi per la produzione casearia. 1° comma: E' stabilita a
concessione di un indennizzo nella misura del 30% della perdita del
valore commerciale di formaggi, al netto degli eventuali recuperi,
determinata da cause fortuite e imprevedibili, non controllabili
con i normali mezzi tecnici, non dipendenti da errori o da cause
imputabili al conduttore della lavorazione e al socio conferente di
latte". Contribuire con £ 5.000 e £ 4.000 al Kg. è senz'altro
superiore in percentuale al 30%, per cui succederà che nello stesso
anno useremo due tipi di contributo, e ciò potrebbe creare una
ingiustizia per il futuro.
Altra osservazione da fare: non si capisce il perché
dell'urgenza di questa delibera e chiediamo che ci venga
spiegato.
Fra le altre cose chiediamo all'Assessore che rifaccia i conti
della tabella, perché controllando le percentuali alle varie ditte
che percepiscono, notiamo che per la prima ditta il contributo
rispetto al danno è del 64%, per la seconda del 65%, per la terza,
la quarta e la quinta del 66% circa, per la sesta ditta del 61%.
Abbiamo calcolato la percentuale sul totale (fra i 144 milioni ed i
102) e è risultato il 71%. Da questo consegue che deve esserci un
errore di calcolo, pertanto presenterò, fra gli altri, un
emendamento di correzione di cifra perché c'è uno sbaglio nella
somma del titolo di danno subito: non è 144 milioni ma 159 milioni.
Inviterei ad apportare questa modifica, tecnica ma necessaria.
In base a quanto ho detto presento 4 emendamenti di cui do
lettura:
- 1° emendamento al 4° capoverso delle premesse, in cui si
propone di portare da £ 5.000 a £ 7.000 il contributo per le forme
distrutte, in quanto riteniamo che essendoci stato il danno
completo e che se la Giunta non ha voluto tener conto della
deliberazione che ha preso il Consiglio regionale, è bene che a
questi sia ridato tutto;
- 2° emendamento sempre al 4° capoverso di portare £ 4.000 a £
3.900.
Il significato di questi due emendamenti è quello di creare una
congruità fra le due somme, perché da una parte si portano via le
fontine, dall'altra gliele lasciamo.
- 3° emendamento al punto 2): qui cambia la somma perché
cambiano i valori, portando da 102 milioni a 123. Se saranno
approvati questi emendamenti si dovrà cambiare nelle varie righe ai
vari caseifici.
- 4° emendamento: sostituire nel punto 2) del deliberato, al
danno totale subito, al posto di lire 144.161.500, lire
159.891.500.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Condivido gran parte delle
osservazioni che ha fatto il Consigliere Millet, però ritengo che
il contributo previsto per le forme di fontina distrutte rimanga
comunque alto e tenda di fatto a premiare in certi casi un lavoro
che forse non è stato fatto a regola d'arte.
Presento un emendamento per ridurre il contributo previsto per
le forme distrutte da £ 5.000 a £ 4.500 al Kg. Di conseguenza viene
sostituito il punto 2), la spesa complessiva della Regione viene
ridotta da 102 milioni a 97 milioni; chiedo che vengano eliminati
il punto 1) della deliberazione e la tabella allegata perché i dati
non combacerebbero.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siccome sulla precedente delibera
c'erano stati degli equivoci, rinnovo la richiesta di votazione
segreta per tutte le votazioni, a nome dei Consiglieri Riccarand,
Millet, Mafrica, Cout, Breuve', Torrione, Pascale. Con questo
abbiamo superato il numero di cinque Consiglieri necessario per la
richiesta di seduta segreta.
PRESIDENTE:
Ha chiesto di parlare il Consigliere Millet,
ne ha facoltà.
MILLET - (P.C.I.):
Abbiamo posto delle domande specifiche
sulla ratifica e prendiamo atto che il Presidente della Giunta ed
Assessore all'Agricoltura non si degna di rispondere ad un
Consigliere regionale. Riteniamo questo comportamento scorretto da
parte dell'Assessore competente, perché, al di là della situazione
politica, è dovere di un Amministratore regionale di rispondere al
Consiglio.
Se avessi ricevuto delle risposte, avrei potuto anche ritirare
gli emendamenti; dal momento che non si vuole rispondere, si
perderanno tre ore per la votazione degli emendamenti e di questo
sarà responsabile chi doveva rispondere.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sono preoccupato perché avevo
fatto delle domande ben precise al Presidente della Giunta, il
quale ha il dovere di rispondere.
A queste forme di arroganza noi risponderemo intensificando la
nostra opposizione, il modo con cui far rispettare il Regolamento.
Mi riserverò di fare le domande per iscritto, quindi sarà costretto
a rispondermi.
Colgo l'occasione per ricordare all'Assessore Marcoz che aspetto
delle risposte scritte da due mesi: spero che arrivino presto.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Ce n'est pas une question de donner
des réponses techniques; les réponses aux demandes posées par M.
Millet je les avais déjà données, il
y
a deux mois. Si on
veut trouver des raisons pour allonger la discussion, on peut le
faire.
En ce qui concerne M. Baldassarre, je dois dire que peut-être il
a confondu la "mozzarella" avec la fontina, alors je pense que ce
n'est pas le cas de lui donner des explications.
PRESIDENTE:
Ha chiesto di parlare il Consigliere
Baldassarre per fatto personale. Prima di dargli la parola deve
spiegarmi il fatto personale.
BALDASSARRE - (P.S.D.I.):
Il Presidente della Giunta mi
ha detto che forse ho confuso la mozzarella con la fontina.
PRESIDENTE:
Il Consigliere Baldassarre ha facoltà di
parlare.
BALDASSARRE - (P.S.D.I.):
Dopo questa lezione di
distinguo fra mozzarella e fontina, devo dare atto al Presidente
Rollandin che è esperto in qualità di mozzarelle.
PRESIDENTE:
Si passa alla votazione degli emendamenti. Do
lettura del ° emendamento presentato dal Consigliere
Baldassarre:
"Modificare il punto 2) della delibera riguardante la Latteria
sociale di Issime da £ 9.750.000 a £ 1.000.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Siamo contrari a questo emendamento,
perché riteniamo che sia importante non tanto la riduzione in
assoluto della cifra, quanto il rapporto fra i contributi per le
forme ritirate o lasciate ai produttori.
PRESIDENTE:
Metto in approvazione l'emendamento testè
letto. Essendo risultate nulle le prime due votazioni, si passa
alla votazione per schede segrete:
VOTAZIONE PER SCHEDE SEGRETE
Presenti: 29
Votanti: 10
Schede nulle: 1
Astenuti: 19 (Beneforti, Bondaz, Borbey, Chabod, De Grandis,
Faval, Fosson, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone)
Favorevoli: 3
Contrari: 6
Il Consiglio non approva
PRESIDENTE:
Do lettura del 2° emendamento proposto dal
Consigliere Baldassarre:
"Modificare il punto 2) della delibera riguardante il caseificio
VALDIGNE di Morgex da lire 107.982.500 a lire 20.000.000".
Ha chiesto di parlare il Consigliere Millet, ne ha facoltà.
MILLET - (P.C.I.):
Siamo contrari a questo emendamento in
quanto pensiamo che il danno subito sia stato accertato dagli
uffici e quindi questo dato dovrebbe dare le garanzie del reale
danno subito dal Caseificio VALDIGNE.
PRESIDENTE:
Metto in approvazione l'emendamento testè
letto. Essendo risultate nulle le prime due votazioni, si passa
alla votazione per schede segrete:
VOTAZIONE PER SCHEDE SEGRETE
Presenti: 31
Votanti: 12
Schede nulle: 1
Astenuti: 19 (Beneforti, Bondaz, Borbey, Chabod, De Grandis,
Faval, Fosson, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone, Voyat)
Favorevoli: 4
Contrari: 7
Il Consiglio non approva
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Chiedo una interruzione dei lavori
del Consiglio per il pranzo ed una riunione dei Capigruppo con il
Presidente della Giunta alle ore 15,30.
PRESIDENTE:
Se il Consiglio è d'accordo sulla proposta
del Consigliere Mafrica, i lavori sono sospesi e riprenderanno alle
ore 15,30.
La seduta è tolta.
La seduta termina alle ore 13,09.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK