Consiglio Regionale della Valle d'Aosta - Oggetto del Consiglio n. 599 del 26 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 599 del 26 maggio 2021 - Resoconto
OGGETTO N. 599/XVI - Interrogazione: "Informazioni
sull'utilità e sui vantaggi ottenuti dall'installazione di
fototrappole per il conteggio dei lupi presenti sul
territorio".
Bertin (Presidente) -
Punto n. 10. Per la risposta, ha
chiesto la parola l'assessore Sapinet, ne ha facoltà.
Sapinet (UV) -
Con questa interrogazione chiediamo quale
sia l'utilità delle immagini ottenute dalle riprese ai fini del
conteggio dei capi presenti sul territorio, quali vantaggi abbia
portato appunto l'utilizzo di queste tecniche, quante e quali
risorse umane ed economiche sono impiegate per piazzare, monitorare
e mantenere le fototrappole, oltre che per rendicontare i
risultati.
Come già più volte illustrato durante i vari Consigli
sull'argomento, l'uso delle fototrappole è andato ad affiancare le
altre tecniche in uso per appunto monitorare e verificare la
presenza dell'animale lupo sul nostro territorio.
Le fototrappole sono posizionate preferibilmente, come ho già
ricordato, in prossimità di incroci, piazzole o passaggi, lungo
percorsi sostanzialmente più utilizzati dai lupi. Questa tecnica
viene utilizzata - così rispondiamo alla prima domanda -
principalmente per i seguenti scopi: accertare, ovviamente in
maniera inequivocabile, la presenza della specie in un determinato
territorio, favorire le stime minime della consistenza dei branchi,
documentare le riproduzioni e poi individuare potenziali esemplari
ibridi. A questo scopo sono state installate finora novanta
trappole, alle quali si sono sommate ultimamente le ultime di nuova
generazione, sia di giorno ovviamente che nelle ore notturne in
quanto dotate di raggi infrarossi.
Il monitoraggio della fauna sul territorio regionale, quindi
anche del lupo, è uno dei compiti del Corpo forestale; in ognuna
delle quattordici stazioni forestali sono presenti almeno due
agenti che si occupano di tutti gli aspetti legati alla fauna
selvatica: censimenti, monitoraggio, danni, eccetera. L'attività di
posizionamento e controllo delle fototrappole non comporta un
carico di lavoro aggiuntivo ed economico in quanto viene fatto
durante l'orario di servizio, ma è svolto appunto nell'ambito di
quell'attività di servizio di monitoraggio faunistico.
L'utilizzo delle fototrappole addirittura permette un risparmio
di tempo, infatti il lavoro di osservazione e registrazione viene
svolto completamente in modo automatico. I dati poi raccolti dalle
varie stazioni vengono poi inseriti e trasmessi in un apposito
data base
. Una prima elaborazione di catalogazione e
sistemazione dei dati viene effettuata dal personale dell'Ufficio
per la fauna selvatica, mentre l'analisi finale viene svolta poi
dal personale esterno cui si è affidato un apposito servizio
nell'ambito del progetto "Life Wolfalps".
Presidente -
Per la replica, ha chiesto la parola il
consigliere Planaz, ne ha facoltà.
Planaz (LEGA VDA) -
Grazie Assessore della risposta, ma
so che lei ha più volte sottolineato delle nostre iniziative
rivolte a questo tema. Io però penso che, quando si fanno delle
scelte per andare a individuare una problematica tipo questa, o a
volte anche non una problematica per la quale si spendono delle
risorse pubbliche che dovrebbero dare una mano agli operatori di
questo settore per monitorare meglio la situazione, per avere dei
dati più reali nella gestione di questo predatore... Ricordiamo che
essa non è sempre così semplice, perché se poi ci sono più
avvistamenti del lupo sui
social
che dalle nostre
fototrappole piazzate, forse qualcosa non funziona. È solo questo
che volevo sottolineare, perché se questo ci serve ad avere dei
dati, ad avere qualcosa, a dare delle risposte in casi più gravi,
come più volte abbiamo visto quando questi animali si avvicinano ai
centri abitati, agli animali, quando degli allevamenti subiscono
degli attacchi... bisognerebbe fare in modo di capire se le scelte
che vengono fatte siano le scelte giuste per dare il più possibile
risposte a chi ne ha bisogno, perché è bello piazzare le
fototrappole da tutte le parti ma se poi non abbiamo un conteggio,
una stima effettiva di quanti animali abbiamo sul territorio,
quanti ne può mantenere magari ce l'abbiamo già, perché un dato,
uno studio tecnico su quanti animali possono essere presenti nella
nostra regione ce l'abbiamo già, però se noi andiamo a mettere...
in questo caso lei mi ha parlato di attrezzature di ultima
generazione, che dovrebbero essere in grado di darci delle risposte
molto puntuali e concrete... e non sempre si vedono... o si hanno
avvistamenti di questo predatore prima che venga dato l'allarme da
queste fototrappole e da chi legge questi dati, che poi deve fare
in modo di andare a intervenire il più puntualmente possibile,
perché, come vediamo, sempre più anche fuori dalla nostra regione
ci sono attacchi di animali vicino ad allevamenti. L'altro giorno,
solo poco tempo fa un lupo ha azzannato un cane e l'ha trasportato
per un po', poi è intervenuto il proprietario del cane per evitare
il peggio. Anche lì il giornalista è stato un po' forse "prudente"
a dire: "e se c'era un bambino?". Allora, se noi facciamo qualcosa
per andare a intervenire su questa problematica, bisogna solo
accertarsi che tutto quello che facciamo dà delle risposte
concrete.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK