Consiglio Regionale della Valle d'Aosta - Oggetto del Consiglio n. 149 del 7 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 149 del 7 novembre 1983 - Resoconto
OGGETTO N. 149/VIII - COPERTURA ASSICURATIVA INTEGRALE DEGLI
AUTOMEZZI DELL'UNITA' SANITARIA LOCALE.- (Interpellanza).
PRESIDENTE:
Do lettura dell'interpellanza presentata dai
Consiglieri Mafrica, Millet e Tonino.
INTERPELLANZA
AVENDO APPRESO con stupore da notizie di stampa che gli
autisti delle ambulanze sarebbero costretti a pagare i danni subiti
in caso di incidenti degli automezzi dell'U.S.L.;
i sottoscritti Consiglieri regionali
INTERPELLANO
l'Assessore alla Sanità ed Assistenza Sociale per sapere per
quali motivi l'U.S.L. non provvede alla copertura assicurativa
integrale dei propri automezzi, e, in caso di difficoltà
finanziarie, se non sia più giusto far gravare oneri assicurativi
sulla Regione piuttosto che far pagare le spese per danni a chi
svolge un lavoro importante s faticoso.
PRESIDENTE:
Ha chiesto di parlare il consigliere Mafrica,
ne ha facoltà.
MAFRICA - (P.C.I.):
Da una notizia comparsa sugli organi
di stampa della Valle ho appreso, devo dire veramente con stupore,
la protesta degli autisti delle ambulanze. Secondo le dichiarazioni
rilasciate da alcuni di loro, in caso di incidente gli stessi
sarebbero costretti a pagare i danni al proprio mezzo perché non
coperti da un'assicurazione integrale. Su persone che sono tutto il
giorno in viaggio in condizioni di urgenza e di tensione non credo
sia giusto far ricadere responsabilità solide in caso di deprecati
incidenti stradali.
Mi sembra che il costo di un'assicurazione integrale non sia
così rilevante da non poter essere compresa in quel deficit d'una
decina di miliardi che ha l'U.S.L..
Chiedo perciò all'Assessore. alla Sanità cosa intende fare per
risolvere questo problema, se è necessario eventualmente un
intervento particolare della Regione che si accolli la differenza
fra le assicurazioni esistenti e quelle che possono coprire tutti i
rischi.
Non credo che si possa continuare con una situazione di questo
tipo per cui un lavoratore si può trovare a pagare centinaia di
migliaia di lire.
PRESIDENTE:
Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Intendo nuovamente ribadire in questo
Consiglio regionale quali sono le competenze dell'U.S.L. e quali
quelle della Regione. Nel Comitato di gestione dell'U.S.L. il
P.C.I. ha i suoi rappresentanti, quindi questa interpellanza
potrebbe benissimo essere rivolta in quella sede e non in
questo
Consiglio. L'U.S.L. ha inoltre un'Assemblea generale dove mi
risulta che non sia, nel modo più assoluto, vietato il controllo
politico tramite interrogazioni, interpellanze o mozioni, quindi
bisognerebbe rivolgersi in quella sede per discutere certi
problemi.
Il punto che mi stupisce è che vengano fatte in questo Consiglio
da parte dei colleghi domande circa il piano sanitario nazionale le
quali dimostrano che non lo conoscono, perché è un concetto
basilare della riforma sanitaria il superamento della spesa in
campo sanitario per cui si vieta - vista la rigidità del bilancio
sanitario - nel modo più assoluto, agli Enti, alle Regioni, agli
organismi locali di integrare le spese di gestione dell'U.S.L..
Quindi saremmo impossibilitati, anche volendo, a rifarci delle
spese.
Premesso questo, di cui si dovrebbe essere a conoscenza,- ho
chiamato il Presidente dell'U.S.L. ed ho chiesto il perché di
queste dichiarazioni sul giornale; egli si è limitato a dirmi che
ha inviato, in data 27 maggio 1983, una lettera a tutti gli autisti
di ambulanze in cui si faceva presente che non verranno assunte
spese di riparazione di ambulanze qualora venisse accertata la
precisa responsabilità del personale autista.
Perché questo ordine di servizio? Perché negli ultimi dieci mesi
sono stati registrati nove incidenti per un totale di 17 milioni di
danni, lascio a voi giudicare.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Credo che sarà opportuno riprendere
questo discorso che l'Assessore ha fatto sulle competenze
dell'U.S.L. e sulla funzionalità del Comitato di gestione e
dell'Assemblea. Non ci sembra che il comitato di gestione sia
all'altezza dei suoi compiti e neppure che l'Assemblea sia
funzionante. All'interno di questi organismi ci sono anche nostri
rappresentanti, faremo porre da loro le questioni che sono
opportune, ma sono gli organismi in questo caso che, a nostro
giudizio, rivelano delle deficienze abbastanza gravi dal punto di
vista organizzativo.
Sappiamo che esistono delle difficoltà a far intervenire la
Regione per quel che riguarda i finanziamenti all'U.S.L., però in
questo caso si tratterà di operare con un certo buon senso perché
se realmente i tagli che il Governo intende fare andranno avanti e
se la Regione, limitandosi alle norme esistenti, non cercherà delle
soluzioni, potremmo trovarci con i servizi sanitari bloccati.
D'altronde, per quel che riguarda il pagamento del personale,
già ora la Regione interviene mediante l'anticipo di somme che
dovrebbero essere date sui fondi sanitari dello Stato: non è che la
Regione sia tenuta a dare queste somme, è un problema politico. Noi
abbiamo portato questo problema in Consiglio regionale per
sottolineare gli aspetti anche politici e devo dire che la
soluzione trovata dall'U.S.L., di far pagare i danni quando sia
accertata la responsabilità dell'autista, non è una cosa
accettabile, perché questi non sono autisti della domenica o
persone che vanno a passeggio, devono a volte viaggiare a grande
velocità per portare malati gravi all'ospedale. Che incidenti
possano capitare rientra nell'ordine delle cose, non mi stupisce
affatto la dimensione di queste spese, come fa l'U.S.L., la quale
ha un bilancio vicino ai 50 miliardi.
Questo problema secondo noi deve essere affrontato e risolto
attraverso un'assicurazione integrale; lo hanno chiesto i
dipendenti, ci sembra una soluzione razionale ed è proprio un
puntiglio da parte del Comitato di gestione quello di non voler
trovare una soluzione differente, quindi su questo ritorneremo
perché non siamo soddisfatti della risposta déll'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK