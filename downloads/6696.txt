Consiglio Regionale della Valle d'Aosta - Oggetto del Consiglio n. 1179 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1179 del 14 marzo 1985 - Resoconto
OGGETTO N. 1179/VIII - MODALITA' DI INCARICO PER LA
PROGETTAZIONE ESECUTIVA DELLA SISTEMAZIONE IDRAULICA DEL TORRENTE
EVANCON NEL COMUNE DI AYAS. (Interrogazione).
PRESIDENTE
: Do lettura dell'interrogazione presentata dal
Consigliere Baldassarre;
INTERROGAZIONE
VISTA la deliberazione n. 1004 del 15.2. 1985 con la quale la
Giunta regionale ha stabilito, su proposta dell'Assessore ai Lavori
Pubblici, Augusto Fosson, le modalità di incarico per la
progettazione esecutiva della sistemazione idraulica del torrente
Evançon nel Comune di Ayas;
CONSIDERATO che l'incarico in questione è stato affidato dal
dott. ing. Marco Rubagotti di Saint-Vincent che risulterebbe
contitolare dello Studio di ingegneria dell'Ing. Augusto Fosson,
Assessore ai Lavori Pubblici;
RITENENDO che sarebbe estremamente scorretto che un pubblico
amministratore affidasse ad un socio in affari l'esecuzione di
lavori a carico della pubblica Amministrazione;
INTERROGA
l'Assessore ai Lavori Pubblici per sapere se il precitato
professionista ha rapporti in affari con l'Assessore o li ha avuti
in tempi recenti.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
C'è una domanda precisa
nell'interrogazione con cui si "interroga l'Assessore ai Lavori
Pubblici per sapere se il precitato professionista ha rapporti
d'affari con l'Assessore o li ha avuti in tempi recenti".
Preciso, così come ho già precisato, di aver fatto l'ingegnere,
libero professionista, dividendo i locali di uno studio insieme ad
altri professionisti, fino a quando sono diventato Assessore. Da
quel momento ho chiuso con la libera professione per dedicarmi
completamente alla mia nuova attività di Assessore, quindi quanto
viene richiesto dal Consigliere Baldassarre lo smentisco
recisamente.
D'altra parte non vedo perché per una serie di incarichi che
l'Assessorato ai Lavori Pubblici e la Giunta stanno dando, chi
abbia diviso in tempi passati uno studio insieme al sottoscritto
debba essere penalizzato.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Prendo atto delle dichiarazioni
dell'Assessore Fosson, però non mi posso dichiarare soddisfatto per
la sua violenta reazione,
con un comunicato stampa, all'interrogazione posta da un
Consigliere regionale, che in questo modo non fa che svolgere
l'attività cui è preposto e cioè esercitare un controllo politico
ed amministrativo. La mia era solo una richiesta di chiarimento ed
il mezzo che ho scelto è stato quello di presentare una
interrogazione, così come mi indica il regolamento.
La reazione dell'Assessore Fosson alla mia richiesta è stata
sproporzionata; non volevo accusarlo e non mi sembra di averlo
accusato di disonestà professionale, ho solo chiesto se certi
rapporti fra l'Ing. Rubagotti e l'Assessore Fosson, svolgendo la
stessa professione nello stesso studio, potesse far intravedere
qualche piccolo contentino. Prendo atto che niente di questo c'è
stato perché l'Assessore Fosson poco fa lo ha recisamente smentito,
precisando che non esistono più rapporti di collaborazione con
l'Ing. Rubagotti.
Prendo atto che certi incarichi si possono dare a chiunque, mi
auguro che i collaboratori vengano scelti fra una larga cerchia di
persone, senza usare i soliti criteri di clientelismo; tuttavia
dicevo che sono rimasto parzialmente soddisfatto perché questa
reazione violenta mi ha lasciato qualche dubbio e mi piacerebbe che
l'Assessore Fosson, in separata sede, volesse eliminare questi
piccoli dubbi che ancora mi restano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK