Consiglio Regionale della Valle d'Aosta - Oggetto del Consiglio n. 2888 del 4 dicembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 2888 del 4 dicembre 2002 - Resoconto
OGGETTO N. 2888/XI Tutela della competenza, costituzionalmente
garantita, del Consiglio regionale della Valle d'Aosta in materia
di autonomia finanziaria. (Approvazione di risoluzione)
Risoluzione Preso atto che il giorno 3 dicembre 2002 alle ore
19.40, nel corso della discussione della legge Finanziaria e del
Bilancio di previsione per l'anno 2003 il Procuratore regionale
della Corte dei Conti presso la Sezione Giurisdizionale per la
Regione Autonoma Valle d'Aosta faceva recapitare a mani
dell'Assessore al Bilancio e contestualmente consegnava per
conoscenza al Presidente della Regione, al Presidente del Consiglio
regionale ed a tutti i Capigruppo del Consiglio regionale una
missiva nella quale erano riportate le seguenti frasi:
"Questo Ufficio requirente è a conoscenza che nella previsione
di bilancio della Regione per l'anno 2003, in corso di esame da
parte del Consiglio regionale, al Cap. 1600 della Parte Entrata è
previsto uno stanziamento di 93 milioni di Euro.
Poiché tale previsione deve essere supportata dalla certezza che
la regione possa introitare detta somma e che sulla base di detta
acquisizione nel corso dell'esercizio finanziario possano essere
effettuati impegni di spesa, si vuol sapere a quale tipo di entrata
corrispondono i 93 milioni di Euro citati e il grado di certezza
che codesta Amministrazione ritiene di aver raggiunto sulla
effettiva accertabilità dell'entrata prevista.
Ad ogni buon fine si rammenta che in base alla legge di
contabilità è vietata l'iscrizione in bilancio di qualsiasi somma
di cui non è possibile provvedere all'accertamento."
Rilevato come, per le modalità ed i tempi dell'intervento,
l'iniziativa del Procuratore regionale della Corte dei Conti,
peraltro di dubbia legalità, abbia interferito gravemente con
l'esercizio della competenza, costituzionalmente garantita, del
Consiglio regionale della Valle d'Aosta in materia di autonomia
finanziaria.
Dà mandato al Presidente del Consiglio regionale ed al
Presidente della Regione, nell'ambito delle rispettive competenze,
di tutelare nelle sedi opportune l'autonomia dell'Assemblea
legislativa valdostana e della stessa Regione Valle d'Aosta.
F.to: Cottino - Aloisi - La Torre - Fiou
Président
La parole au Conseiller Fiou.
(interruzione del Consigliere Cottino, fuori
microfono)
Fiou (GV-DS-PSE)
Je voulais dire la même chose
qu'a dit le Conseiller Cottino: la résolution va résumer toutes nos
discussions sur cet argument, donc je pense qu'on peut
tranquillement la voter.
Président
La parole au Conseiller Curtaz, pour motion
d'ordre.
Curtaz (PVA-cU)
Chiedo una breve sospensione del
Consiglio.
Domando che i firmatari della risoluzione si confrontino con il
nostro gruppo ed eventualmente con il gruppo di "Forza Italia"
perché, vista l'importanza della questione, mi pare opportuno per
l'Assemblea che si raggiunga un vasto consenso intorno al
significato di questa mozione.
Président
La parole au Conseiller Tibaldi.
Tibaldi (FI)
Il gruppo di "Forza Italia" accoglie la
richiesta di sospensione e si associa a quanto detto dal
Consigliere Curtaz.
Président
Le Conseil est suspendu pendant 15
minutes.
Si dà atto che la seduta è sospesa dalle ore 18,59 alle ore
19,22.
Président
Les Conseillers Cottino, Curtaz, Fiou, Aloisi
et La Torre ont reformulé la résolution en question. Vous me
permettrez de me passer de sa diffusion, puisqu'elle ne prévoit que
la suppression de quelques mots par rapport au texte originaire, à
savoir l'élimination des mots:
"peraltro di dubbia legalità"
dans l'avant-dernier alinéa et de l'adverbe
"gravemente"
toujours dans ce même alinéa. Il va de soi que le texte originaire
est retiré puisqu'il est remplacé par celui que je viens
d'illustrer.
La parole au Conseiller Frassy.
Frassy (FI)
Abbiamo espresso la nostra posizione nella
riunione dei Capigruppo e ci sembra giusto ribadirla in aula al
momento del voto al fine di poter motivare l'astensione che andremo
ad esprimere su questa risoluzione. La risoluzione prende le
"mosse" da una situazione quanto meno atipica ed irrituale
relativamente alla comunicazione che è pervenuta ai consiglieri
regionali nella giornata di ieri su un argomento oggetto di
discussione, ma a quella irritualità evidenziamo come ci sia una
risoluzione che alzi i toni di un contrasto, che tende a diventare
conflitto fra poteri pubblici.
Riteniamo che la parte conclusiva di questa risoluzione, quella
di
"tutelare nelle sedi opportune"
, sia una di quelle frasi
di rito che ben conoscono i colleghi che svolgono la professione
forense e che è preludio a duelli quanto meno di tipo giuridico o,
meglio, giurisdizionale. Ritenevamo che una risoluzione del
Consiglio potesse essere da noi sottoscritta e votata se fosse
rimasta nell'ottica di ribadire le prerogative dell'autonomia
legislativa ed amministrativa di questa Assemblea. Non vorremmo che
dietro ad un fatto, che riteniamo minimale ed episodico nel
contesto di quella che è l'attività di un organo istituzionale, si
traesse spunto per ribadire invece una vecchia convinzione che una
parte delle forze politiche presenti in Consiglio nel tempo ha
espresso e coltivato: che la Valle d'Aosta non debba essere
soggetta alle interferenze nel senso più lato, cioè alla presenza
della Corte dei Conti. La tutela nelle sedi opportune la riteniamo
sibillina ed esagerata rispetto alla problematica che si voleva
evidenziare con questa risoluzione. Sono questi i motivi che ci
porteranno ad esprimere un voto di astensione.
Président
La parole au Conseiller Cottino.
Cottino (UV)
Senza nessuna volontà di alzare i toni, è
chiaro che non possiamo accettare il processo alle intenzioni e
neppure minimizzare, come si sta facendo, questo episodio. Abbiamo
ritenuto di presentare una risoluzione pacatissima, che sottolinea
solo le cose avvenute, dicendo che vogliamo tutelare da una parte
la dignità del Consiglio e dall'altra le nostre prerogative.
Credo che ritenere questo un atto minimale o che ci sia con
questa risoluzione la volontà di sollevare vecchi o nuovi
contrasti, sia una cosa inaccettabile e che, se lasciamo passare
questo principio, possiamo andarcene tranquillamente e non venire
più in quest'aula, perché se non altro così facendo saremmo più
coerenti col mandato che ci hanno dato gli elettori. Se non
riusciamo a tutelare le nostre prerogative, possiamo fare a meno di
stare in quest'aula e lo ripeto con tutta la pacatezza di questo
mondo! Credo che la risoluzione sia una risoluzione molto, "soft".
Ritengo che sia inaccettabile essere tacciati di aver presentato
una risoluzione aspra che solleva i toni!
Président
La parole au Conseiller Curtaz.
Curtaz (PVA-cU)
Siamo dispiaciuti che su questo tema così
delicato non ci sia l'unanimità del Consiglio, siamo dispiaciuti
anche perché la risoluzione in corso di votazione è un documento
che non entra assolutamente nel merito della vicenda, sul quale
peraltro noi ieri abbiamo chiesto informazioni e spiegazioni.
Chiedevamo rassicurazioni sulla legittimità di questa voce in
bilancio, l'Assessore ha fatto ieri ed oggi certe affermazioni.
Personalmente, peraltro, non ho gli strumenti di conoscenze
giuridici o contabili, le mie capacità personali non vanno oltre
delle conoscenze di principi generali, quindi non sono in grado di
esprimermi sul merito della questione.
Quello che è sicuro - e che affronta questa risoluzione -, è che
c'è stata un'interferenza nei lavori di questo Consiglio, che deve
poter agire in piena autonomia e del tutto liberamente, anche
perché non c'è da parte di chicchessia un potere di intervenire
preventivamente sull'approvazione di un atto politico legislativo.
Questa "interferenza" è legittima o no?
Non lo so. Sicuramente è stata un'interferenza dal punto di
vista dei rapporti istituzionali totalmente inopportuna. Ritengo
quindi che la presa di posizione del Consiglio con questa
risoluzione sia una presa di posizione ferma, pacata, dignitosa,
sicuramente necessaria ed è per questo che daremo voto favorevole
alla risoluzione.
Président
Je soumets au vote la résolution dans le texte
qui a été reformulé:
Risoluzione Preso atto che il giorno 3 dicembre 2002, alle ore
19.40, nel corso della discussione della legge Finanziaria e del
Bilancio di previsione per l'anno 2003, il Procuratore regionale
della Corte dei Conti presso la Sezione Giurisdizionale per la
Regione Autonoma Valle d'Aosta faceva recapitare a mani
dell'Assessore al Bilancio, e contestualmente consegnava per
conoscenza al Presidente della Regione, al Presidente del Consiglio
regionale ed a tutti i Capigruppo del Consiglio regionale, una
missiva nella quale erano riportate le seguenti frasi:
"Questo Ufficio requirente è a conoscenza che nella previsione
di bilancio della Regione per l'anno 2003, in corso di esame da
parte del Consiglio regionale, al Cap. 1600 della Parte Entrata è
previsto uno stanziamento di 93 milioni di Euro.
Poiché tale previsione deve essere supportata dalla certezza che
la Regione possa introitare detta somma e che sulla base di detta
acquisizione nel corso dell'esercizio finanziario possano essere
effettuati impegni di spesa, si vuol sapere a quale tipo di entrata
corrispondono i 93 milioni di Euro citati e il grado di certezza
che codesta Amministrazione ritiene di aver raggiunto sulla
effettiva accertabilità dell'entrata prevista.
Ad ogni buon fine si rammenta che in base alla legge di
contabilità è vietata l'iscrizione in bilancio di qualsiasi somma
di cui non è possibile provvedere all'accertamento."
Rilevato come, per le modalità ed i tempi dell'intervento,
l'iniziativa del Procuratore regionale della Corte dei Conti abbia
interferito con l'esercizio della competenza, costituzionalmente
garantita, del Consiglio regionale della Valle d'Aosta in materia
di autonomia finanziaria;
dà mandato
al Presidente del Consiglio regionale ed al Presidente della
Regione, nell'ambito delle rispettive competenze, di tutelare nelle
sedi opportune l'autonomia dell'Assemblea legislativa valdostana e
della stessa Regione Valle d'Aosta.
F.to: Cottino - Curtaz - Fiou - Aloisi - La Torre
Conseillers présents: 31
Votants: 28
Pour: 28
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK