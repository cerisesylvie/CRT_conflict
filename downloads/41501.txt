Consiglio Regionale della Valle d'Aosta - Oggetto del Consiglio n. 623 del 18 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 623 del 18 aprile 2019 - Resoconto
OGGETTO N. 623/XV - Interpellanza: "Avvio di una
collaborazione con ARPEA per i pagamenti previsti per il prossimo
PSR 2021-2027".
Distort (Presidente) -
Punto 36 all'ordine del giorno.
Per la presentazione dell'interpellanza, la parola al proponente,
collega Gerandin.
Gerandin (MOUV') -
Premetto che questa iniziativa ha lo
scopo di provare a lanciare un'ipotesi per avviare una
collaborazione con ARPEA Piemonte, che è l'ente pagatore
riguardante il PSR della Regione Piemonte. Perché questa idea?
Perché tutti sappiamo benissimo che AREA Valle d'Aosta purtroppo
non è ente pagatore, per cui tutta una serie di difficoltà nascono
da un peccato originale: quello di non aver istituito all'epoca
AREA come ente pagatore. Sappiamo che non è più possibile
istituirne di nuovi, per cui dobbiamo avvalerci di quelli che
stanno operando sul territorio nazionale. Chi non ha un ente
pagatore deve fare riferimento ad AGEA.
Perché questa iniziativa? Sostanzialmente per una serie di
motivazioni,
à tour de rôle
siamo davvero passati in tanti
in quell'Assessorato e in tanti abbiamo provato a interloquire con
AGEA; ci abbiamo provato magari anche per vie diverse, io dico,
qualcuno magari più dal punto di vista delle relazioni di carattere
politico. Io mi ricordo, per quello che mi concerne, che abbiamo
provato ad operare più sulla fase dei tecnici, dei responsabili, e
penso che tutti abbiamo siglato dei protocolli. Ricordo
quell'accordo siglato ad ottobre, in cui AGEA si prendeva tutta una
serie di impegni. Passano i mesi e, purtroppo, questi impegni
vengono solo marginalmente rispettati. Ci troviamo, ad ogni
annualità, a vedere liquidato il minimo indispensabile da parte di
AGEA, per evitare il disimpegno, ma la vera novità è che non si
risolve nulla con scelte risolutive.
Questa idea nasce da un
pourparler
, seppure molto
informale, avuto a mio tempo quando ero Assessore, con il collega
della Regione Piemonte, l'Assessore Giorgio Ferrero, che mi disse:
"noi siamo disponibili a fare un ragionamento per capire se ci sono
margini, se c'è eventualmente una possibilità di collaborare e di
convenzionarsi con ARPEA Piemonte". Premetto che non so se questo
possa essere perseguibile, con che costi e con quale impegno.
Sicuramente si tratterebbe di avviare una consultazione per capire
prima di tutto se ci sono dei margini. Quello che so per certo - e
penso che quest'Aula lo condivida all'unanimità - è che non si può
più continuare ad andare avanti così per quello che riguarda il
discorso dei pagamenti del PSR per gli agricoltori valdostani.
Siamo arrivati veramente al capolinea e questo per tante aziende
valdostane significa "sopravvivenza".
Perché viene chiesto, in questa data, se c'è l'intenzione di
provare a perseguire tale percorso? Perché comunque, se noi
dovessimo percorrere una via alternativa ad AGEA, vi è il termine
del 30 giugno - se ricordo bene - per riuscire a mandare la
disdetta di quello che è in questo momento il riferimento come ente
pagatore, dopodiché scatterebbe comunque un anno, poiché, anche se
noi mandassimo entro il 30 giugno la disdetta ad AGEA, avremmo
comunque un anno di collaborazione con essa, per cui arriveremmo
comunque alla fine del PSR attuale. Io dico che questa potrebbe
essere anche una forma di pressione verso i vertici di AGEA, perché
in questo momento - torno a ripetere - siamo in una situazione
inaccettabile.
Lo dico perché è corretto che si sappia: ad ogni accordo che
veniva siglato venivano ricordati gli impegni presi. A novembre
2011 c'è stata una comunicazione direttamente della dottoressa
Barrel, responsabile di AREA Valle d'Aosta, al dottor Steidl, in
cui si ricordava tutta una serie di impegni presi. Il discorso
dell'ITC per l'attività minima sui pascoli per le misure a
superficie, la modifica dell'algoritmo sul carico delle misure
10.1.2 e 13.1 per i capi provenienti da fuori regione; l'apertura
dell'ammissibilità per le domande 2017; lo sviluppo della misura
per quello che riguarda l'agricoltura biologica. Qui apro una
parentesi: mi dispiace dirlo, perché comunque è una realtà vera,
innovativa, ed è l'area da cui vengo, ma, considerato che a
tutt'oggi sul biologico è stato pagato zero, c'è la volontà, da
parte del caseificio Haut Val d'Ayas, di dire: "Finito questo PSR,
noi non produrremo più biologico", per cui siamo di fronte a scelte
di prospettiva che potranno azzerare delle produzioni di
eccellenza, le quali, in questi anni, hanno provato ad andare
avanti con tanta difficoltà.
Non vi è alcuna voglia di ripercorrere e di dare delle colpe, ma
solo di provare a vedere se c'è la volontà di aprire un fronte
nuovo per vedere cosa ne sarà. Noi sappiamo che una collaborazione
eventualmente con ARPEA significa probabilmente rimettere mano sui
programmi che abbiamo attualmente, e tanto altro, però avremmo
comunque uno spazio di un anno di fronte per vedere se riusciamo a
riprogrammare un po' il discorso del PSR in merito ai pagamenti dei
nostri agricoltori. È con questo spirito e - torno a dire - con
nessuna certezza che sia un percorso facile, né economicamente
sostenibile, né con quali risultati potremmo avere, ma
probabilmente vale la pena provare ad aprire una via nuova, perché
quello di cui sono assolutamente certo - e che credo tutta l'Aula
condivida - è che in questo momento l'agricoltura valdostana è
veramente a terra e non possiamo più accettare i tempi e le
modalità con cui AGEA dà delle risposte agli agricoltori
valdostani.
Presidente -
La parola all'Assessore Viérin, per la
risposta da parte del Governo.
Viérin (AV) -
Concordo totalmente con quanto ha espresso
il collega Gerandin. Abbiamo avuto modo di parlarne e credo che, al
di là dell'impegno che è stato profuso - come il collega ricordava
- da diverse persone in questi anni, qui la situazione non stia
dando le risposte che noi tutti avevamo sperato. Le sollecitazioni
sono quotidiane. Questa mattina io mi sono di nuovo sentito con il
Direttore di AGEA per la questione della PAC e delle domande per
cui manca il
refresh.
Siamo bloccati per una situazione
paradossale, che non è neanche riferita solo alla Valle d'Aosta,
perché mi pare che ci siano anche il Molise e la Campania.
L'aggiornamento del
refresh
: abbiamo cento aziende che non
hanno ancora preso l'acconto per quanto riguarda questa questione.
Avevamo sollecitato di pagare il saldo alle cento aziende che
appunto non avevano preso questo acconto di refresh, abbiamo fatto
i conti, abbiamo un gruppo tecnico continuo e, addirittura, i
nostri esperti informatici, come lei ben sa, aiutano a calcolare
gli algoritmi rispetto a funzioni che non dovrebbero neanche essere
loro.
Concordo che questo schema di non avere un ente pagatore qui, in
Valle d'Aosta, non ha funzionato, come non ha senso vivere il
paradosso di subire situazioni non governabili dalla periferia ma
che a livello centrale non funzionano.
Sia sull'esposizione che sulle premesse, collega, io concordo in
pieno. Concordo anche sul fatto - se ne parla da tempo di tale
questione con il Piemonte, da qualche anno, da quanto mi
riferiscono gli uffici - che ad un certo momento si erano
verificate delle percorribilità, ma ci si era fermati a suo tempo
per l'esosità dell'operazione - si parlava di un milione di euro
per l'adesione a questa convenzione con ARPEA - e, soprattutto, il
sistema di premialità previsto nel primo e secondo pilastro è molto
diverso tra le due Regioni.
Io credo che in queste settimane dovremo fare un ragionamento.
Credo anche che la percorribilità dovrà poi mettere sul piatto
tutte le situazioni con i pro e i contro, ed anche avere una parola
definitiva da AGEA, per capire tempi e certezze definitive, magari
anche - come dice lei - lanciando un messaggio forte, che dica che
se le risposte arrivano, perché in concordato con le associazioni
abbiamo di nuovo scritto una lettera, condivisa. Ripeto, le
sollecitazioni sono quotidiane, però la situazione di gravità per
pagamenti che spesso sono ancora riferiti alle annualità 2015, 2016
e 2017 crea un disagio che non è più prorogabile. Abbiamo anche
messo in campo tutte le azioni sugli anticipi, ma poi questi
anticipi bisogna restituirli e, se bisogna restituirli quando i
pagamenti non sono ancora arrivati, la situazione non si
risolve.
Questo per dire che la prossima settimana incontreremo di nuovo
le associazioni e adotteremo anche con loro una strategia comune.
Aspetteremo le risposte da AGEA. La questione che ci segnalano,
tecnicamente, è la problematica - al di là dell'esosità - di
aspettare l'approvazione definitiva dei regolamenti per capire
quale sarà il modello di
governance
adottato per il futuro.
Oggi la proposta di riforma della PAC 2021-2027 prevede la
predisposizione di un unico piano strategico nazionale che gli
Stati membri dovranno presentare alla Commissione e, in
sostituzione, nel caso dell'Italia, i programmi di sviluppo rurale,
che finora erano di competenza regionale. Se va avanti così - noi
Assessori ci siamo riuniti la settimana scorsa e abbiamo
manifestato di nuovo la nostra contrarietà -, il Piano strategico
nazionale in questo momento va in un'altra direzione rispetto a
tutto ciò che fino ad oggi era di competenza regionale. La proposta
regolamentare prevede un'unica autorità di gestione, mentre non è
ancora chiaro né il ruolo delle Regioni (possibili organismi
intermedi), né quello degli organismi pagatori (AGEA), ma neanche
le Regioni che sono organismi pagatori.
Per riassumere, direi che intanto, al di là della verifica della
percorribilità e di mettere sul piatto i pro e i contro ripetendo
che c'è comunque l'anno che ci separa, dobbiamo avere risposte
certe per quanto riguarda la PAC e per quanto riguarda i pagamenti
arretrati; soprattutto direi che le criticità devono essere
risolte, sottolineando il buon lavoro che sta facendo AREA cercando
di mettere ordine nel disordine che c'era. Infine occorre seguire
anche l'evoluzione, per capire se questi enti pagatori regionali
avranno un futuro o se - come oggi viene ipotizzato - sarà invece
un unico ente centralizzato nazionale, cosa che noi non
condividiamo. Anzi, noi vorremmo, almeno per la futura
programmazione, che ci fosse una territorialità di gestione di
questi pagamenti sui nuovi PSR che dovranno dare la possibilità ad
ogni Regione di regolamentare questa cosa.
Sicuramente il
dossier
rimane aperto. Vi è pertanto la
presa di coscienza che il modello è comunque da cambiare;
soprattutto occorre risolvere le criticità attuali e capire quale
sarà lo schema del futuro, anche pensando ai tempi che ci sono in
un eventuale cambio di gestione.
Ringrazio il collega. Credo anche di condividere la
considerazione che oggi tutti abbiamo una volontà non solo di
risolvere queste problematiche, ma di rivedere lo schema del
modello di sviluppo rurale della Valle d'Aosta, sia nella
costruzione del nuovo PSR, sia nelle prospettive future, affinché
non si debba lavorare in modo da non riuscire a programmare neanche
il quotidiano, che è la vera problematica delle nostre aziende.
Rimaniamo a disposizione. Dalla settimana prossima - lo ripeto -
ci saranno degli incontri con le associazioni di categoria per
cercare di fare il punto della situazione e per condividere con
loro le azioni, anche forti, che metteremo in campo.
Presidente -
La parola al collega Gerandin per la
replica.
Gerandin (MOUV') -
Assessore Viérin, mi fa piacere che si
sia condivisa - a parte le preoccupazioni, che penso tutto questo
Consiglio sicuramente condivida - anche un'eventuale verifica di
questo percorso, benché non vi sia nessuna garanzia su questa
soluzione, ma è comunque un percorso da condividere.
Io le chiederei solamente di prestare attenzione alla
tempistica, che è quella che è, nel senso che, se noi dovessimo mai
decidere di fare un percorso alternativo, abbiamo il limite del 30
giugno, per cui entro il 30 giugno o si hanno queste garanzie... ma
a questo punto dico che devono essere "garanzie", non il solito
protocollo che abbiamo firmato noi Assessori, che
à tour de
rôle
siamo succeduti ad altri, e che ci siamo recati da AGEA,
là dove magari cambiava l'interlocutore ma, alla fine, si siglavano
dei protocolli che portavano davvero poco riguardo alla risoluzione
definitiva della problematica.
È vero che un po' di tempo fa, in una videoconferenza, parlando
del prossimo PSR, si citava questa unica autorità di gestione: era
stato detto direttamente da Decaro, che è il responsabile
all'interno della Commissione europea, e si parlava di una
probabile proroga dell'attuale PSR, perché pare che non siano
ancora definite le indicazioni riferite al nuovo. Pertanto, proprio
in questa prospettiva, può anche darsi che questo PSR venga
prorogato per qualche anno. Teniamo conto che a livello europeo
siamo ancora in fase di elezioni del nuovo Parlamento europeo, per
cui non sappiamo neanche quale sarà poi l'indicazione.
Anche in questa visione, dunque, io direi: proviamo magari a
fare un ragionamento per capire in termini economici le difficoltà
legate a quello che giustamente lei diceva sul fatto di avere dei
modelli diversi, per quello che riguarda noi e ARPEA, proviamo ad
approfondire questo, in modo che entro la data fatidica del 30
giugno si sia in grado di dire: "abbiamo intenzione di percorrere
un'altra strada" oppure "continuiamo con AGEA". È
significativo.
Nell'audizione fatta con la dottoressa Barrel è stato dipinto
proprio il rapporto che c'è in questo momento. Si dice che ad oggi
è tutto molto informale, i pagamenti sono molto in ritardo, e poi
si era parlato anche di una prospettiva legata ai casi arretrati,
per cui è ipotizzabile che quando si dovrà, prima o poi, prendere
atto che alcune domande - che comunque hanno delle difficoltà
legate addirittura al 2015 - non potranno essere liquidate,
cominceranno a fioccare anche i ricorsi. Questo è sicuramente un
percorso di cui si dovrà tenere conto.
Mi riallaccio poi a quanto diceva sul discorso del
refresh
. La Valle d'Aosta è oggetto di
refresh
, per
cui da quest'anno si rivede la fotografia dei terreni in Valle
d'Aosta e tutti i saldi sono nelle more del
refresh.
Questo
è un problema in più rispetto a quelli che avevamo fino ad oggi e,
sicuramente, non è una prospettiva tranquillizzante.
La ringrazio per la sua disponibilità e le chiederei solo di
tenere conto di questa fatidica data del 30 giugno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK