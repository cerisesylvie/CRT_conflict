Consiglio Regionale della Valle d'Aosta - Oggetto del Consiglio n. 3465 del 9 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CAVE, MINIERE E TORBIERE
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3465 del 9 aprile 2008 - Resoconto
OGGETTO N. 3465/XII - Disegno di legge: "Disposizioni per la
valorizzazione dei siti minerari dismessi".
Articolo 1
(Oggetto e finalità)
1. Tenuto conto della rilevanza storica e socio-culturale
dell'attività mineraria svolta sul territorio regionale e della
pericolosità dello stato di abbandono in cui si trovano i siti
minerari dismessi, la Regione:
a) individua i siti minerari dismessi o in fase di
dismissione e ne studia le caratteristiche strutturali ed
ambientali;
b) recupera e conserva, per fini ambientali, scientifici,
formativi, culturali e turistici, i cantieri, le strutture
minerarie regionali e i relativi siti geologici, con particolare
riferimento a quelli più rappresentativi sotto l'aspetto
tecnico-scientifico e storico-culturale;
c) recupera e conserva in particolari strutture museali e
archivistiche il patrimonio di archeologia industriale e quello
documentale, librario e fotografico di interesse conoscitivo della
storia e della cultura mineraria;
d) protegge e conserva gli habitat e il paesaggio culturale
generato dall'attività mineraria regionale, compatibilmente con il
risanamento ambientale dei siti;
e) protegge e conserva le zone di interesse archeologico e i
valori antropici delle attività umane connesse all'espletamento
delle attività minerarie regionali;
f) promuove e sostiene le attività educative, ricreative,
sportive e artistico-culturali compatibili con i valori da
tutelare;
g) promuove, sostiene e sviluppa, nel quadro dello sviluppo
sostenibile, attività di formazione e di ricerca scientifica e
tecnologica nei settori delle georisorse, dei materiali innovativi,
dell'ambiente e delle fonti energetiche alternative, in
collaborazione con altri soggetti pubblici e privati, anche
attraverso la costituzione di centri di formazione e di ricerca di
eccellenza di livello internazionale;
h) indirizza, d'intesa con gli enti locali, il coordinamento
degli interventi di bonifica, di riabilitazione e di recupero dei
compendi immobiliari ex minerari, di cui agli specifici piani
previsti dalle disposizioni vigenti;
i) individua gli strumenti tecnici per la messa in sicurezza
dei siti minerari dismessi;
j) indirizza e coordina gli interventi sui siti minerari
dismessi di competenza degli enti locali.
2. Con deliberazione della Giunta regionale, sono
stabiliti:
a) i criteri e le modalità per l'attuazione delle attività di
cui al comma 1;
b) i criteri per l'esercizio integrato di attività estrattive
e di attività di valorizzazione a fini culturali, turistici o di
ricerca scientifica e tecnologica di sezioni dismesse di
miniere.
Articolo 2
(Commissione regionale per la valorizzazione dei siti
minerari dismessi)
1. È istituita la Commissione regionale per la valorizzazione
dei siti minerari dismessi, di seguito denominata Commissione, con
funzioni consultive nei confronti della Giunta regionale e delle
strutture regionali competenti in materia di ambiente e di cave e
miniere.
2. La Commissione autorizza lo svolgimento delle attività di
cui all'articolo 7, comma 1, lettera d). La Commissione esprime il
proprio parere ogni qualvolta la Giunta regionale e le strutture
regionali competenti in materia di ambiente e di cave e miniere lo
richiedano e, comunque, nei seguenti casi:
a) individuazione dei siti minerari dismessi o in fase di
dismissione e di tutte le pertinenze immobiliari collegate ad ogni
singolo sito di cui all'articolo 3, comma 1;
b) indicazione delle tipologie di intervento per i siti
minerari dismessi di cui all'articolo 4;
c) predisposizione del piano programmatico di cui
all'articolo 5;
d) indicazione delle modalità per l'istituzione e il
funzionamento del Centro di documentazione e di studio di cui
all'articolo 6;
e) rilascio dell'autorizzazione di cui all'articolo 8, comma
4.
3. La Commissione, nominata con decreto del Presidente della
Regione su proposta dell'Assessore regionale competente, resta in
carica per quattro anni.
4. La Commissione, presieduta dall'Assessore regionale
competente ovvero da un consigliere regionale da lui delegato,
appartenente alla commissione consiliare competente in materia di
assetto del territorio, si esprime a maggioranza dei presenti ed è
composta da:
a) il dirigente della struttura regionale competente in
materia di ambiente, o suo delegato;
b) il dirigente della struttura regionale competente in
materia di cave e miniere, o suo delegato;
c) il dirigente del dipartimento soprintendenza per i beni e
le attività culturali, o suo delegato;
d) tre tecnici esperti rispettivamente in storia, con
particolare riferimento alla storia delle miniere, in scienze
museali e archivistiche e in economia, i cui compensi sono
stabiliti con deliberazione della Giunta regionale;
e) il Sindaco territorialmente competente o un suo
delegato;
f) un rappresentante del Consiglio permanente degli enti
locali.
Articolo 3
(Individuazione dei siti minerari e delle loro
caratteristiche)
1. La struttura regionale competente in materia di ambiente,
in collaborazione con la struttura regionale competente in materia
di cave e miniere, procede, anche avvalendosi di collaboratori
esterni dotati di specifiche competenze tecniche,
all'individuazione dei siti minerari dismessi o in fase di
dismissione e di tutte le pertinenze immobiliari collegate ad ogni
singolo sito.
2. Per ogni singolo sito minerario deve essere
accertata:
a) la presenza di un giacimento minerario e della sua futura
economica coltivabilità;
b) l'esistenza del rapporto pertinenziale tra gli edifici già
collegati alle miniere in relazione all'attuale consistenza delle
stesse;
c) la stabilità statica del sito e la relativa pericolosità
per le persone e per le cose;
d) la documentazione amministrativa esistente;
e) la proprietà del suolo;
f) la valenza storica e socio-culturale del sito in rapporto
sia ai valori ambientali e culturali regionali sia a quelli delle
comunità locali.
Articolo 4
(Riordino e valorizzazione dei siti minerari
dismessi)
1. Sulla base dei dati emergenti a seguito dell'effettuazione
delle attività elencate all'articolo 1, comma 1, la Giunta
regionale provvede ad inserire i siti minerari dismessi in una
delle seguenti tipologie di intervento:
a) inserimento nel piano programmatico di cui all'articolo 5,
laddove sussistano particolari valori storici o
socio-culturali;
b) individuazione ed attuazione delle opere di messa in
sicurezza con le modalità di cui all'articolo 9, laddove non
esistano particolari valori storici o socio-culturali e vi sia già
stata una riambientazione nel contesto naturale circostante. Tali
siti restano disciplinati dal Piano regionale delle attività
estrattive (PRAE);
c) attuazione delle opere di messa in sicurezza con le
modalità di cui all'articolo 9 per i siti residui, oggetto di
ulteriori approfondimenti e degli sviluppi del piano programmatico
ai sensi dell'articolo 5, in vista di una collocazione definitiva
nelle tipologie di cui alle lettere a) e b).
Articolo 5
(Parco minerario)
1. La Giunta regionale, sulla base dei dati istruttori
forniti dalle strutture regionali competenti in materia di ambiente
e di cave e miniere, predispone un piano programmatico, denominato
parco minerario, per la valorizzazione dei siti minerari
dismessi.
2. Il parco minerario prevede le destinazioni finali dei siti
minerari dismessi individuando:
a) i caratteri museali da salvaguardare e le modalità dei
relativi interventi consecutivi e di riutilizzo, con particolare
riferimento al luogo minerario e agli edifici ad esso
collegati;
b) i percorsi culturali e le relative progettualità, in
accordo con le comunità locali interessate;
c) gli interventi per la riambientazione dei siti nel
contesto naturale circostante;
d) le modalità di gestione e di promozione dei siti nei
circuiti turistico-culturali regionali e nazionali.
Articolo 6
(Centro di documentazione e di studio)
1. La documentazione inerente allo studio e alla ricerca per
la valorizzazione dei siti minerari è raccolta nel Centro di
documentazione e di studio regionale, di seguito denominato
Centro.
2. Le modalità per l'istituzione e il funzionamento del
Centro sono stabilite con deliberazione della Giunta
regionale.
Articolo 7
(Tutela dei siti inclusi nel parco minerario)
1. Nei siti inclusi nella tipologia di cui all'articolo 4,
comma 1, lettera a), è vietato:
a) qualsiasi mutamento dell'utilizzazione dei terreni e
quant'altro possa incidere sulla morfologia del territorio e sugli
equilibri paesaggistici, ambientali, ecologici, idraulici,
idrogeotermici e geominerari, in contrasto con le finalità del
parco minerario;
b) il danneggiamento e la distruzione dei manufatti, dei
beni, delle strutture sotterranee e superficiali e delle
infrastrutture connesse;
c) l'esecuzione di nuove costruzioni e la trasformazione di
quelle esistenti, ad esclusione degli interventi di manutenzione
ordinaria, di manutenzione straordinaria, di restauro e di
risanamento conservativo, come definiti dall'articolo 31, comma 1,
lettere a), b) e c), della legge 5 agosto 1978, n. 457 (Norme per
l'edilizia residenziale);
d) lo svolgimento di attività pubblicitarie o promozionali
non autorizzate dalla Commissione.
2. Le modificazioni del suolo e degli edifici dei siti
inclusi nella tipologia di cui all'articolo 4, comma 1, lettera c),
devono essere previamente autorizzate dalla Giunta
regionale.
Articolo 8
(Strumenti per l'attuazione degli interventi di
valorizzazione dei siti minerari inclusi nel parco
minerario)
1. Laddove nel sito minerario dismesso il giacimento
minerario non risulti esaurito né sotto il profilo fisico né sotto
quello di una possibile futura economica coltivabilità, gli
interventi di valorizzazione e di fruizione socio-culturale del
sito stesso sono oggetto di concessione rilasciata dalla Giunta
regionale sulla base di quanto disposto dalla legge regionale
......, n. ... (Disciplina delle cave, delle miniere e delle acque
minerali naturali, di sorgente e termali).
2. Per il rilascio della concessione di cui al comma 1, il
Comune in cui è situato il sito minerario ha diritto di
prelazione.
3. Gli interventi di valorizzazione e di fruizione
socio-culturale di un giacimento minerario esaurito sotto il
profilo fisico o della possibile futura economica coltivabilità
sono attuati:
a) prioritariamente, dal Comune in cui è situato il sito
oggetto degli interventi, il quale può procedere agli espropri
delle aree e degli edifici necessari agli interventi stessi,
riconosciuti di pubblico interesse;
b) subordinatamente, da chi abbia la disponibilità del sito
oggetto degli interventi.
4. Nei casi di cui al comma 3, il richiedente deve presentare
apposita domanda di autorizzazione alla struttura regionale
competente in materia di cave e miniere, corredata del progetto di
intervento e della documentazione storica e socio-culturale di
supporto, con l'indicazione delle opere da realizzare e il progetto
di utilizzo e conseguente recupero ambientale finale del sito. La
Giunta regionale provvede con propria deliberazione sulla
domanda.
Articolo 9
(Messa in sicurezza dei siti minerari dismessi)
1. La messa in sicurezza dei siti minerari dismessi
rientranti nella tipologia di cui all'articolo 4, comma 1, lettera
b), e di un giacimento minerario esaurito sotto il profilo fisico o
della possibile futura economica coltivabilità è a carico del
proprietario, secondo le prescrizioni imposte dal Comune.
2. La messa in sicurezza dei siti minerari dismessi
rientranti nella tipologia di cui all'articolo 4, comma 1, lettera
b), e di un giacimento minerario non esaurito sotto il profilo
fisico o della possibile futura economica coltivabilità è a carico
del proprietario, secondo le prescrizioni imposte dal personale
dipendente della struttura competente ai sensi dell'articolo 75
della l.r. .../
3. La messa in sicurezza di tutti gli altri siti minerari
dismessi è a carico dei proprietari del suolo, secondo le
prescrizioni imposte dal personale dipendente della struttura
competente ai sensi dell'articolo 75 della l.r. .../. Qualora
esista un concessionario di miniera nel sito, la messa in sicurezza
è a carico del concessionario stesso.
Articolo 10
(Vigilanza)
1. La vigilanza sulle opere e sugli interventi eseguiti in
attuazione della presente legge è eseguita dai Comuni nel cui
territorio si trovano i siti minerari, dalla struttura regionale
competente in materia di cave e miniere e dal Corpo forestale della
Valle d'Aosta.
2. La vigilanza sulle opere di messa in sicurezza di cui
all'articolo 9 è attuata dai Comuni nel cui territorio si trovano i
siti minerari dismessi e dal personale dipendente della struttura
competente ai sensi dell'articolo 75 della l.r. .../.
Articolo 11
(Sanzioni)
1. Fatte salve le sanzioni previste dalla normativa vigente,
chiunque esegua opere in violazione di quanto disposto
dall'articolo 7, comma 1, è soggetto alla sanzione amministrativa
del pagamento di una somma di denaro da euro 3.000 a euro 18.000.
Alle stesse sanzioni soggiace chiunque esegua opere senza la previa
autorizzazione di cui all'articolo 7, comma 2.
2. Fatte salve le sanzioni previste dalla normativa vigente,
il concessionario o il soggetto autorizzato ai sensi dell'articolo
8 che eseguano opere in violazione di quanto disposto nella
concessione o nell'autorizzazione sono soggetti alla sanzione
amministrativa del pagamento di una somma di denaro da euro 3.000 a
euro 18.000.
3. Il Presidente della Regione irroga le sanzioni di cui ai
commi 1 e 2 sulla base degli accertamenti svolti e delle
contestazioni effettuate dai soggetti di cui all'articolo
10.
Articolo 12
(Disposizioni finanziarie)
1. L'onere complessivo derivante dall'applicazione della
presente legge è determinato in euro 5.000 per l'anno 2007 e in
annui euro 170.000 per gli anni 2008 e 2009.
2. L'onere di cui al comma 1 trova copertura, ai sensi
dell'articolo 14, comma 3, della legge regionale 27 dicembre 1989,
n. 90 (Norme in materia di bilancio e di contabilità generale della
Regione Autonoma Valle d'Aosta), nello stato di previsione della
spesa del bilancio della Regione, sia per l'anno finanziario 2007 e
di quello pluriennale per il triennio 2007/2009 sia per l'anno
finanziario 2008 e di quello pluriennale per il triennio 2008/2010,
negli obiettivi programmatici 2.2.1.09 (Ambiente e Sviluppo
sostenibile), 2.1.06.01. (Consulenze ed incarichi), 1.3.2.
(Comitati e Commissioni), 2.2.1.06. (Difesa del suolo), 2.2.4.07
(Attività culturali - Musei, beni culturali e ambientali).
3. Al finanziamento dell'onere di cui al comma 1 si provvede,
sia con riferimento agli anni 2007, 2008 e 2009 dei bilanci per
l'anno finanziario 2007 e per il triennio 2007/2009, sia con
riferimento agli anni 2008 e 2009 dei bilanci per l'anno
finanziario 2008 e per il triennio 2008/2010:
a) per euro 5.000 per l'anno 2007 e per euro 100.000 per gli
anni 2008 e 2009, mediante l'utilizzo delle risorse iscritte
nell'obiettivo programmatico 2.1.6.01 (Consulenze e incarichi) al
capitolo 38345 (Spese per collaborazioni tecniche, studi e ricerche
nell'ambito dell'assetto della tutela e della valorizzazione del
territorio e delle sue risorse);
b) per euro 70.000 per gli anni 2008 e 2009, mediante
l'utilizzo delle risorse iscritte nell'obiettivo programmatico
2.2.4.07 al capitolo 57800 (Contributo annuo per il funzionamento
del museo minerario regionale).
4. A decorrere dal 2010 l'onere annuo a carico della Regione
è determinato con la legge finanziaria, ai sensi dell'articolo 19
della l.r. 90/1989.
5. Gli interventi di cui alla presente legge sono attuati
anche mediante utilizzo delle risorse finanziarie che l'Unione
europea e lo Stato renderanno disponibili.
6. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
7. I proventi delle sanzioni amministrative di cui
all'articolo 11 e dell'eventuale avanzo di cui all'articolo 13 sono
introitati nello stato di previsione delle entrate del bilancio
della Regione.
Articolo 13
(Disposizioni abrogative e finali)
1. La legge regionale 3 marzo 1992, n. 6 (Istituzione del
Museo Minerario regionale), è abrogata.
2. Il Museo Minerario regionale, istituito dalla l.r. 6/1992,
è soppresso e i suoi organi sono sciolti a decorrere dalla data di
entrata in vigore della presente legge. La Giunta regionale, con
propria deliberazione da adottarsi entro trenta giorni dalla data
di entrata in vigore della presente legge, definisce le modalità e
i termini per il trasferimento delle funzioni e delle dotazioni
finanziarie e strumentali del Museo Minerario alla Regione, la
quale subentra nei suoi rapporti attivi e passivi e nei relativi
diritti e obblighi.
Presidente
- La parola alla relatrice, Consigliera
Charles Teresa.
Charles (UV)
- Cette loi revêt une grande importance sous
plusieurs points de vue: environnemental, historique, culturel,
scientifique, touristique et sportif, sans oublier un dernier
aspect non secondaire qui garantit la sûreté pour des sites
abandonnés qui ont déjà été théâtre de graves accidents pour les
visiteurs distraits ou trop curieux et par conséquent de sérieux
soucis pour les propriétaires des sites.
L'adoption, par la Région autonome Vallée d'Aoste, d'une
réglementation en matière de valorisation des sites miniers
désaffectés, abrogeant la loi régionale n° 6 du 3 mars 1992
(Création du musée régional de l'industrie minière), découle de la
nécessité de disposer des sites miniers désaffectés et de tous
leurs biens aux fins de leur valorisation socio-culturelle et
environnementale. Sur la base de la réglementation actuelle, en
effet, il est possible de disposer desdits sites uniquement dans
des buts liés à l'activité minière. La nouvelle réglementation du
secteur de l'extraction représente l'occasion non seulement pour
introduire l'instrument de la concession minière pour la gestion
des sites miniers désaffectés et de leurs biens annexes aux fins de
leur valorisation socio-culturelle et environnementale, mais
également pour repenser d'une manière plus globale à l'organisation
d'un parc minier régional et à son développement, même en tant que
musée.
Le présent projet de loi se compose de 13 articles. L'article
1
er
précise l'objet et les finalités de la loi et
énumère les tâches de la Région, compte tenu de l'importance
historique et socio-culturelle de l'activité minière sur le
territoire régional et de la dangerosité des sites miniers
désaffectés du fait de l'état d'abandon dans lequel ceux-ci se
trouvent. La Région est chargée, entre autres, de la détermination
des sites miniers désaffectés ou en cours de désaffectation et de
l'étude de leurs caractéristiques structurelles et
environnementales; de la réhabilitation et de la conservation, à
des fins toujours environnementales, scientifiques, formatives,
culturelles et touristiques, des chantiers, des structures minières
régionales et des sites géologiques y afférents; de la
réhabilitation et de la conservation, dans des structures muséales
et des archives particulières, du patrimoine archéologique
industriel et du patrimoine documentaire, libraire et
photographique revêtant un intérêt du point de vue de la
connaissance de l'histoire et de la culture minière; de la
protection et de la conservation des habitats et du paysage
culturel créé par l'activité minière, compte tenu de la
réhabilitation environnementale des zones d'intérêt archéologique
et des valeurs anthropiques liées à l'exercice des activités
minières; encore, de la promotion et du soutien des activités
éducatives, récréatives, sportives, artistiques et culturelles,
ainsi que des centres de formation et de recherche d'excellence de
niveau international; de l'établissement des outils techniques de
sécurisation des sites miniers désaffectés, ainsi que de
l'orientation et de la coordination des actions relevant des
collectivités locales et concernant les sites miniers
désaffectés.
L'article 2 crée la Commission régionale chargée de la
valorisation des sites, dont les membres sont nommés pour 4 ans par
le Président de la Région et qui exerce des fonctions de
consultation au profit du Gouvernement régional et des structures
régionales compétentes en matière d'environnement, de carrières et
de mines. L'avis de la Commission en cause, formulé dans certains
cas à la demande du Gouvernement régional et des structures
régionales compétentes en matière d'environnement et de carrières
et de mines est obligatoire, mais non contraignant.
L'article 3 attribue à la structure régionale compétente en
matière d'environnement, épaulée par la structure régionale
compétente, les sites miniers désaffectés ou en cours de
désaffectation, ainsi que tous les biens annexes et de collecter
une série de données caractéristiques relatives aux dits sites.
L'article 4, relatif à la réhabilitation et à la valorisation
des sites miniers, propose, en fonction du type de site concerné, 3
différentes modalités d'action et de réglementation.
L'article 5 concerne le parc minier. Le Gouvernement régional
élabore un plan programmatique dénommé "Parc minier" qui prévoit la
valorisation des sites miniers désaffectés et fixe la destination
finale de ceux-ci. Ce plan doit notamment établir les valeurs à
sauvegarder, les modalités de réalisation des actions nécessaires
et de réutilisation des sites, les parcours culturels et les
projets y afférents, ainsi que les actions de réinsertion dans le
milieu naturel environnant et de promotion des sites.
Au sens de l'article 6, la documentation relative à l'étude et à
la recherche en vue de la valorisation des sites miniers doit être
collectée dans un centre régional de documentation et d'étude, dont
les modalités de création seront fixées par le Gouvernement
régional.
L'article 7 énonce une série d'interdictions aux fins de la
protection des sites compris dans le parc minier.
L'article 8 réglemente les instruments de réalisation des
actions de valorisation des sites compris dans le parc minier.
Lorsque, dans un site désaffecté, le gisement minier n'est épuisé
ni du point de vue physique, ni du point de vue d'une éventuelle
exploitation économique future les actions de valorisation et
d'exploitation socio-culturelle du site concerné font l'objet d'une
concession accordée par le Gouvernement.
L'article 9 prévoit la sécurisation des sites miniers
désaffectés, en fonction de la typologie établie au sens de
l'article 4.
L'article 10 concerne la surveillance des ouvrages, des actions
réalisées en application du présent projet, ainsi que des travaux
de sécurisation, alors que l'article 11 fixe les sanctions en cas
de non-respect des dispositions des articles précédents.
L'article 12 porte les dispositions financières.
L'article 13 prévoit l'abrogation de la loi n° 6/1992 et la
suppression du Musée de l'industrie minière créé par ladite loi,
musée dont les fonctions et les dotations en crédits et en
équipements sont transférées à la Région. Merci.
Presidente
- È aperta la discussione generale. Ricordo
che le Commissioni III e IV hanno espresso parere favorevole
all'unanimità sul nuovo testo, "idem" il CPEL pur con alcune
osservazioni. Ci sono 4 emendamenti dell'Assessore Cerise, 1
emendamento della II Commissione, 8 emendamenti del gruppo
"Arcobaleno" e 18 emendamenti del gruppo "PD".
La parola alla Consigliera Fontana Carmela.
Fontana (PD)
- Ritiro gli emendamenti.
Presidente
- Gli emendamenti del gruppo "PD" sono
ritirati.
La parola al Consigliere Segretario Venturella.
Venturella (Arc-VA)
- Vorrei fare solo alcune
osservazioni sull'impianto generale del provvedimento, che, pur
essendo nelle sue finalità condivisibile, crediamo non lo sia nella
sua applicazione, nelle sue ricadute sulla realtà. Faccio solo
riferimento a cosa si mette in piedi. Credo che in questo disegno
di legge si rafforzi un paradosso, mi spiego meglio. Siamo
d'accordo che i siti minerari dismessi, quelli giudicati
economicamente e anche culturalmente... insomma quelli da tutelare
e da valorizzare possano essere riaperti; quello che non capiamo è
perché non si possa affiancare alle attività che, secondo noi, sono
svolte in maniera pregevole del Museo di scienze naturali di
Saint-Pierre, perché all'interno del Museo di scienze naturali non
si possa realizzare una sezione abiotica, quindi geologia,
mineralogia... per fare in modo che il Museo di scienze naturali,
che non è solo di scienze zoologiche o di fisiologia vegetale,
abbia tutto il panorama delle scienze naturali, oltre ad una
sezione dedicata ai siti minerari dismessi, ai minerali, alle
rocce, ai fossili e via dicendo.
Crediamo - ed è per questo che abbiamo presentato alcuni
emendamenti su alcuni articoli - che la Commissione regionale possa
essere benissimo individuata negli esperti eventualmente incaricati
dal Museo regionale di scienze naturali. Perché non sfruttare un
organismo che abbiamo già ben strutturato sul territorio per
occuparci della valorizzazione dei siti minerari dismessi? Per
questo noi, pur riconoscendo validità e positività alle finalità
generali, siamo invece per un'applicazione e per una ricaduta
diverse.
Permettetemi poi di esprimere una seconda osservazione critica
sulle risorse messe in campo. Fra le risorse messe in campo e
l'individuazione dei soggetti che dovranno valorizzare i siti
minerari, articolo 12, disposizioni finanziarie... qui non ho fatto
l'emendamento, perché poi mi sarei sentito gli strali
dell'Assessorato delle finanze per la mancanza di copertura
finanziaria, però come gruppo avevamo presentato, Assessore Cerise,
un emendamento all'assestamento di bilancio, che era collegato con
questo che è finito in archivio dell'Assessore... comunque credo
che gli stanziamenti siano assolutamente ridicoli. Vi è appena
forse lo spazio per pagare i consulenti della famosa Commissione, i
membri esperti della Commissione che vorremmo abolire, oppure far
quel giochino con i sub-emendamenti per far sì che se ne occupi il
Museo di scienze naturali di Saint-Pierre.
La seconda osservazione, che è poi la terza come discorso
generale, è che se vogliamo far decollare un'iniziativa di tipo
culturale: quella, ad esempio, della messa in sicurezza per la
valorizzazione, è chiaro che porre tutto a carico dei proprietari,
non so se questi proprietari hanno le risorse per fare qualcosa.
Credo che si potrebbe dire, lo chiudiamo e non facciamo più
niente... ossia la domanda che pongo all'Assessore è la seguente:
al proprietario del sito chi glielo fa fare a lanciarsi in un
investimento per la valorizzazione? In questo caso forse un aiuto,
non so in che maniera, ma qui poteva essere strutturato in maniera
diversa; ho paura che qui di valorizzazione, se rimane così, ne
vedremo ben poca.
Altra osservazione, che è collegata con l'istituzione della
Commissione, è il centro di documentazione e di studio, potrebbe
essere anche lì una sezione del Museo di scienze naturali di
Saint-Pierre.
Concludo evidenziando un ultimo paradosso che non riguarda
questa legge, ma riguarda il discorso che stiamo facendo sul Museo
di scienze naturali di Saint-Pierre. Chi ha la responsabilità dal
punto di vista assessorile del Museo di scienze naturali di
Saint-Pierre non trova giustificazione, invece secondo me quel
museo dovrebbe essere a capo di qualche altro Assessorato, perché
non trovo il nesso fra competenze e materie che vengono sviluppate
nel Museo di scienze naturali di Saint-Pierre e l'Assessorato
dell'agricoltura, quindi è un problema che dovrebbe essere risolto.
È chiaro che l'Assessorato della cultura potrebbe avere un
fondamento se fosse soggetto controllore, attuatore e gestore,
anche l'Assessorato dell'ambiente, infatti il Museo di scienze
naturali è direttamente collegato alle tematiche ambientali. Trovo
difficile fare questa analogia fra il Museo di scienze naturali di
Saint-Pierre e l'Assessorato dell'agricoltura.
A seconda delle risposte dell'Assessore, ci riserviamo di
ritirare o di presentare gli emendamenti.
Presidente
- Se non ci sono altri interventi, dichiaro
chiusa la discussione generale.
La parola all'Assessore al territorio, ambiente e opere
pubbliche, Cerise.
Cerise (UV)
- Vorrei esprimere un ringraziamento sentito
alla III Commissione, alla IV Commissione, al relatore che ha
voluto così bene illustrarci i contenuti di questa legge. Intendo
ringraziare anche la collega Fontana per aver voluto ritirare gli
emendamenti. Non entrerò nel merito di questo documento, perché
ritengo esaustiva la presentazione fatta dalla collega Charles, ma
ritengo opportuno dare qualche riscontro al collega Venturella.
Per quanto riguarda le risorse finanziarie, condivido che sono
modeste, almeno come previste nel dispositivo della legge, però
teniamo conto che abbiamo molto puntato sulla disponibilità dei
fondi comunitari. Abbiamo peraltro già attivato delle iniziative
per poter accedere a questi strumenti per siti minerari dismessi di
grande importanza e in generale per un'azione di promozione di tale
potenziale esistente sul nostro territorio.
Per quanto riguarda alcuni dettagli, come la questione della
messa in sicurezza che afferisce al proprietario, questo deriva da
una normativa nazionale, peraltro purtroppo abbiamo anche dei casi
di avvisi di garanzia per incidenti che sono avvenuti, che hanno
coinvolto i proprietari. Non escluderei la possibilità di fare un
ragionamento su questo aspetto più di carattere generale, bisogna
capire cosa si intende per messa in sicurezza, perché qualche volta
si tratta di attuare qualche piccolo impedimento all'accesso, in
altri casi la cosa diventa più complicata. È vero che, laddove la
messa in sicurezza implica un'azione più incisiva, forse siamo già
nella fattispecie di una possibile valorizzazione, quindi la cosa
potrebbe essere contenuta.
Ringrazio invece per i suggerimenti per quanto riguarda la
questione del Museo di Saint-Pierre, nel senso che io, pur non
prendendo l'impegno di approvare degli emendamenti che vanno nella
direzione di affermare qui che andiamo ad individuare, posso invece
prendere l'impegno di muovermi nella direzione di far sì che il
Museo di Saint-Pierre sia un punto di riferimento determinante in
tutta la materia nei 2 aspetti: sia per quanto riguarda il centro
di documentazione, sia per quanto riguarda la questione ancora più
pertinente nell'ambito della Commissione. Nella Commissione sono
individuati soprattutto i dirigenti regionali e poi si parla di 3
esperti, nulla vieta di fare riferimento lì, se lì abbiamo questo
tipo di risposta.
Mi permetta però di fare una considerazione per quanto riguarda
il centro di documentazione non deve sottovalutare come molta di
questa documentazione afferisca all'archeologia industriale, faccia
ossia parte di un percorso storico della nostra industria dove il
sito minerario è legato a quello che veniva dopo; è il caso tipico
della "Cogne" o per quanto riguarda Pont-Saint-Martin dove c'era
un'industria siderurgica che a sua volta utilizzava dei siti
minerari. Questo va organizzato, ecco perché non abbiamo voluto
allocare tale competenza nell'uno, piuttosto che nell'altro e ci
siamo tenuti le mani libere per vedere di mettere attorno ad un
tavolo quelle professionalità e quelle substrutture che possono
essere quelle più efficienti per dare una risposta complessiva. Io
credo che il suo richiamo al Museo di Saint-Pierre sia da prendere
in considerazione e opportuno e mi attiverò per fare in modo che le
strutture si avviino verso questo tipo di orientamento. Per il
resto è una legge attesa da parte delle amministrazioni comunali,
laddove ci sono dei siti minerari dismessi, ci sono anche dei siti
che possono giocare un ruolo importante nell'ambito dello sviluppo
turistico-culturale di questa Regione, come quello di Cogne,
Saint-Marcel, Champdepraz... Vi è poi anche l'idea di fare questo
benedetto parco minerario: dico "benedetto" non nel senso di parco
come vincolo, ma come programma amministrativo che vuol fare
decollare tale cosa, recuperando, se possibile, quel capitale
umano, di ricordi, di testimonianze e di esperienze che si legano a
questa realtà, quindi anche il parco minerario come momento per
recuperare la storia e il percorso di vita di chi ha lavorato e ha
ricavato il proprio sostentamento da tale realtà.
Presidente
- Passiamo all'esame del disegno di legge nel
nuovo testo predisposto dalle Commissioni III e IV. All'articolo 1
vi sono gli emendamenti n. 1 e n. 2 del gruppo "Arcobaleno".
La parola al Consigliere Segretario Venturella.
Venturella (Arc-VA)
- Velocemente. Non ho capito
"i
siti minerari dismessi..."
, quali sono le
"caratteristiche
strutturali"
? Perché
"strutturali"
?
"Le
caratteristiche strutturali ed ambientali"
che senso ha?
Vado poi al secondo emendamento, perché
"paesaggio
culturale"
?
"... gli Habitat e il paesaggio"
, perché
"paesaggio culturale"
è un riferimento molto preciso che
credo che attenga ad altri tipi di attività; secondo me, sono
ridondanti, comunque...
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Intanto
"strutturali"
è perché ci
sono una serie di pertinenze, che afferiscono...
"Il paesaggio
culturale"
è vero, può sembrare una ridondanza, ma
"il
paesaggio"
è sempre un fatto culturale, però
"il paesaggio
culturale"
vuol dire che porta con sé delle testimonianze che
vanno al di là della semplice espressione di un'attività che sia
svolta sul territorio. Non è peraltro neanche una nostra dizione,
deriva dal fatto che chi ha lavorato su questa legge ha suggerito
anche tale indicazione.
Presidente
- La parola al Consigliere Segretario
Venturella, per dichiarazione di voto.
Venturella (Arc-VA)
- Gli emendamenti n. 1 e n. 2 del
gruppo "Arcobaleno" sono ritirati.
Presidente
- Pongo in votazione l'articolo 1:
Consiglieri presenti, votanti e favorevoli: 28
Il Consiglio approva.
Presidente
- All'articolo 2 vi sono gli emendamenti n. 3,
n. 3a e n. 3b del gruppo "Arcobaleno".
La parola al Consigliere Segretario Venturella.
Venturella (Arc-VA)
- Brevemente, se lei permette,
illustro gli emendamenti tutti insieme, perché riguardano
l'articolo 2 nella sua globalità, perché esiste l'emendamento n. 3
che vuole sopprimere tutto l'articolo 2, ossia la Commissione
regionale, per i motivi che dicevo prima. In subordine crediamo che
nella Commissione... per l'emendamento n. 3a, proprio per la
valenza: per la valorizzazione dei siti minerari dismessi... non
manca un dirigente del turismo?
Secondo: mi scusi, ma c'è bisogno che all'interno della
Commissione vi siano strutturalmente 3 tecnici esperti? Non si
potrebbe fare, come abbiamo fatto per il Comitato di pilotaggio,
per cui alla bisogna il comitato stesso, questa Commissione per la
valorizzazione dei siti minerari dismessi può, se ne ha bisogno,
individuare dei tecnici che trattino delle tematiche specifiche.
Che in una Commissione vi siano addirittura 3 tecnici esperti in
maniera strutturata secondo noi è un'esagerazione, abbiamo avuto
altre esperienze, si ricorda addirittura nel Comitato di pilotaggio
della Centrale unica di chiamata in soccorso ci sono i 3 esperti
che vengono chiamati alla bisogna; credo che si potrebbe introdurre
anche questo emendamento.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Per quanto riguarda l'emendamento n. 3a,
non ho nulla da obiettare.
Su questo riferimento... ossia viene un po' difficile perché ce
li ritroviamo all'articolo 5, peraltro voglio dire... ho qualche
perplessità, ma anche perché in questo modo verrebbe più facile
fare quel ragionamento sul Museo di Saint-Pierre. Sono d'accordo di
accettare l'emendamento n. 3a: quello del turismo, mentre sul resto
chiedo di soprassedere.
Presidente
- Pongo in votazione l'emendamento n. 3 del
gruppo "Arcobaleno", che recita:
Emendamento
L'articolo 2 è soppresso.
Consiglieri presenti: 26
Votanti: 21
Favorevoli: 3
Contrari: 18
Astenuti: 5 (Ferraris, Fontana Carmela, Ottoz, Sandri,
Tibaldi)
Il Consiglio non approva.
Presidente
- Pongo in votazione l'emendamento n. 3a del
gruppo "Arcobaleno", che recita:
Emendamento
Dopo la lettera c) del comma 4 dell'articolo 2 è aggiunta la
seguente lettera:
"cbis) il dirigente della struttura regionale competente in
materia di turismo, o suo delegato;".
Consiglieri presenti, votanti e favorevoli: 27
Il Consiglio approva all'unanimità.
Presidente
- Pongo in votazione l'emendamento n. 3b del
gruppo "Arcobaleno", che recita:
Emendamento
La lettera d) del comma 4 dell'articolo 2 è soppressa e dopo
il comma 4 dell'articolo 2 è aggiunto il seguente:
"4bis. Alle sedute della Commissione possono essere invitati
a partecipare, di volta in volta e per la trattazione di tematiche
specifiche, esperti tecnici esterni, individuati dal Comitato
stesso.".
Consiglieri presenti: 26
Votanti: 21
Favorevoli: 3
Contrari: 18
Astenuti: 5 (Ferraris, Fontana Carmela, Ottoz, Sandri,
Tibaldi)
Il Consiglio non approva.
Presidente
- Pongo in votazione l'articolo 2 nel testo
così emendato:
Articolo 2
(Commissione regionale per la valorizzazione dei siti
minerari dismessi)
1. È istituita la Commissione regionale per la valorizzazione
dei siti minerari dismessi, di seguito denominata Commissione, con
funzioni consultive nei confronti della Giunta regionale e delle
strutture regionali competenti in materia di ambiente e di cave e
miniere.
2. La Commissione autorizza lo svolgimento delle attività di
cui all'articolo 7, comma 1, lettera d). La Commissione esprime il
proprio parere ogni qualvolta la Giunta regionale e le strutture
regionali competenti in materia di ambiente e di cave e miniere lo
richiedano e, comunque, nei seguenti casi:
a) individuazione dei siti minerari dismessi o in fase di
dismissione e di tutte le pertinenze immobiliari collegate ad ogni
singolo sito di cui all'articolo 3, comma 1;
b) indicazione delle tipologie di intervento per i siti
minerari dismessi di cui all'articolo 4;
c) predisposizione del piano programmatico di cui
all'articolo 5;
d) indicazione delle modalità per l'istituzione e il
funzionamento del Centro di documentazione e di studio di cui
all'articolo 6;
e) rilascio dell'autorizzazione di cui all'articolo 8, comma
4.
3. La Commissione, nominata con decreto del Presidente della
Regione su proposta dell'Assessore regionale competente, resta in
carica per quattro anni.
4. La Commissione, presieduta dall'assessore regionale
competente ovvero da un consigliere regionale da lui delegato,
appartenente alla commissione consiliare competente in materia di
assetto del territorio, si esprime a maggioranza dei presenti ed è
composta da:
a) il dirigente della struttura regionale competente in
materia di ambiente, o suo delegato;
b) il dirigente della struttura regionale competente in
materia di cave e miniere, o suo delegato;
c) il dirigente del dipartimento soprintendenza per i beni e
le attività culturali, o suo delegato;
d) il dirigente della struttura regionale competente in
materia di turismo, o suo delegato;
e) tre tecnici esperti rispettivamente in storia, con
particolare riferimento alla storia delle miniere, in scienze
museali e archivistiche e in economia, i cui compensi sono
stabiliti con deliberazione della Giunta regionale;
f) il Sindaco territorialmente competente o un suo
delegato;
g) un rappresentante del Consiglio permanente degli enti
locali.
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 3 ci sono gli emendamenti n. 4
e n. 5 del gruppo "Arcobaleno".
La parola al Consigliere Segretario Venturella.
Venturella (Arc-VA)
- All'articolo 3, comma 2, lettera a)
si parla della presenza di un giacimento minerario e della sua
futura economica coltivabilità; ora questa implica conoscenza
geologica, la sua estensione, ossia sappiamo tutto, ma la
coltivabilità economica futura è in funzione di parametri che sono
legati al mercato e alla sua globalizzazione. Il mercato mondiale
dei minerali è un mercato globalizzato e chi sa fra 5, 10 anni
quale sarà il "trend" dell'offerta del rame o dello zinco? Magari
si scopre un nuovo nanomateriale per il rame, che sostituisce il
rame, che oggi ha quotazioni altissime. I fattori esterni sono così
di difficile prevedibilità che metterlo in tale forma, in questo
comma, lo vedo di difficile applicabilità e lettura. Do subito la
lettura anche qui dell'altro emendamento; secondo me, andrebbe bene
nell'indicazione... no, illustro solo emendamento n. 4, poi ho un
piccolo appunto sull'emendamento n. 5.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Questo è un concetto fondamentale, perché
il concetto di economicità non è solo riferito alla coltivabilità
della miniera in quanto estrazione di minerale, ma si rifà al
concetto di una coltivabilità sotto l'utilizzo ad esempio
turistico. Il motivo per il quale possiamo immaginare di acquisire
le miniere di Cogne è sul fatto che l'aspetto economico della
nostra coltivabilità non va nella direzione di estrarre il
minerale, ma di farne una valorizzazione di tipo turistico. Siccome
abbiamo a che fare con delle leggi statali che portano quelle
dizioni, ricorriamo a questo meccanismo per convertire il concetto
di economicità e coltivabilità sotto un punto di vista diverso.
Presidente
- L'emendamento n. 4 del gruppo "Arcobaleno"
viene ritirato.
La parola al Consigliere Segretario Venturella.
Venturella (Arc-VA)
- Ritiriamo l'emendamento n. 4 perché
ci bastano le assicurazioni dell'Assessore, che ha dichiaratamente
affermato che la coltivabilità non è solo dal punto di vista del
minerario, ma anche turistico e ambientale.
Per quanto riguarda l'emendamento n. 5, riguarda l'articolo 4,
ho sbagliato io. Dato che non è un emendamento in cui si fa... "non
moriamo per Danzica" su queste cose, lo ritiriamo perché c'è stato
un errore formale.
Presidente
- Gli emendamenti n. 4 e n. 5 del gruppo
"Arcobaleno" sono ritirati.
Pongo in votazione l'articolo 3:
Consiglieri presenti: 26
Votanti e favorevoli: 23
Astenuti: 3 (Bortot, Squarzino Secondina, Venturella)
Il Consiglio approva.
Presidente
- Pongo in votazione l'articolo 4:
Consiglieri presenti: 28
Votanti e favorevoli: 25
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 5 c'è l'emendamento n. 6 del
gruppo "Arcobaleno".
La parola al Consigliere Segretario Venturella.
Venturella (Arc-VA)
-
"La riambientazione"
non ha
senso qui.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Sì, accolto.
Presidente
- Pongo in votazione l'emendamento n. 6 del
gruppo "Arcobaleno", che recita:
Emendamento
Alla lettera c) del comma 2 dell'articolo 5 le parole "la
riambientazione" sono sostituite dalle parole: "un migliore
inserimento paesaggistico".
Consiglieri presenti, votanti e favorevoli: 25
Il Consiglio approva all'unanimità.
Presidente
- Pongo in votazione l'articolo 5 nel testo
così emendato:
Articolo 5
(Parco minerario)
1. La Giunta regionale, sulla base dei dati istruttori
forniti dalle strutture regionali competenti in materia di ambiente
e di cave e miniere, predispone un piano programmatico, denominato
parco minerario, per la valorizzazione dei siti minerari
dismessi.
2. Il parco minerario prevede le destinazioni finali dei siti
minerari dismessi individuando:
a) i caratteri museali da salvaguardare e le modalità dei
relativi interventi consecutivi e di riutilizzo, con particolare
riferimento al luogo minerario e agli edifici ad esso
collegati;
b) i percorsi culturali e le relative progettualità, in
accordo con le comunità locali interessate;
c) un migliore inserimento paesaggistico dei siti nel
contesto naturale circostante;
d) le modalità di gestione e di promozione dei siti nei
circuiti turistico-culturali regionali e nazionali.
Consiglieri presenti, votanti e favorevoli: 25
Il Consiglio approva all'unanimità.
Presidente
- All'articolo 6 c'è l'emendamento n. 7 del
gruppo "Arcobaleno".
La parola al Consigliere Segretario Venturella.
Venturella (Arc-VA)
- Gli emendamenti n. 7 e n. 8, che
sono collegati, riguardano il discorso del Museo di scienze
naturali di Saint-Pierre, ma, dato che l'Assessore si è preso
l'impegno di lavorare in questa direzione, entrambi gli emendamenti
sono ritirati.
Presidente
- Gli emendamenti n. 7 e n. 8 del gruppo
"Arcobaleno" sono ritirati.
Pongo in votazione l'articolo 6:
Consiglieri presenti: 28
Votanti e favorevoli: 25
Astenuti: 3 (Bortot, Squarzino Secondina, Venturella)
Il Consiglio approva.
Presidente
- Pongo in votazione l'articolo 7:
Consiglieri presenti: 28
Votanti e favorevoli: 25
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 8 c'è l'emendamento n. 1
dell'Assessore Cerise, che recita:
Emendamento
Al comma 1 dell'articolo 8, le parole "sulla base di quanto
disposto dalla legge regionale..., n...." sono sostituite dalle
parole "sulla base di quanto disposto dalla legge regionale 13
marzo 2008, n. 5".
Lo pongo in votazione:
Consiglieri presenti, votanti e favorevoli: 27
Il Consiglio approva all'unanimità.
Presidente
- Pongo in votazione l'articolo 8 nel testo
così emendato:
Articolo 8
(Strumenti per l'attuazione degli interventi di
valorizzazione dei siti minerari inclusi nel parco
minerario)
1. Laddove nel sito minerario dismesso il giacimento
minerario non risulti esaurito né sotto il profilo fisico né sotto
quello di una possibile futura economica coltivabilità, gli
interventi di valorizzazione e di fruizione socio-culturale del
sito stesso sono oggetto di concessione rilasciata dalla Giunta
regionale sulla base di quanto disposto dalla legge regionale 13
marzo 2008, n. 5 (Disciplina delle cave, delle miniere e delle
acque minerali naturali, di sorgente e termali).
2. Per il rilascio della concessione di cui al comma 1, il
Comune in cui è situato il sito minerario ha diritto di
prelazione.
3. Gli interventi di valorizzazione e di fruizione
socio-culturale di un giacimento minerario esaurito sotto il
profilo fisico o della possibile futura economica coltivabilità
sono attuati:
a) prioritariamente, dal Comune in cui è situato il sito
oggetto degli interventi, il quale può procedere agli espropri
delle aree e degli edifici necessari agli interventi stessi,
riconosciuti di pubblico interesse;
b) subordinatamente, da chi abbia la disponibilità del sito
oggetto degli interventi.
4. Nei casi di cui al comma 3, il richiedente deve presentare
apposita domanda di autorizzazione alla struttura regionale
competente in materia di cave e miniere, corredata del progetto di
intervento e della documentazione storica e socio-culturale di
supporto, con l'indicazione delle opere da realizzare e il progetto
di utilizzo e conseguente recupero ambientale finale del sito. La
Giunta regionale provvede con propria deliberazione sulla
domanda.
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 9 c'è l'emendamento n. 2
dell'Assessore Cerise, che recita:
Emendamento
Ai commi 2 e 3 dell'articolo 9, le parole "ai sensi
dell'articolo 75 della 1.r..../" sono sostituite dalle parole "ai
sensi dell'articolo 76 della 1.r. 5/2008".
Lo pongo in votazione:
Consiglieri presenti, votanti e favorevoli: 26
Il Consiglio approva all'unanimità.
Presidente
- Pongo in votazione l'articolo 9 nel testo
così emendato:
Articolo 9
(Messa in sicurezza dei siti minerari dismessi)
1. La messa in sicurezza dei siti minerari dismessi
rientranti nella tipologia di cui all'articolo 4, comma 1, lettera
b), e di un giacimento minerario esaurito sotto il profilo fisico o
della possibile futura economica coltivabilità è a carico del
proprietario, secondo le prescrizioni imposte dal Comune.
2. La messa in sicurezza dei siti minerari dismessi
rientranti nella tipologia di cui all'articolo 4, comma 1, lettera
b), e di un giacimento minerario non esaurito sotto il profilo
fisico o della possibile futura economica coltivabilità è a carico
del proprietario, secondo le prescrizioni imposte dal personale
dipendente della struttura competente ai sensi dell'articolo 76
della 1.r. 5/2008.
3. La messa in sicurezza di tutti gli altri siti minerari
dismessi è a carico dei proprietari del suolo, secondo le
prescrizioni imposte dal personale dipendente della struttura
competente ai sensi dell'articolo 76 della 1.r. 5/2008. Qualora
esista un concessionario di miniera nel sito, la messa in sicurezza
è a carico del concessionario stesso.
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 10 c'è l'emendamento n. 3
dell'Assessore Cerise, che recita:
Emendamento
Al comma 2 dell'articolo 10, le parole "ai sensi
dell'articolo 75 della 1.r...." sono sostituite dalle parole "ai
sensi dell'articolo 76 della 1.r. 5/2008".
Lo pongo in votazione:
Consiglieri presenti, votanti e favorevoli: 27
Il Consiglio approva all'unanimità.
Presidente
- Pongo in votazione l'articolo 10 nel testo
così emendato:
Articolo 10
(Vigilanza)
1. La vigilanza sulle opere e sugli interventi eseguiti in
attuazione della presente legge è eseguita dai Comuni nel cui
territorio si trovano i siti minerari, dalla struttura regionale
competente in materia di cave e miniere e dal Corpo forestale della
Valle d'Aosta.
2. La vigilanza sulle opere di messa in sicurezza di cui
all'articolo 9 è attuata dai Comuni nel cui territorio si trovano i
siti minerari dismessi e dal personale dipendente della struttura
competente ai sensi dell'articolo 76 della 1.r. 5/2008.
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- Pongo in votazione l'articolo 11:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 12 c'è l'emendamento n. 1 della
II Commissione, che recita:
Emendamento
L'articolo 12 è sostituito dal seguente:
"Articolo 12
(Disposizioni finanziarie)
1. L'onere complessivo derivante dall'applicazione della
presente legge è determinato in annui euro 170.000 per gli anni
2008, 2009 e 2010.
2. L'onere di cui al comma 1 trova copertura nello stato di
previsione della spesa del bilancio della Regione, per l'anno
finanziario 2008 e di quello pluriennale per il triennio 2008/2010,
negli obiettivi programmatici 2.2.1.09 (Ambiente e Sviluppo
sostenibile), 2.1.06.01. (Consulenze ed incarichi), 1.3.2.
(Comitati e commissioni), 2.2.1.06. (Difesa del suolo), 2.2.4.07
(Attività culturali - Musei, beni culturali e ambientali).
3. Al finanziamento dell'onere di cui al comma 1 si provvede
mediante l'utilizzo delle risorse iscritte nei medesimi
bilanci:
a) per annui euro 100.000 mediante l'utilizzo delle risorse
iscritte nell'obiettivo programmatico 2.1.6.01 (Consulenze e
incarichi) al capitolo 38345 (Spese per collaborazioni tecniche,
studi e ricerche nell'ambito dell'assetto della tutela e della
valorizzazione del territorio e delle sue risorse);
b) per annui euro 70.000 mediante l'utilizzo delle risorse
iscritte nell'obiettivo programmatico 2.2.4.07 al capitolo 57800
(Contributo annuo per il funzionamento del museo minerario
regionale).
4. A decorrere dal 2011 l'onere annuo a carico della Regione
è determinato con la legge finanziaria, ai sensi dell'articolo 19
della legge regionale 27 dicembre 1989, n. 90 (Norme in materia di
bilancio e di contabilità generale della Regione Autonoma Valle
d'Aosta).
5. Gli interventi di cui alla presente legge sono attuati
anche mediante utilizzo delle risorse finanziarie che l'Unione
europea e lo Stato renderanno disponibili.
6. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
7. I proventi delle sanzioni amministrative di cui
all'articolo 11 e dell'eventuale avanzo di cui all'articolo 13 sono
introitati nello stato di previsione delle entrate del bilancio
della Regione.".
Lo pongo in votazione:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- All'articolo 13 c'è l'emendamento n. 4
dell'Assessore Cerise, che recita:
Emendamento
Dopo il comma 1 dell'articolo 13 è inserito il
seguente:
"1bis. Sono inoltre abrogate le seguenti
disposizioni:
a) la legge regionale 25 maggio 1995, n. 18 (Modificazioni
alla legge regionale 3 marzo 1992, n. 6 (Istituzione del Museo
Minerario regionale);
b) la lettera e) del comma 1 dell'articolo 4 della legge
regionale 10 agosto 2004, n. 14 (Nuova disciplina della Fondazione
Gran Paradiso - Grand Paradis. Abrogazione delle leggi regionali 14
aprile 1998, n. 14, e 16 novembre 1999, n. 34);
c) la lettera i) del comma 2 dell'articolo 1 del regolamento
regionale 11 dicembre 1996, n. 6 (Norme sull'accesso agli organici
dell'Amministrazione regionale, degli enti pubblici non economici
dipendenti dalla Regione e degli enti locali della Valle
d'Aosta);
d) il numero 8 della lettera a) del comma 1 dell'articolo 3
del regolamento regionale 24 luglio 2006, n. 2 (Trattamento dei
dati sensibili e giudiziari di competenza dell'Amministrazione
regionale, dell'Azienda regionale sanitaria USL della Valle d'Aosta
e degli enti dipendenti dalla Regione).".
Lo pongo in votazione:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- Pongo in votazione l'articolo 13 nel testo
così emendato:
Articolo 13
(Disposizioni abrogative e finali)
1. La legge regionale 3 marzo 1992, n. 6 (Istituzione del
Museo Minerario regionale), è abrogata.
2. Sono inoltre abrogate le seguenti disposizioni:
a) la legge regionale 25 maggio 1995, n. 18 (Modificazioni
alla legge regionale 3 marzo 1992, n. 6 (Istituzione del Museo
Minerario regionale);
b) la lettera e) del comma 1 dell'articolo 4 della legge
regionale 10 agosto 2004, n. 14 (Nuova disciplina della Fondazione
Gran Paradiso - Grand Paradis. Abrogazione delle leggi regionali 14
aprile 1998, n. 14, e 16 novembre 1999, n. 34);
c) la lettera i) del comma 2 dell'articolo 1 del regolamento
regionale 11 dicembre 1996, n. 6 (Norme sull'accesso agli organici
dell'Amministrazione regionale, degli enti pubblici non economici
dipendenti dalla Regione e degli enti locali della Valle
d'Aosta);
d) il numero 8 della lettera a) del comma 1 dell'articolo 3
del regolamento regionale 24 luglio 2006, n. 2 (Trattamento dei
dati sensibili e giudiziari di competenza dell'Amministrazione
regionale, dell'Azienda regionale sanitaria USL della Valle d'Aosta
e degli enti dipendenti dalla Regione).
3. Il Museo Minerario regionale, istituito dalla l.r. 6/1992,
è soppresso e i suoi organi sono sciolti a decorrere dalla data di
entrata in vigore della presente legge. La Giunta regionale, con
propria deliberazione da adottarsi entro trenta giorni dalla data
di entrata in vigore della presente legge, definisce le modalità e
i termini per il trasferimento delle funzioni e delle dotazioni
finanziarie e strumentali del Museo Minerario alla Regione, la
quale subentra nei suoi rapporti attivi e passivi e nei relativi
diritti e obblighi.
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti: 27
Votanti e favorevoli: 24
Astenuti: 3 (Bortot, Squarzino Secondina, Venturella)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK