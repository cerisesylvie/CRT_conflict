Consiglio Regionale della Valle d'Aosta - Oggetto del Consiglio n. 1566 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1566 del 26 maggio 2022 - Resoconto
OGGETTO N. 1566/XVI - Interpellanza: "Valutazione di
ulteriori interventi di ristrutturazione su alloggi di edilizia
residenziale pubblica non locati attraverso risorse proprie del
gestore".
Bertin (Presidente) -
Punto n. 47. Per l'illustrazione,
ha chiesto la parola il consigliere Baccega.
Baccega (FI) -
Torniamo su un argomento che abbiamo
trattato, un lungo percorso di interrogazioni e interpellanze nelle
quali abbiamo sollecitato l'Assessorato e l'ARER a far sì che dei
centotrentatré alloggi che non sono ancora ristrutturati e sui
quali si chiedevano degli interventi perché è necessario fare delle
assegnazioni avevamo riscontrato il 12 maggio che sette di questi
erano in fase di ristrutturazione e di completamento del percorso
di interventi. Di questi sette alloggi due erano situati nel comune
di Morgex e altri erano al Quartiere Dora e quattro al Quartiere
Cogne. Abbiamo seguito questi percorsi attentamente anche perché
sollecitati ovviamente dagli abitanti e pare che i lavori siano
completati in questi alloggi ormai da parecchio tempo. Secondo
quello che abbiamo visto, che la graduatoria del bando che
recentemente vede cinquecentoventidue nuclei familiari in attesa di
alloggio e ventisei nuclei familiari che attendono di poter gestire
la mobilità perché vivono in alloggi o malsani da una parte o non
consoni realmente all'effettivo spazio che dovrebbe essere dedicato
al nucleo familiare, evidentemente c'è bisogno di intervenire. Noi
quindi chiediamo all'Assessore quanti alloggi di quelli indicati in
premessa sono stati ristrutturati e se questi sono stati assegnati,
eventualmente con quale criterio siano stati assegnati, perché
questo è importante, ovvero se con priorità alla graduatoria del
bando regionale dell'edilizia residenziale pubblica, oppure alla
graduatoria della mobilità, e come si sia determinato di attribuire
l'assegnazione all'una graduatoria, piuttosto che all'altra e se si
intende intervenire su altri lotti di alloggi che sono sfitti
attraverso le risorse previste dal PNRR e alla riqualificazione
degli alloggi relativi al programma "Sicuro verde sociale" dove lo
Stato ha assegnato euro 2.703.657 ripartiti nelle annualità
2021-2026.
Presidente -
Risponde l'assessore Barmasse.
Barmasse (UV) -
La prima domanda è quanti alloggi di
quelli indicati in premessa siano stati ristrutturati. Dei sette
alloggi sfitti, rispettivamente due a Morgex: uno ad Aosta
Quartiere Dora e quattro ad Aosta Quartiere Cogne, per i quali
veniva indicato l'intervento di manutenzione in corso di
esecuzione, si rende noto che ad oggi gli interventi sono tutti
ultimati e che i cinque alloggi risultano già assegnati o in fase
di assegnazione, mentre due rientrano tra le disponibilità di
scelta da bando regionale. A tali sette alloggi si aggiungono,
inoltre, un alloggio in Aosta Quartiere Cogne in corso di
assegnazione e cinque alloggi tra le disponibilità di scelta da
bando regionale rispettivamente ad Aosta Quartiere Cogne,
Etroubles, Valpelline, Pont-Saint-Martin e Verrès.
Seconda domanda: "eventualmente con quali criteri siano stati
assegnati ovvero se con priorità alla graduatoria regionale del
bando regionale edilizia residenziale pubblica oppure alla
graduatoria della mobilità", con deliberazione n. 48 del 5 agosto
2020, il CdA dell'ARER ha preso atto delle nuove competenze
acquisite a far data dal 17 giugno 2020 in applicazione della legge
regionale n. 3/2013, così come modificata dalla legge regionale n.
5/2019 e n. 13/2019, tra cui l'assegnazione degli alloggi di ERP e
contestualmente ha approvato il regolamento per l'assegnazione
della decadenza dell'assegnazione di alloggi ERP che definisce nel
dettaglio tutte le procedure previste dalla vigente normativa.
Nello specifico, il regolamento prevede che l'estrazione degli
alloggi disponibili, cioè degli alloggi sfitti assegnabili su tutto
il territorio regionale venga operata al primo del mese di ciascun
trimestre e a partire dalla prima data utile dopo l'approvazione
della graduatoria definitiva. Tale estrazione viene filtrata da
eventuali alloggi da destinare diversamente rispetto al bando come
segue: un numero di alloggi non superiore al 20 percento di quelli
disponibili può essere destinato alla mobilità, qualora ci sia tra
quelli disponibili uno o più alloggi atti a soddisfare le richieste
di chi è regolarmente inserito nella graduatoria della mobilità
volontaria secondo l'ordine della graduatoria approvata vigente. In
caso di più alloggi tra quelli disponibili che soddisfano le
richieste del primo in graduatoria per la mobilità, l'avente
diritto potrà scegliere quello che meglio soddisfa le sue esigenze,
in caso di rinuncia si procede con la verifica di eventuali alloggi
atti a soddisfare le richieste di chi segue in graduatoria.
Domanda n. 4: "se si intende intervenire su altri lotti di
alloggi sfitti con le risorse dell'ARER imposti dal bilancio".
L'ARER provvede in maniera continuativa via via che gli alloggi
vengono rilasciati a intervenire per riassegnarli prioritariamente
su quelli che comportano minori lavorazioni, quindi minore spesa,
in maniera da ridurre al minimo il periodo di sfittanza e
massimizzare l'efficacia del bando. Se si ci si riferisce ai famosi
buoni postali, questi sono vincolati, come sapete, fino ad aprile
del 2023, questi fondi verranno utilizzati sicuramente in parte sui
lavori del 110 percento di recupero, perché, come sapete bene, il
110 percento non prevede mai la copertura completa di tutte le
spese, quindi è necessario che l'ARER abbia comunque una
disponibilità economica e, in base a queste necessità, comunque ci
sarà un atto di programmazione di questi fondi 2023, 2024 e 2025 in
cui si valuterà l'utilizzo di questi fondi.
Presidente
- Per replica, ha chiesto la parola il
consigliere Baccega.
Baccega (FI) -
Intanto ringrazio per la risposta relativa
ai buoni postali che non era richiesta ma era richiesta ieri, però
è già un buon risultato aver avuto la contezza che nel 2023, 2024 e
2025 questi 8 milioni, appena saranno disponibili, saranno
ulteriormente investiti in azioni che vanno nella direzione di
migliorare il patrimonio. Farei poi altre valutazioni ma lo faremo
con altre mozioni o atti ispettivi. Se il 20 percento deve essere
assegnato alla mobilità e sette alloggi sono disponibili, vuol dire
che un alloggio va alla mobilità e gli altri alloggi dovrebbero
andare al bando secondo quello che lei mi ha detto.
Io mi rendo conto che l'Assessore non può fare tutto ma la
invito a prestare attenzione a quanto le sto dicendo, ovvero si
fanno vedere a nuclei familiari di Aosta alloggi a Valpelline;
Valpelline è molto scomodo per una famiglia che ha un bimbo e, per
esempio, due persone che lavorano, ovviamente diventa complicato
trasferire la famiglia con asilo nido per il bimbo, eccetera, a
Valpelline; che questo non vada a far sì - quindi la rinuncia che è
inevitabile per un nucleo familiare che ha questa caratteristica,
ma non è uno solo, ce ne sono diversi in questi giorni - che il
nucleo familiare venga tolto dalla graduatoria perché non è quello
che prevede la legge.
Sulla base di quest'interpellanza, la invito, sulle
considerazioni che le sto portando all'attenzione, a fare
un'attenta riflessione con l'ARER in questo senso, perché a volte a
essere troppo bacchettoni si rischia di fare dei danni dal punto di
vista sociale.
Presidente -
Per mozione d'ordine ha chiesto la parola il
consigliere Restano, ne ha facoltà.
Restano (GM) -
Vorrei solo significare che Valpelline è
un'isola felice e non è scomoda, è un paradiso.
Presidente -
Era fatto personale più che una mozione
d'ordine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK