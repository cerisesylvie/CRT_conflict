Consiglio Regionale della Valle d'Aosta - Oggetto del Consiglio n. 983 del 10 gennaio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 983 del 10 gennaio 1990 - Resoconto
OGGETTO N. 983/IX - REIEZIONE DI TRE MOZIONI VOLTE A LIMITARE
IL FLUSSO DI TRAFFICO PESANTE ATTRAVERSO LA VALLE D'AOSTA ED A
VERIFICARNE L'IMPATTO AMBIENTALE.
PRESIDENTE:
Do lettura della mozione presentata dai
Consiglieri Tonino, Mafrica, Bajocco e Chenuil, ed iscritta al
punto 22 dell'ordine del giorno.
MOZIONE
OSSERVATO che le misure sempre più restrittive adottate dalle
autorità austriache ed elvetiche nei confronti della circolazione
degli automezzi pesanti, unitamente ad altre concause, stanno
generando un flusso imponente di TIR sulla direttrice del Monte
Bianco;
CONSIDERATO che, in assenza di misure di limitazione, il nuovo
tronco autostradale in Alta Valle accentuerà ancor più il flusso di
mezzi pesanti, fino a rendere insufficiente lo stesso tunnel
stradale del Monte Bianco;
Consiglio regionale della Valle d'Aosta
MANIFESTA
la propria assoluta contrarietà alla trasformazione della Valle
d'Aosta in un immenso viadotto al servizio del trasporto delle
merci su gomma
DICHIARA
la propria netta opposizione ad ogni ipotesi di apertura di un
secondo tunnel stradale sulla direttrice del Monte Bianco;
IMPEGNA
la Giunta regionale ad operare di conseguenza e a far pervenire
la presente risoluzione ai Governi dei dodici Paesi della CEE e di
Austria e Svizzera, al Commissario CEE incaricato per i trasporti
in cui la Regione Valle d'Aosta è rappresentata.
PRESIDENTE:
Do lettura della mozione presentata dai
Consiglieri Tonino, Mafrica, Bajocco e Chenuil, ed iscritta al
punto 23 dell'ordine del giorno.
MOZIONE
PREMESSO che la Comunità Montana Dora Baltea Canavesana,
confinante con la Valle d'Aosta, ha commissionato uno studio di
impatto ambientale del traffico autoveicolare che attraversa il
proprio territorio nel tratto da Ivrea a Pont-Saint-Martin;
CONOSCIUTE le prime preoccupanti valutazioni sui livelli di
inquinamento emerse dalla prima fase di tale studio
Consiglio regionale della Valle d'Aosta
IMPEGNA
la Giunta regionale a predisporre, entro trenta giorni, gli atti
necessari affinché un analogo studio venga compiuto sul tratto di
territorio regionale compreso fra Pont-Saint-Martin e
Courmayeur.
PRESIDENTE:
Do lettura della mozione presentata dai
Consiglieri Tonino, Mafrica, Bajocco e Chenuil, ed iscritta al
punto 24 dell'ordine del giorno.
MOZIONE
RILEVATO che una serie concomitante di cause sta determinando
una crescita imponente del flusso di traffico pesante attraverso il
territorio della Valle d'Aosta tale da compromettere rapidamente le
condizioni di salute, di vivibilità e di sicurezza dell'intera
Regione;
Il Consiglio regionale
della Valle d'Aosta
IMPEGNA
la Giunta regionale:
1) Ad intervenire, unitamente ai Parlamentari valdostani, presso
il Governo della Repubblica per concordare urgentemente misure di
limitazione e successivamente un contingentamento dei mezzi pesanti
che attraversano il territorio della Valle d'Aosta;
2) Ad operare nelle diverse sedi nazionali ed internazionali
(Co.Tr.A.O., Consiglio d'Europa, Conferenza delle Regioni e delle
Province autonome italiane, ecc.) per sollecitare una razionale
politica europea e statale dei trasporti con l'obiettivo di rendere
compatibile la mobilità delle merci e delle persone con la difesa
della salute e della sicurezza dei cittadini e con la salvaguardia
del patrimonio naturale a cominciare dall'ecosistema alpino;
3) Ad intervenire, ulteriormente, presso le autorità statali
affinché promuovano l'impiego di automezzi pesanti poco inquinanti
e silenziati e affinché concedano incentivi volti alla
riconversione dei mezzi pesanti e delle autovetture in
circolazione, dotandoli di propulsori poco inquinanti e di marmitte
catalitiche atte a depurare i gas di scarico;
4) Ad adoperarsi, in ogni sede, per il trasferimento del
traffico transalpino e persone dalla strada alla rotaia, attraverso
l'ammodernamento della rete ferroviaria, l'apertura di nuovi
valichi ferroviari e l'acquisizione del necessario materiale
rotabile.
PRESIDENTE:
Se nessuno chiede la parola, pongo in
votazione la mozione presentata dai Consiglieri Tonino, Mafrica,
Bajocco e Chenuil, iscritta al punto 22 dell'ordine del giorno.
ESITO DELLA VOTAZIONE
Presenti: 25
Votanti: 7
Favorevoli: 6
Contrari: 1
Astenuti: 18 (Agnesod, Aloisi, Andrione, Bich, Faval, Lanièce,
Lavoyer, Limonet, Louvin, Marcoz, Milanesio, Perrin, Rollandin,
Rusci, Stévenin, Trione, Vallet e Viérin)
Il Consiglio non approva
PRESIDENTE:
Se nessuno chiede la parola, pongo in
votazione la mozione presentata dai Consiglieri Tonino, Mafrica,
Bajocco e Chenuil, iscritta al punto 23 dell’ordine
del giorno.
ESITO DELLA VOTAZIONE
Presenti: 25
Votanti: 7
Favorevoli: 7
Astenuti: 18 (Agnesod, Aloisi, Andrione, Bich, Faval, Lanièce,
Lavoyer, Limonet, Louvin, Marcoz, Milanesio, Perrin, Rollandin,
Rusci, Stévenin, Trione, Vallet e Viérin)
Il Consiglio non approva
PRESIDENTE:
Se nessuno chiede la parola, pongo in
votazione la mozione presentata dai Consiglieri Tonino, Mafrica,
Bajocco e Chenuil, iscritta al punto 24 dell'ordine del giorno.
ESITO DELLA VOTAZIONE
Presenti: 25
Votanti: 6
Favorevoli: 6
Astenuti: 19 (Agnesod, Aloisi, Andrione, Bich, Faval, Gremmo,
Lanièce, Lavoyer, Limonet, Louvin, Marcoz, Milanesio, Perrin,
Rollandin, Rusci, Stévenin, Trione, Vallet e Viérin)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK