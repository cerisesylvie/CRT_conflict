Consiglio Regionale della Valle d'Aosta - Oggetto del Consiglio n. 3992 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3992 del 3 ottobre 2024 - Resoconto
OGGETTO N. 3992/XVI - Interrogazione: "Stato dell'arte della
procedura di approvazione del Piano faunistico venatorio
regionale".
Bertin (Presidente) -
Punto n. 18. Per la risposta, la
parola all'assessore Carrel.
Carrel (PA) -
Il coordinatore del Dipartimento risorse
naturali mi riferisce che, per quanto riguarda il censimento della
pernice bianca nel Parco del Mont Avic, si è provveduto a
richiedere le informazioni all'Ente Parco stesso.
Per il 2023, il Parco ha comunicato che non è stato possibile
effettuare il censimento per le ripetute condizioni meteo avverse
nella breve finestra temporale utile al conteggio.
Per il 2024, il Parco ha comunicato che in primavera sono stati
censiti n. 5 maschi.
Per quanto concerne la valutazione ambientale e strategica del
Piano regionale faunistico venatorio, il termine per la
presentazione delle osservazioni è scaduto il 6 settembre scorso.
L'
iter
della procedura di VAS, come previsto dalla legge
regionale 12/2009, prevede all'articolo 12, comma 1, che la
struttura regionale competente valuti la documentazione presentata
e le osservazioni pervenute ed esprima il proprio parere entro 90
giorni dalla scadenza del suddetto termine. Questo quanto già anche
anticipato in Commissione consiliare.
Attualmente, si è in attesa di tale parere per proseguire l'iter
del Piano regionale faunistico venatorio.
Presidente -
Per la replica, consigliera Minelli, ne ha
facoltà.
Minelli (PCP) -
Nel corso di un anno e mezzo ho
presentato, per conto del mio gruppo, quattro iniziative sulla
questione della caccia alla pernice bianca, questa è la quinta.
La mia insistenza deriva dal fatto che la decisione adottata in
questa Legislatura, in spregio alla mozione votata dal Consiglio
nel 2019 per chiedere la moratoria per la caccia alla pernice
bianca e alla lepre variabile - una moratoria di cinque anni, e
comunque in attesa degli appositi studi scientifici - è per noi
arbitraria e scorretta, proprio perché quella decisione non è stata
supportata da evidenze scientifiche, perché gli studi non erano
completati nel momento in cui si è presa quella decisione.
Si è deciso di aderire a una richiesta che proveniva dal mondo
venatorio, penso anche da poche persone, e si sono disattesi degli
impegni che erano stati presi.
Questa del disattendere agli impegni presi è una prassi che
abbiamo visto anche per molte altre cose, ma questa è un'altra
discussione.
Due settimane fa in Consiglio si è tornati a parlare della
pernice bianca e io ho ascoltato con attenzione la discussione
dell'interpellanza proposta dai colleghi Ganis e Sammaritani e
anche le risposte dell'Assessore: in quelle premesse
dell'iniziativa si diceva: "Appurato che soltanto nell'anno 2023
nel Parco naturale del Mont Avic sono state censite circa 70 coppie
di pernice bianca".
Era un'affermazione che in quel momento mi aveva lasciata
perplessa, perché io sapevo di dati diversi. L'Assessore non aveva
detto nulla, non aveva contestato questi dati; ricordo che invece
in quel giorno, parlo del Consiglio scorso, altri due Assessori, su
due iniziative mie e della collega, avevano contestato e criticato
tutte le premesse; evidentemente l'assessore Carrel ha un'altra
modalità e forse anche un altro stile, comunque così è stato.
Il collega Ganis, lo devo dire a onor del vero, nella sua
illustrazione aveva poi citato l'articolo de "La Stampa", dando
anche il mese, il mese di giugno; sono andata a ricercarlo e ho
letto anch'io questo dato, cioè si scriveva in quest'articolo: "70
coppie di pernici censite nel Parco".
Io in quel momento avevo informazioni diverse, che però non
avevo potuto verificare, cioè informazioni che nel 2023 il Parco
del Mont Avic non aveva effettuato nessun conteggio riguardo alla
pernice bianca, ma soltanto riguardo al gallo forcello a causa
delle condizioni avverse, mentre nel 2024 erano stati censiti pochi
esemplari.
Ora l'Assessore ha pienamente confermato che quel dato era
totalmente sbagliato.
Mi era però sembrato molto strano perché il collega Ganis aveva
scritto che aveva appurato; ora, "appurare" vuol dire verificare,
secondo me, un dato.
Ho poi fatto un accesso agli atti perché volevo capire, perché
lei dice una cosa, il giornale ne dice una, io ho un'altra
informazione: qual è la realtà?
Ho fatto l'accesso agli atti che mi è arrivato martedì sera e
devo dire che ci sono tre tabelle nel mio accesso agli atti: una è
comprensibile perché c'è scritto: "censimenti pernice bianca, Parco
naturale Mont Avic": 2022-2023 niente di niente, per il 2019
quattro maschi individuati, 2020 niente, 2021 uno, 2024 cinque" che
ha detto adesso l'Assessore.
Poi mi sono state fornite altre due tabelle senza indicazioni,
io non ho ricevuto nessuna risposta scritta, solo tre file di
tabelle e devo dire che non sono riuscita a capire a che cosa si
riferiscono, se è un censimento della Forestale o che cos'altro,
non so. C'è scritto: "censimento estivo pernice bianca, censimento
primaverile maschi cantori" però non c'è una spiegazione, quindi io
credo che dovrò fare un'altra richiesta per capire meglio, perché
non riesco a ricostruire tutto il percorso.
Però mi chiedo, con grande stupore, come possa essere uscita
quell'affermazione sul giornale, perché è un'affermazione
completamente falsa. Mi ha anche un po' stupito, Assessore, che lei
non abbia detto nulla su quella questione in Consiglio perché, come
dicevo prima, quando siamo imprecisi, eccome se ce lo fate
notare!
A pensare male si fa peccato, ma qualche volta non si può fare a
meno di farlo, perché io credo che vada anche bene sorvolare su una
informazione sbagliata quando l'obiettivo, che è chiaro, mi sembra,
da parte un po' della maggioranza delle persone che sono qui, è
quello di andare nella direzione della caccia alla pernice.
Nell'altra risposta, lei mi ha citato l'
iter
della legge
che io conosco; però, Assessore, non mi ha risposto alla domanda n.
3: quante e ad opera di quali soggetti sono state le osservazioni
pervenute alla VAS sulla bozza di piano?
Presidente -
Consigliere Ganis, brevemente, ne ha
facoltà.
Ganis (LEGA VDA) -
Grazie collega Minelli.
Sì, ha ragione, io ho citato dei dati presi da un organo di
stampa, però erano parole comunque riportate dal Direttore del
Parco. Comunque farò i dovuti accertamenti anch'io e poi presenterò
anch'io un'altra iniziativa.
Presidente -
Sospendiamo brevemente per arieggiare i
locali.
La seduta è sospesa dalle ore 10:49 alle ore 11:18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK