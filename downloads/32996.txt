Consiglio Regionale della Valle d'Aosta - Oggetto del Consiglio n. 1499 del 1° dicembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1499 del 1° dicembre 2010 - Resoconto
OGGETTO N. 1499/XIII - Interpellanza: "Ritiro di una delibera
della Giunta regionale concernente l'acquisto di uno stabile nel
comune di Chambave".
Interpellanza
Vista la delibera di Giunta n. 2471 del mese di settembre
scorso, avente come oggetto "Acquisto di uno stabile sito nel
comune di Chambave da adibire a struttura di trasformazione per il
comparto vitivinicolo" per un importo di quasi 3,5 milioni di
euro;
Appreso dalla delibera di Giunta n. 3346 del 19 novembre
avente come oggetto il ritiro della precedente;
i sottoscritti Consiglieri regionali
Interpellano
il Governo regionale affinché illustri:
1) quali motivazioni abbiano determinato il ritiro di una
delibera concernente una struttura la cui acquisizione, solo due
mesi prima, era stata valutata positivamente dall'Assessore
all'Agricoltura e Risorse naturali e se tale decisione è da
ritenersi definitiva.
F.to: Chatrian - Louvin
Presidente
- La parola al Vice-presidente Chatrian.
Chatrian (ALPE)
- Grazie Presidente.
Nel febbraio 2010 - cito fonte delibera - l'Assessore Isabellon
ha valutato positivamente l'acquisizione da parte
dell'Amministrazione regionale del fabbricato oggetto di questa
iniziativa; a settembre la Giunta propone al Consiglio di acquisire
lo stabile e prenota la somma di 3.500.000 di euro sul bilancio
2010... una settimana fa la Giunta ritira la proposta e revoca la
relativa prenotazione di spesa. Chiediamo le motivazioni che
l'hanno portata a ritirarla e se tale decisione è da ritenersi
definitiva. Grazie.
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Grazie Presidente.
Come ricordato nell'illustrazione dell'interpellanza, la II
Commissione, in occasione della convocazione del 28 settembre 2010
e successivamente in occasione dell'audizione del Presidente della
cooperativa La Crotta di Vegneron, il 5 ottobre 2010 ha sollevato
una serie di interrogativi in merito ad alcuni aspetti tecnici ed
economici riguardanti l'acquisto dello stabile, interventi
strutturali necessari per l'adeguamento della struttura a cantina
enologica, l'analisi degli aspetti di gestione della cooperativa e
le prospettive di sviluppo, nonché una valutazione economica
dell'incidenza di un canone di locazione sul bilancio della
cooperativa, ed era anche l'argomento che abbiamo affrontato poco
fa. Data la complessità delle argomentazioni sollevate,
l'Assessorato ha ritenuto di procedere al ritiro della proposta di
acquisto, al fine di approfondire compiutamente le osservazioni
formulate.
Presidente
- La parola al Vice-presidente Chatrian.
Chatrian (ALPE)
- Grazie Presidente. Non sappiamo come
formulare altri quesiti, sinceramente, penso che l'Amministrazione
abbia tutti gli strumenti prima di portare all'attenzione della
commissione un atto così importante, conosciamo la difficoltà che è
decennale, quindi l'Assessorato ha affrontato in diverse battute
questo argomento.
Presidente, le diciamo che siamo in difficoltà a chiedere altri
elementi; non so se è un'impressione solo nostra, o se siamo di
fronte ad un Assessorato allo sbando! Nel giro di sei mesi abbiamo
"una valutazione positiva nel merito"... così noi leggiamo! Non
abbiamo tutti i vostri atti interni, abbiamo gli atti a nostra
disposizione e la delibera è molto chiara: si dice che c'è una
valutazione positiva per acquistare quel fabbricato; poi, due mesi
dopo, si ritira l'atto proposto! Possiamo dirlo che è un po'
singolare, che c'è un po' di superficialità da parte
dell'Assessorato?
Presidente, faccio un esempio: il casinò due anni e mezzo fa...
uno può essere d'accordo o meno... c'erano dei problemi reali, i
conti non tornavano, la pallina non si fermava, è arrivato in
Consiglio e ha proposto una modifica del disciplinare... fatti i
conti non ci sono, non ci stanno, passiamo dal 60 al 90. Possiamo
essere d'accordo o meno, possiamo aprire un dibattito, però in
questo caso mi sembra che ci sia veramente una superficialità
nell'affrontare dossier così importanti: 3.500.000 di euro
l'acquisto, e si impegnano i soldi; in commissione c'ero, ho posto
dei quesiti, ma a spanne 3.000.000 di euro per ristrutturarlo...
sui costi di gestione non sappiamo nulla, sui costi di affitto non
sappiamo ancora... ma non stiamo scherzando! Stiamo parlando di
6.500.000 di euro, 13.000.000.000, su oltretutto un settore dove è
da 10 anni che l'Amministrazione ha difficoltà a dare una risposta.
Non so se lei è a conoscenza, ma la sintesi mi sembra che ci sia un
Assessorato alle spalle allo sbando... non possiamo veramente dire
tutto e il contrario di tutto!
Il nostro quesito, oggi, era di sapere se c'era una chiusura su
quel fabbricato; no, si deve approfondire e dettagliare. Ma forse
non si dovevano fare questi approfondimenti prima di arrivare in
Giunta, prima di dare una valutazione positiva, prima di chiedere
al servizio patrimonio di valutare il bene? Non abbiamo altre
parole, ci sembra una pura follia a livello di metodo e a livello
di superficialità nell'affrontare dossier delicati. Non sappiamo
come andare oltre, se interessarci ancora di questo Assessorato che
ha ricadute totali... prima parlavamo del settore cooperativistico,
parlavamo degli aiuti sull'AREA, delle misure agroambientali e
indennità compensative... potremmo andare avanti per più di
mezz'ora! Ci sembra che questo Assessorato sia in balia totale, non
so di chi, né di che cosa. In tutti i Consigli noi affrontiamo e
questa volta tocchiamo il fondo: il ritiro di una delibera di
Giunta con una valutazione positiva dell'Assessore per eventuali
altri dettagli e si liberalizzano le risorse. Forse l'unico
atout
è che state impegnando perché avete già destinato le
risorse, come si evince dalla delibera: 3.498.000 euro tornano
nella disponibilità del capitolo 4.6.4.9.0, "Spese per strutture e
impianti fissi nel settore agricolo"; però le energie messe in
campo, il lavoro messo in campo... ma chi paga questo? Cosa diciamo
al settore, Presidente? Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK