Consiglio Regionale della Valle d'Aosta - Oggetto del Consiglio n. 1441 del 13 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
OPERE PUBBLICHE
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula
Oggetto del Consiglio n. 1441 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1441/X Ritardi nell'appalto per i lavori di
costruzione di un nuovo ponte per il collegamento viario del comune
di Saint-Marcel. (Interrogazione)
Interrogazione Preso atto che, come promesso a suo
necessariamente più idoneo alle esigenze della popolazione;
Considerato che a tutt'oggi non è stata indetta ancora alcuna
gara d'appalto per l'edificazione di un nuovo ponte, nonostante
siano state rese note le difficoltà e i disagi incontrati dagli
abitanti di Saint-Marcel ma soprattutto da alcune attività
commerciali situate in zona, le quali hanno visto diminuire
sensibilmente l'affluenza di visitatori alle loro aziende, e di
conseguenza i loro guadagni, in quanto l'accesso al ponte, oltre ad
essere vietato ai mezzi con peso a pieno carico superiore ai 35
qli, è reso impossibile per i pullman che trasportano i turisti
provenienti da Aosta,
il sottoscritto Consigliere regionale
Interroga
l'Assessore competente per sapere:
1) perché a tutt'oggi non è ancora stata prevista una gara
d'appalto per la costruzione di un nuovo ponte adatto al passaggio
di ogni tipo di veicolo su gomma;
2) i tempi e i modi con i quali si intende operare per
addivenire a quanto sopra richiesto, tenendo presente l'urgenza,
rilevata nel comprensorio di Saint-Marcel soprattutto dalle aziende
locali, di porre rimedio a una situazione che vede penalizzata
l'attività turistica e commerciale delle stesse.
F.to: Lanièce
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) La risposta a questa interrogazione è la
seguente: già tutto fatto e concluso, prima che l'interrogante
iniziasse ad occuparsi del problema. Quindi, almeno in questo caso,
i lavori inizieranno grazie alla efficienza del governo regionale,
delle strutture dell'Assessorato e non per la sollecitazione
dell'interrogante, che è arrivata a tempo ampiamente scaduto.
Mi pare quindi che qui si rischi di cadere nel ridicolo, se si
prende sul serio questa iniziativa del Consigliere Lanièce.
Cercherò comunque di rispondere, tenuto conto del contenuto
strumentale dell'interrogazione stessa.
Il 29 giugno 1995 è stata espletata la gara e la consegna del
lavoro alla ditta vincitrice. Il 29 giugno è stato fatto un
comunicato per informare gli organi di stampa, e quindi la
popolazione, sulla conclusione dell'iter relativo dell'appalto e
quindi dell'inizio imminente dei lavori.
Il 30 giugno, probabilmente ascoltando la radio e leggendo sui
giornali che è stato appaltato il ponte di Saint-Marcel (fra
l'altro seguendo la procedura dell'asta pubblica per accelerare i
tempi), il Consigliere Lanièce, alla ricerca forse dello scoop,
interroga l'Assessore per sapere quando inizierà le procedure per
l'appalto, facendo fra l'altro nelle premesse un sacco di
affermazioni non veritiere. Allora anziché rispondere, mi domando
perché il Consigliere - come prassi e logica vorrebbero - non si è
informato prima, non dico dall'Assessore che comunque è sempre
stato disponibile, ma da qualsiasi funzionario dell'ufficio
appalti; avremmo così evitato il rito di questa interrogazione.
Presidente Ha chiesto la parola il Consigliere Lanièce.
Lanièce (GA) Prendo atto della risposta dell'Assessore Lavoyer.
In effetti, è vero, il 29 è stato fatto l'appalto di questo ponte
che da due anni aspettava di essere realizzato, quindi l'ironia
forse sarebbe meglio rivolgerla ai funzionari dell'Assessorato: ci
sono voluti ben due anni per appaltare la costruzione di un ponte
che era stato distrutto dalla alluvione.
Per quanto riguarda il comunicato stampa, ho qui la copia, Revue
de Presse, data a tutti i consiglieri, copia che mi è giunta il 3
luglio ?95, tre giorni dopo la presentazione della mia
interrogazione; nel comunicato l'Assessore ai lavori pubblici
comunica che il 29 giugno ha appaltato il ponte di
Saint-Marcel.
Non riesco a capire molto l'ironia dell'Assessore, dato che ci
sono voluti due anni di tempo per mettere a punto un ponte, cosa
che ha portato dei gravissimi danni per le attività economiche.
Già nel 1994 avevo presentato un'interrogazione in merito, nella
quale chiedevo quali erano i tempi di attuazione, tanto più che nel
1994 era stata fatta l'inaugurazione del cosiddetto ponte militare,
inaugurazione fatta quando il ponte non era ancora agibile, per
problemi di altezza non regolare che impediva ai TIR di
passare.
Questo è un problema che dura da due anni e visto che circa un
mese fa, quando mi sono di nuovo interessato a questo problema, non
esisteva ancora nessun appalto, mi sono sentito in dovere di
risollevare tale problematica in Consiglio; probabilmente l'avrei
dovuta presentare nel Consiglio precedente, ma aveva altre
iniziative da presentare.
Quindi, può essere colpa mia non aver telefonato all'Assessore o
al funzionario il giorno prima, però di comunicati stampa non ne ho
visti, perché quello che ho qui è datato 3 luglio, e non riesco a
capire l'ironia, tanto più che nello scorso Consiglio Aloisi e
Tibaldi avevano presentato una interrogazione contro l'Assessore ai
lavori pubblici, nella quale dicevano che vi era una legge
nazionale che prevedeva degli interventi a favore delle regioni
colpite da alluvione e che, se questa legge fosse stata applicata
in Valle d'Aosta, avremmo avuto per le imprese locali un beneficio
di circa 10 miliardi di lire.
Ora vorrei chiedere ai consiglieri e agli organi di stampa se
non é forse più ridicolo e soprattutto più grave non mettere in
atto un procedimento legislativo che salvaguardi le imprese locali
in un settore come quello dell'edilizia, che è in crisi da
parecchio tempo.
Quindi non riesco a capire molto l'ironia, probabilmente si
voleva a tutti i costi attaccare qualcuno; si poteva benissimo dare
per la prima volta la dimostrazione che si era già operato, invece
si è voluto fare della ironia e all'ironia rispondo anche io con
l'ironia: molte volte è meglio guardare dentro a se stessi, vedere
in cosa si è sbagliato, prima di criticare gli altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK