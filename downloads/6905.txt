Consiglio Regionale della Valle d'Aosta - Oggetto del Consiglio n. 1408 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1408 del 26 giugno 1985 - Resoconto
OGGETTO N. 1408/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n.' 1597 in data 7 marzo 1985:
Lavori
di costruzione del complesso scolastico per scuole secondarie
superiori della Comunità Montana del Marmore in Comune di
Saint-Vincent (1° lotto) - Appalto dei lavori a licitazione privata
- Approvazione in linea tecnica del progetto generale -
Approvazione del progetto stralcio relativo ad un 1° lotto di
lavori - Approvazione ed impegno di spesa.'
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n.'
3312
in data 24 maggio 1985:
Lavori di costruzione di un ponte in c. a. sul torrente Artanavaz
in località "Pont Buevo", nel Comune di Saint-Rhémy
- Esecuzione in economia mediante contratto di cottimo
fiduciario - Approvazione ed impegno di spesa.'
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n.' 3317 in data 24 maggio 1985:
Approvazione ed
impegno di ulteriore spesa per la fornitura e messa in opera di
prefabbricati in legno nei Comuni di Alfedena (L'Aquila) e Castel
San Vincenzo (Isernia) danneggiati dal sisma dell'anno 1984.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n.' 3324 in data 24 maggio 1985:
Lavori di
manutenzione e adeguamento locali presso lo stabilimento ex Alluver
di Verrès - Esecuzione dei lavori in economia diretta - Imputazione
di spesa - Approvazione elenco prezzi.'
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
La delibera in oggetto e quella
successiva si riferiscono allo stabilimento ex Alluver di Verrès e
la prima osservazione che viene spontanea è come mai si siano
distinti questi lavori di manutenzione, da quelli della successiva
delibera di consolidamento del soffitto, affidandoli a due ditte
diverse, anzichè fare un appalto unico. Avere due ditte che
lavorano contemporaneamente nello stesso stabilimento, non solo
crea degli intralci fra di loro, ma si traduce anche in un aumento
delle spese generali, contrariamente quindi ad ogni principio di
economia.
Qui si parla di carattere di urgenza, ma esso è giustificato
oggi, mentre queste convenzioni erano state fatte già alcuni mesi
fa, per cui c'era forse tutto il tempo per predisporre i progetti
necessari per questi lavori e fare un appalto un po' più garantista
per l'Amministrazione regionale.
Si dice nelle delibere, che l'Ufficio competente ha provveduto
ad interpellare alcune ditte ritenute idonee per la particolare
realizzazione dell'opera; tale espressione è abbastanza ricorrente
in certe delibere, per cui mi sono chiesto quali criteri l'Ufficio
segue per ritenere idonee alcune ditte per alcune opere e non per
altre; cioè questa competenza della ditta viene dalla ditta stessa
che si dichiara disponibile per alcuni lavori o è l'Ufficio che
determina la specializzazione della ditta? E' una curiosità per la
quale volevo un chiarimento.
Nella prima delibera si dice che la migliore offerta è quella
della impresa Vima di Pont-Saint-Martin che comporta un ribasso
dello 0,10% sui prezzi unitari di capitolato - un ribasso
abbastanza minimo - nella seconda delibera, si dice che delle
offerte pervenute la migliore è risultata quella della ditta Ipem
di Châtillon, ma non si dice se c'è stato un ribasso sui prezzi di
capitolato rispetto alle altre ditte e di quanto è stato questo
ribasso.
Questo sono le richieste che faccio all'Assessore
competente.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Il fatto che siano stati fatti due
appalti discende dalla considerazione che una serie di lavori
riguarda le opere edili, ed è precisamente il primo appalto,
l'altro riguarda esclusivamente lavori di impermeabilizzazione.
Poteva essere sì fatto un appalto unico, ma probabilmente la ditta
che avrebbe preso i lavori avrebbe a sua volta subappaltato le
opere di impermeabilizzazione ad un'altra ditta specializzata nei
lavori di quel genere.
La considerazione che il Consigliere Pascale fa sul fatto della
inopportunità di avere due ditte in uno stesso cantiere può anche
essere valida, ma nel caso specifico riteniamo che non comporti
particolari difficoltà.
Un'altra osservazione del Consigliere Pascale riguardava
l'idoneità delle ditte. Ci sono delle ditte che hanno già lavorato
per la Regione dando prova di competenza e perizia e soprattutto,
per un caso come questo, di rispettare i tempi; gli inviti sono
fatti tenendo conto anche di questa caratteristica già dimostrata
dalle ditte.
Per quanto riguarda il ribasso, per il secondo non è stato
scritto nella delibera quale è stato quello della ditta Ipem, ma
non ho difficoltà a farlo avere al Consigliere Pascale quanto
prima.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Approfitto della domanda che ha posto
prima il Consigliere Pascale per chiedere meglio all'Assessore qual
è il criterio con cui vengono scelte le ditte. Mi sembra di
rilevare che in alcuni casi alcune ditte sono invitate per alcuni
appalti e quindi credo abbiano l'idoneità per fare questo tipo di
lavoro; richiedono di essere invitati a successivi appalti e
tuttavia poi la Giunta decide di non farle partecipare all'appalto.
Chiedo se lì le valutazioni sono di tipo tecnico, oppure se ci sono
da parte della Giunta valutazioni anche di altra natura.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Il discorso che fa il Consigliere Tonino
è ovviamente di carattere più generale. Nel caso specifico
dell'Alluver, si tratta di un lavoro tutto sommato di importo
ridotto, quindi per lavori di questo tipo vengono invitate ditte
che rispondono ai criteri di cui dicevo prima, ma anche tenendo
conto della dislocazione sul territorio.
Per gli altri appalti - e qui faccio un discorso più generale
proprio per rispondere al Consigliere Tonino - la tendenza è quella
di invitare tutte le ditte iscritte all'Albo Nazionale dei
Costruttori per quel tipo di lavoro e per quell'importo. A volte
una ditta non viene invitata proprio perché si è aggiudicata un
appalto la settimana precedente, in quanto gli appalti in pratica
ci sono tutte le settimane. E' un po' questo il criterio.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti:29
Votanti:22
Favorevoli:22
Astenuti: 7 (Bajocco, Dolchi, Mafrica, Millet, Pascale, Tonino e
Torrione)
Il Consiglio approva
Oggetto n.
3325
in data 24 maggio
1985:
Lavori di consolidamento del soffitto dello
stabilimento ex Alluver sito in Comune di Verrès - Esecuzione dei
lavori in economia diretta - Imputazione di spesa - Approvazione
elenco prezzi.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti: 29
Votanti: 22
Favorevoli: 22
Astenuti: 7 (Bajocco, Dolchi, Mafrica, Millet, Pascale, Tonino e
Torrione)
Il Consiglio approva
Oggetto n.' 3330 in data 24 maggio 1985:
Lavori
di aggiornamento delle carte regionali della Valle d'Aosta in scala
1:5.000 e 1:10.000 zona est - Aggiudicazione dei lavori a
trattativa privata alla ditta Ing. Barigazzi & C. s.n.c., con
sede in Parma - Approvazione ed impegno di spesa - Approvazione del
progetto - Concessione dell'anticipazione del 20% ai sensi del D.M.
25.11.1972 e successive proroghe e modificazioni
- Esonero dal versamento della cauzione
- Nomina dell'Ufficiale collaudatore.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Anche qui vale la considerazione che
ho fatto prima. C'era stato un appalto per l'aggiornamento delle
carte regionali relative alla zona ovest alla ditta Barigazzi ed
oggi si viene con una delibera dove si dice che è necessario
provvedere con urgenza all'aggiornamento della rimanente zona est.
Non era possibile prevedere fin dall'inizio la necessità di
aggiornare tutte le carte regionali e fare un appalto unico?
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Due domande: la prima è che vorrei
conoscere a che punto siamo con la realizzazione di questo tipo di
cartografia; la seconda è una questione già discussa in Consiglio,
rispetto alla quale però ho potuto verificare di recente che non si
è fatto nessun passo avanti e mi riferisco alla commercializzazione
di queste carte e alla messa a disposizione di tutti gli operatori
di questo tipo di cartografia. voglio chiedere se la cosa è andata
avanti, a che punto siamo e come viene svolta.
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Sul fatto che ci sia scritto "urgente",
probabilmente è una formula che viene usata per abitudine. Sulla
trattativa privata con la ditta Barigazzi, è perché in effetti essa
è l'unica che dia garanzie e che abbia capacità in tutta l'Italia
del Nord. Non ricordo a memoria, ma mi pare che precedentemente sia
stata utilizzata una qualche altra ditta in tempi precedenti che
non abbia dato risultati soddisfacenti. La prima parte che ha
svolto l'impresa Barigazzi ha dato risultati soddisfacenti, quindi
viene proseguito su questa strada.
Venendo a rispondere al Consigliere Tonino, devo dire che si sta
lavorando con una certa alacrità e potrò essere più preciso sui
tempi esatti della consegna. Per quanto riguarda la disponibilità
delle carte, riceviamo normalmente richieste da professionisti e da
tecnici di avere copie di queste carte e normalmente diamo
l'autorizzazione ad ottenerle, purché siano giustificate da motivi
di studio, come in effetti sono sempre.
PRESIDENTE:
Metto in approvazione la ratifica della
deliberazione in oggetto per scrutinio segreto, trattandosi di
persona:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 28
Favorevoli: 23
Astenuti: 2(Pascale e Torrione)
Contrari: 5
Il Consiglio approva
Oggetto n. 3338 in data 24 maggio 1985:
Lavori
di ammodernamento della strada regionale n. 2 di Champorcher -
Progressive km 12+200 e km 12+800 tronco sez. 110:150 -
Aggiudicazione definitiva mediante licitazione privata all'impresa
Co.Ge.Co. s. r. l. con sede Pont-Saint Martin - Anticipo del 20%
del prezzo contrattuale ai sensi di legge.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
volevo chiedere all'Assessore se c'è
un errore in delibera perché qui si dice che c'è stata una
licitazione privata con esperimento ad offerte segrete in ribasso
percentuale sui prezzi unitari di capitolato, mentre
dall'esposizione si vede che tutte le ditte hanno presentato un
aumento percentuale dei capitolati. Quindi è un errore della
delibera, altrimenti non si spiegherebbero queste offerte.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Le offerte sono chiaramente in
aumento; quello che voglio chiedere all'Assessore è come mai si ha
questa risposta diversa da parte delle ditte per lavori stradali.
Se si fosse trattato di un lavoro particolare, avrebbe potuto
capitare che gli uffici avessero fatto delle previsioni non
ritenute idonee dalle imprese, ma i lavori stradali gli uffici li
progettano tutti i giorni e di norma capita appunto che le imprese
facciano offerte in ribasso; come mai per questo particolare lavoro
si hanno addirittura offerte in aumento del 20%?
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON - (D.C.):
Alla domanda del Consigliere Pascale ha
già risposto in parte il Consigliere Mafrica nel suo intervento.
Per la verità la legge ammette anche offerte in aumento. Il fatto
che siano risultate queste offerte in aumento anche con dei numeri
alti, è perché effettivamente i prezzi applicati sono da rivedere.
Abbiamo già provveduto ad una loro revisione; tale revisione può
essere dell'ordine di grandezza dell'aumento praticato da alcune
ditte, non certo di quello praticato dalle ditte più alte.
Aggiungo ancora che altri appalti, che sono stati aggiudicati
provvisoriamente in aumento, vengono ripetuti da questa
Amministrazione non avendo riconosciuto congrui gli aumenti
praticati.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti:28
Votanti:20
Favorevoli:20
Astenuti: 8 (Bajocco, Cout, Dolchi, Mafrica, Millet, Pascale,
Tonino e Viberti)
Il Consiglio approva
Oggetto n.' 3345 in data 24 maggio 1985:
Lavori
di completamento della sistemazione della scuola elementare di
Pontey - Approvazione di perizia suppletiva e di variante -
Approvazione ed impegno di spesa - Proroga al tempo utile -
Approvazione di nuovi prezzi.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti:28
Votanti:20
Favorevoli:20
Astenuti: 8 (Bajocco, Cout, Dolchi, Mafrica, Millet, Pascale,
Tonino e Viberti)
Il Consiglio approva
Oggetto n.' 3350 in data 24 maggio 1985
: Lavori di
ristrutturazione dell'edificio comunale, in Comune di Charvensod -
Appalto dei lavori a licitazione privata - Approvazione ed impegno
di spesa;
PRESIDENTE: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 3382 in data 24 maggio 1985:
Concessione di un
contributo di lire 4.500.000 al Tennis Club di Aosta - Approvazione
ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.' 3383 in data 24 maggio 1985:
Concessione di
un contributo di lire 2.000.000 alla Pro-Loco di Valgrisenche -
Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n.' 3384 in data 24 maggio 1985:
Concessione di
un contributo di lire 25.000.000 all'Azienda Autonoma di Soggiorno
di Courmayeur - Approvazione ed impegno di spesa.
PRESIDENTE: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 3393 in data 24 maggio 1985:
Concessione di un
contributo di lire 20.000.000 al parroco di Valsavarenche per la
ritinteggiatura degli interni della chiesa parrocchiale e per il
raccordo e la canalizzazione nella rete fognaria degli scarichi del
tetto dello stesso edificio - Approvazione ed impegno di
spesa..
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 3448 in data 24 maggio 1985:
Fornitura in opera di attrezzature frigorifere per la
sperimentazione sulla conservazione di prodotti ortofrutticoli, da
installarsi nel piano interrato dell'Institut Agricole Régional" -
Approvazione ed impegno di spesa - Aggiudicazione dei lavori a
trattativa privata.'
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 3485 in data 31 maggio 1985:
Lavori di
costruzione della pista forestale in frazione "Revers", in Comune
di Valgrisenche - Approvazione del progetto - Appalto a licitazione
privata - Approvazione ed impegno di spesa.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Devo dare atto all'Amministrazione
di non aver più insistito, almeno per quel che vediamo in
Consiglio, sul discorso già di per sè difficile delle strade
interpoderali. E' nota la mia posizione critica su questo
argomento, però chiederei alla cortesia dell'Assessore competente
se è possibile avere una visione complessiva delle piste forestali
(... INTERRUZIONE ...)
Il suggerimento del Presidente è giusto: possiamo vederlo
complessivamente da sopra se è compatibile ancora la costruzione di
altre strade, oppure no. Si devono ancora aggiornare le carte?
Allora, con le carte aggiornate chiederemo all'Assessore di farci
vedere qual è la situazione perché qui fra strade interpoderali e
piste forestali, ho l'impressione che la Regione abbia un po'
troppe strade. Questo discorso delle piste forestali è emerso con
tutta la sua evidenza in questi ultimi tempi, quasi non se ne
fossero costruite per almeno quarant'anni in valle d'Aosta. Adesso,
ogni seduta di Consiglio c'è una pista forestale da costruire.
Visto che il discorso dovrebbe essere per qualche verso
programmato, chiedo cortesemente all'Assessore se è possibile
venire a riferire - e sollecito così anche il Presidente della
Commissione - alla II- Commissione quante strade o piste forestali
dovremmo ancora costruire in valle, a meno che non voglia rinviare
il discorso al momento in cui, come suggeriva il Presidente, avremo
una bella veduta aerea: mettiamo insieme alle carte tematiche del
Prof. Masoli anche queste qui del Barigazzi e così avremo una
visione complessiva e drammatica della situazione delle strade in
valle e non ne costruiremo fortunatamente più. Non credo infatti
che gli incendi necessitino di tutte queste piste forestali; quando
poi sono trattorabili, come ce n'è una poco più avanti, il mio
sospetto diventa quasi certezza che si voglia cioè contrabbandare
una pista forestale per un'altra pista.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
J'ai eu la chance dernièrement de faire
un tour en hélicoptère sur toute la Région pour contrôler les
forêts et je me suis aperçu que nous avons besoin encore d'autres
pistes forestières, parce que si M. Torrione lit les statistiques,
nous sommes l'une des dernières Régions en mètres de pistes
forestières par hectare. Cela évidemment dans l'intérêt de la
population parce que nous avons l'intention de maintenir ce peu de
gens qui est resté en montagne.
En tout cas, en ce qui concerne les pistes forestières, lorsque
nous avons approuvé l'année dernière la loi financière, budget '85,
dans la relation il
y
avait la liste de toutes les pistes
forestières que nous avions faites pendant l'année 1984, dont M.
Torrione est déjà renseigné.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti:29
Votanti:28
Favorevoli:28
Astenuti:1 (Torrione)
Il Consiglio approva
Oggetto n. 3486 in data 31 maggio 1985:
Lavori
di costruzione della pista forestale del bosco di "Lanche" in
Comune di Saint-Oyen - Approvazione del progetto - Appalto a
licitazione privata - Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti:29
Votanti:28
Favorevoli:28
Astenuti:1 (Torrione)
Il Consiglio approva
Oggetto n. 3487 in data 31 maggio 1985:
Lavori
di costruzione del secondo tronco della pista forestale di
collegamento dall'Alpe di Arbusayes, in Comune di Fénis, all'Alpe
Chevraz, in Comune di Chambave - Appalto a licitazione privata -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti:29
Votanti:28
Favorevoli:28
Astenuti:1 (Torrione)
Il Consiglio approva
Oggetto n. 3488 in data 31 maggio 1985:
Esecuzione di lavori di sistemazione idraulica del torrente
Sache (2° lotto) in Fraz. Echallod del Comune di Arnad -
Approvazione del progetto - Approvazione ed impegno di spesa -
Appalto dei lavori a licitazione privata.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 3492 in data 31 maggio 1985:
Lavori
di sistemazione ed allargamento strade comunali di Druge e
Porteron, in Comune di Fénis - Esecuzione dei lavori in economia
diretta - Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 3946 in data 31 maggio 1985:
Lavori
di costruzione di un complesso polisportivo in Comune di Pont-Saint
Martin (1° lotto) - Approvazione in linea tecnica del progetto
generale
- Appalto dei lavori a licitazione privata - Approvazione del
progetto stralcio relativo ad un 1° lotto di lavori
- Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n.' 3501 in data 31 maggio 1985:
Lavori
di trasformazione di una parte dell'asilo-nido di Verrès in aule
per Istituto Tecnico Industriale con indirizzo di informatica -
Esecuzione dei lavori in economia diretta - Approvazione ed impegno
di spesa.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi rendo conto che è necessario avere
delle aule di informatica perché si tratta di una materia che
interessa i nostri studenti, vorrei capire come mai per fare le
aule di informatica occorra chiudere una parte dell'asilo-nido di
Verrès.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 3510 in data 31 maggio 1985:
Lavori
di sistemazione ed allargamento della strada di Champlong in Comune
di Villeneuve - Approvazione di perizia suppletiva - Approvazione
ed impegno di spesa - Approvazione proroga alla data di ultimazione
lavori.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 3521 in data 31 maggio 1985:
Realizzazione dell'impianto di compattazione in blocchi di
rifiuti solidi urbani e di un impianto di discarica controllata del
materiale compattato - Aggiudicazione dei lavori mediante appalto
concorso - Aggiudicazione di spesa.'
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Questa è una deliberazione che avrebbe
a nostro avviso meritato un esame da parte del Consiglio, anzichè
la procedura dell'approvazione da parte della Giunta e
successivamente della ratifica da parte del Consiglio. E' una
deliberazione che riguarda l'impianto di compattazione dei rifiuti
solidi urbani; non ripeto qui le nostre perplessità verso quel tipo
di scelte, ne abbiamo discusso lungamente in passato e non ci
ritorno sopra. La delibera tuttavia contiene una serie di questioni
e procedure che meritano di essere chiarite: voglio elencarle e
chiedo se possibile delle risposte.
Intanto partecipano a questo appalto - concorso una serie di
ditte: viene operata una scelta, ma non si capisce dalla
deliberazione quali sono state le offerte, se si è scelta la ditta
che ha fatto l'offerta più bassa e non si conosce come è stata
composta questa Commissione tecnico-amministrativa che dovrebbe
aver fornito alla Giunta gli elementi tecnici per la scelta. E
questa è una prima serie di questioni su cui vorremmo una
risposta.
Successivamente, leggendo la deliberazione, si scopre che si
parte con un appalto - concorso che viene aggiudicato con 2
miliardi 600 milioni di lavori. Subito però la Giunta e la
Commissione propongono ulteriori opere, che vengono giudicate
necessarie, per un importo di 679 milioni. Si precisa nel la
deliberazione che la Commissione ha richiesto delle offerte
relative a questi tre interventi aggiuntivi, ma non si capisce se
queste offerte siano state indirizzate solo all'impresa scelta o a
tutte le imprese che hanno partecipato all'appalto, e la cosa
ovviamente non è irrilevante, trattandosi di nuove opere per oltre
679 milioni di lire.
Si ritiene inoltre, sempre leggendo la deliberazione, che
saranno necessarie altre opere e si accantonano pertanto 1,5
miliardi; il che significa che per questo appalto che è partito su
una base di 2,5 miliardi, già fin d'ora si prevede che il costo
finale sarà di 5 miliardi 300 milioni comprensivo di IVA.
A noi sembra una procedura alquanto anomala, soprattutto se è
scontato che tutte le opere che si dovranno fare, saranno
realizzate dall'impresa, che ormai è sul posto e sta facendo
l'impianto, probabilmente attraverso il metodo della trattativa
privata e non di una licitazione regolare. Queste sono questioni
che a mio avviso dovevano far almeno riflettere la Giunta e farle
portare la deliberazione prima in discussione nelle Commissioni e
in Consiglio regionale, senza che decisioni di questa natura siano
assunte dalla Giunta con procedura d'urgenza, salvo ratifica del
Consiglio.
Mi sembra anche di dover rilevare che l'urgenza in questo caso è
discutibile; la questione, come si evince dalle diverse delibere di
Giunta e dalla procedura molto lunga, si è trascinata per molti
mesi e non credo che i 15 giorni, necessari perché il Consiglio
fosse prima investito di una questione così rilevante, avrebbero
inciso negativamente. Saranno questioni di metodo quelle che sto
illustrando, che tante volte si evidenziano in questo Consiglio
regionale, tuttavia credo siano importanti quando le scelte hanno
questo tipo di rilievo.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Mi spiace che abbia parlato prima il
Consigliere Tonino, perché come Gruppo Socialista vogliamo chiedere
il rinvio di questa deliberazione per un motivo molto semplice: qui
si tratta di un appalto concorso e non di un semplice appalto, il
che vuol dire che il giudizio non tiene solo conto dell'offerta di
tipo economico. Infatti l'art. 8 del bando di appalto dice che la
migliore soluzione in linea economica non potrà da sola costituire
prevalente elemento di giudizio per la scelta, la quale sarà
condizionata anche nei riguardi tecnici ed esecutivi al giudizio
esclusivo ed insindacale dell'Amministrazione.
A questo punto è importante capire come la Commissione tecnico
amministrativa, determinata ai sensi delle varie delibere che sono
state fatte, sia giunta alla soluzione che qui viene riportata in
delibera, cioè a ritenere più idoneo fra tutti i progetti
presentati, quello presentato dalla ditta Co.Ge.Co. di
Pont-Saint-Martin unitamente al raggruppamento A.S.W.S.. Avevamo
richiesto già alcuni giorni fa all'Assessorato competente una copia
di questa relazione finale della Commissione - copia che non ci è
stata ancora consegnata - per cercare di capire le conclusioni di
questa Commissione; chiediamo quindi il rinvio della delibera in
oggetto pregando l'Assessorato competente di farci avere una copia
della relazione.
PRESIDENTE
: E' stato proposto il rinvio dell'oggetto n.
3521 all'ordine del giorno; secondo la consuetudine possono
intervenire un Consigliere a favore e uno contro la proposta di
rinvio.
Ha chiesto di parlare il Presidente della Giunta; ne ha
facoltà.
ROLLANDIN - (U.v.):
Quelqu'un a déjà signalé le fait
qu'on avait approuvé cette délibération avec l'urgence; en effet
l'urgence est justifiée et donc nous sommes contraires au renvoi,
car il s'agirait de la renvoyer seulement d'une semaine, tandis que
nous sommes à même de donner des explications suffisantes du fait
qu'on a adopté cette délibération, ainsi que les raisons qui sont à
l'origine de la même.
PRESIDENTE
: Pongo in votazione la proposta di rinvio
dell'oggetto n. 3521:
ESITO DELLA VOTAZIONE
Presenti:29
Votanti:29
Favorevoli:10
Contrari:19
Il Consiglio non approva
PRESIDENTE
: Non essendo stata approvata la proposta di
rinvio si procede alla discussione della deliberazione in
oggetto.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Il
y
a trois années on avait
discuté de ce problème, après un travail d'une Commission qui avait
duré pendant cinq années et qui avait repris le travail déjà entamé
pendant la législature précédente.
A la fin le Conseil avait approuvé la loi n° 37, qui ensuite a
été examinée selon les directives de la CEE, qui partageaient
l'avis que le Conseil avait déjà donné, c'est-à-dire le recyclage
et le fait qu'à l'origine on puisse distinguer les différentes
ordures.
On avait nommé en tant que Junte, déjà pendant la législature
passée, une Commission qui était composée des responsables des
assessorats aux Travaux Publics, à la Santé et à l'Agriculture,
ainsi que de l'Unité Sanitaire Locale. La Commission, avec un
expert, avait examiné, sous la direction de la Présidence de la
Junte, les différentes propositions de l'appel d'offres faits à ce
moment là, qui était lié à deux problèmes principaux, c'est-à-dire
la disponibilité de faire les installations secondaires et la
nécessité de suivre les installations existant sur le marché qui
pouvaient prévoir la compattation, étant la solution donnée avec la
loi n° 37. La Commission, après avoir fait l'examen des différentes
requêtes que nous avions obtenues, avait donné l'avis favorable
pour l'entreprise A.S.W.S., qui était à même de donner une réponse
concrète aux différentes requêtes de l'appel d'offres.
Ensuite on n'avait pas pu faire l'assignation définitive à cette
entreprise à cause du fait qu'on n'avait pas encore la
disponibilité du terrain, et on a dû attendre aussi, toujours pour
le même problème, de pouvoir construire le dépurateur du consortium
des Communes d'Aoste et d'alentour.
Il s'agit d'un problème assez urgent, car si on ne le fait pas à
cette période il faut renvoyer le tout à l'année prochaine;
seulement après cette délibération l'entreprise a été à même de
donner le projet définitif de l'installation, soit au point de vue
technique, soit au point de vue des installations secondaires.
Alors, après qu'on avait eu la disponibilité du terrain, il y a eu
une réunion de la Commission compétente qui a examiné la loi n° 37,
en suivant aussi les directives communautaires et surtout le
dernier décret qui avait été adopté de la part du Gouvernement
toujours en protection de l'environnement. Ensuite la Commission a
retenu qu'il était nécessaire ajouter certaines dispositions que
nous avons reportées dans cette délibération.
Si M. Tonino veut, on pourra lui donner les différentes
propositions qui ont été faites selon l'appel d'offres et les
résultats économiques. C'est vrai ce que disait M. Pascale: à la
fin de toute les différentes requêtes d'appel d'offres on met
toujours la formule que l'Administration régionale se réserve
d'apprécier les propositions, en se basant non seulement sur le
fait économique mais aussi sur des considérations diverses.
Je crois donc après ces éclaircissements qu'il soit évidente
l'exigence d'approuver le plus tôt possible cette délibération afin
qu'il y ait la possibilité de résoudre le problème des ordures.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il Presidente della Giunta dice che è
urgente ed ha spiegato una serie di cose a cui risponderà il
Consigliere Tonino; io volevo porre un problema diverso che è
quello della validità di questa delibera.
La delibera dice al punto 4 che essa viene finanziata prelevando
3 miliardi 800 milioni dal residuo passivo 29980. Ora, dal conto
consuntivo si può verificare che dei 3 miliardi e 800, ne sono
stati confermati solo 2, mentre 1,8 miliardi sono stati eliminati
come residuo perente. Quindi a mio avviso non è possibile con
questa deliberazione prelevare più di 2 miliardi; occorre
resuscitare quell'altra parte di finanziamento che è stata mandata
in perenzione e poi si potrà finanziare la delibera.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Manteniamo tutte le perplessità e devo
dire che la risposta data dal Presidente della Giunta non solo è
carente, non solo non è assolutamente una risposta che può
integrare le necessarie conoscenze che il Consigliere deve avere
prima di assumere una decisione di questo tipo, ma ha anche
confermato che alcuni dubbi che prima avevo sollevato, sono
preoccupanti.
Voglio qui ricordare un aspetto: se la Commissione ha deciso,
mentre operava la scelta fra le diverse imprese, di proporre nuove
opere e nuovi interventi, perché il Presidente della Giunta parla
di nuove leggi ed orientamenti emersi anche a livello europeo?
Perché questi non sono stati proposti a tutte le ditte invitate
all'appalto concorso, visto che la decisione è stata successiva da
parte della Giunta? Credo che occorra estrema cautela su opere di
questo tipo e le procedure che devono portare alla scelta da parte
dell'Ente pubblico devono essere caratterizzate dal massimo di
correttezza e trasparenza nelle scelte, cose che in questo caso -
per gli elementi che oggi abbiamo a disposizione - assolutamente
non ci sono, anzi la questione a me pare ancora più oscura di come
ho potuto vederla leggendo una prima volta la deliberazione.
Ripeto che siamo contrari a questo provvedimento e riteniamo che
sarebbe stata opportuna una sospensione sull'approvazione di questa
delibera per poterla discutere seriamente. Leggeremo la
documentazione a posteriori, ma credo che sia questo un metodo che
non possa essere accettato e rispetto al quale credo che la
coscienza di ogni Consigliere si debba ribellare, se la dignità del
ruolo che dobbiamo svolgere ha ancora un senso in questo
Consiglio.
Per queste ragioni voteremo contro il provvedimento.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Anche per noi le spiegazioni del
Presidente della Giunta non hanno affatto fugato le perplessità che
avevamo. Forse queste perplessità potevano essere dissipate nel
momento in cui avessimo potuto leggere la relazione della
Commissione tecnico-amministrativa, che, ripeto, abbiamo richiesto
ben 5 giorni fa all'Assessorato alla Sanità, il quale non ha
ritenuto di dovercela far pervenire.
Avevamo chiesto il rinvio: si trattava di rinviare di una
settimana un provvedimento e non mi si dica che è urgente dopo
cinque anni che lo dibattiamo, tanto più che il prossimo Consiglio
è fra una settimana. A questo punto siamo convinti che la
Commissione abbia operato per il meglio, ma su un argomento così
delicato quale quello dell'appalto - concorso non ci sentiamo di
fare atti di fede nei confronti di nessuno, quindi voteremo contro
questa delibera.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En général les délibérations, quand
elles sont adoptées par la Junte, ont l'avis favorable des organes
compétents. S'il y a eu par hasard un malentendu, je crois qu'à
présent il n'y a plus de fonctionnaires pour contrôler. S'il a pu
se passer ce que vient de dire M. Mafrica, demain on aura la
possibilité d'éclaircir.
Quant à l'urgence, ce n'est pas la question d'une semaine de
renvoi. J'ai répondu il y a quelques instants que si on ne commence
pas les travaux pendant l'été, on perd une autre année de travail,
et donc ce n'est pas pour enlever au Conseil la possibilité de
contrôler.
Si on veut, pour donner une réponse meilleure au point de vue
technique, demain matin on pourra reprendre le discours.
PRESIDENTE
: L'oggetto n. 3521 viene rinviato a domani
mattina per dare una spiegazione tecnica.
Oggetto n. 3587 in data 31 maggio 1985:
Acquisto di un'area di terreno demaniale in Comune di
Saint-Pierre - Approvazione, impegno e liquidazione di
somma.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n.' 3630 in data 7 giugno 1985:
Concessione a favore di associazioni di viticoltori ed enti vari
di contributi nelle spese per l'organizzazione di manifestazioni
vitivinicole, anno 1984 - Approvazione ed impegno di spesa;
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
A parte il fatto che mi rendo conto
che le somme da erogare saranno rapportate all'importanza delle
singole manifestazioni, volevo solo chiedere a quali criteri si era
uniformata la Giunta per concedere questi contributi, visto che ci
sono differenze sostanziali fra manifestazioni e
manifestazioni.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Le fait que la somme versée soit
différente dépend de l'importance de la fête et donc des dépenses,
puisque même si là figurent des associations, en réalité souvent la
fête est organisée par une association communale et comprend
différentes Communes.
Le pourcentage est identique pour toutes les associations, même
si dans une réunion récente avec le Comité des viticulteurs et le
Président des différentes associations viticoles, j'ai proposé une
méthode différente contre la prolifération de ces fêtes. En effet
j'ai proposé qu'a partir de l'année prochaine il y ait une seule
fête du raisin ou du vin pour chaque zone DOC et on ne donnerait
donc plus aux différentes associations, mais à l'ensemble des
associations de la zone DOC une somme qui pourrait être égale pour
toutes.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 3640 in data 7 giugno 1985:
Lavori
di costruzione della pista forestale trattorabile denominata "Di
Arpy", in Comune di Sarre - Approvazione del progetto - Appalto del
1° tronco dalla sez.. 1 alla sez. 41 a licitazione privata -
Approvazione ed impegno di spesa.
PRESIDENTE:
Metto in approvazione la
ratifica
della deliberazione in oggetto:
ESITO DELLA VOTAZIONE
Presenti:29
Votanti:28
Favorevoli:28
Astenuti:1 (Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK