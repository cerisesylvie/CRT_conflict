Consiglio Regionale della Valle d'Aosta - Oggetto del Consiglio n. 737 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 737 del 3 luglio 2019 - Resoconto
OGGETTO N. 737/XV - Interrogazione a risposta immediata:"
Notizie in merito al voto espresso in sede di approvazione del
progetto di bilancio di esercizio 2018 della Casino de la Vallée
S.p.A.".
Rini (Presidente) -
Punto 11 all'ordine del giorno, per
l'illustrazione la parola al collega Aggravi.
Aggravi (LEGA VDA) -
Questa interrogazione era stata
presentata nel giugno, perché ancora non si sapeva quale era
stato... almeno, il sottoscritto aveva appreso qualcosa dagli
organi di stampa, ma era emersa una nota molto semplicistica
rispetto a quello che era stato fatto, dove si parlava... era stato
chiesto in sede assembleare di riavviare il processo di formazione
del bilancio. Quello che noi andiamo a chiedere è se effettivamente
il voto sia stato contrario, e abbiamo appreso dall'accesso agli
atti che il voto è stato contrario. Chiedevamo giustamente se
questa espressione di voto fosse stata adeguatamente giustificata.
Dagli atti visti non c'è una grande giustificazione. Caro
presidente Fosson, come qualcuno le ha consigliato in sede
assembleare, perché non ha aggiornato l'assemblea, non causando un
problema che si creerà con il voto contrario del bilancio? Perché
le chiedo: "Che cosa si attende da questo voto contrario?".
Presidente -
Per la risposta, la parola al presidente
Fosson.
Fosson (PNV-AC-FV) -
Scusi, mi trovo un po' in imbarazzo,
come vecchio medico di montagna, nel rispondere a lei che mi chiede
perché non ho approvato il bilancio quando per un anno, l'anno
scorso, non ha approvato il bilancio lei che era molto più bravo di
me! Le motivazioni, creda, c'erano, e alla base sicuramente c'era
un discorso di rapporti molto difficili, se vuole. Per cui noi
siamo arrivati a questa assemblea in cui non solo abbiamo espresso
delle motivazioni precise, ma abbiamo anche redatto un documento di
52 punti che ho inviato a tutti i capigruppo. Mi spiace che abbia
fatto un accesso all'atto, perché io glielo avevo già mandato. Noi
dovevamo approvare un bilancio che è di meno 55 milioni in cui non
c'era il parere della società di revisioni e i Sindaci - l'avrà
visto - mi rispondevano così: "A nostro giudizio, date le premesse
e le considerazioni delle quali questo Governo non può che prendere
atto, appare non solo dimostrato ma del tutto evidente che il
processo di formazione predisposto nel bilancio non ha rispettato
le norme di legge previste". Questo è un documento dei sindaci. Poi
c'erano tante documentazioni e problemi. C'era l'
impairment
test
, c'era la richiesta del perché i professionisti erano
stati pagati quella cifra lì. Ma, soprattutto, gliel'ho detto
prima, se io avessi approvato in questa sede questo bilancio ci
sarebbe stata l'esdebitazione, per cui abbiamo stoppato
l'assemblea, abbiamo votato contro; però, come lei sa, abbiamo
riavviato un procedimento, questo sta dando dei risultati nel senso
che i sindaci, gli avvocati, tutti si sono trovati il 26 di giugno
e si sta riavviando un processo. Lei sa benissimo che il bilancio
non c'entra con il concordato, sono due cose diverse, lo dicono
tutti. Certo, un bilancio favorevole... però in questo momento il
povero medico di campagna non se l'è sentita per queste cose e
queste motivazioni ben precise. A differenza di altri però, mi
permetta, ho votato contro il bilancio ma non ho mandato via
l'amministratore unico, anzi, abbiamo ricominciato e stiamo
ricostituendo un rapporto.
Presidente
- Per la replica, la parola al collega
Aggravi.
Aggravi (LEGA VDA)
- Caro, Presidente, lei non mi vuole
rispondere. Le situazioni erano ben diverse, punto primo. Punto
secondo: avessi avuto un tribunale e un commissario che mi dicevano
e mi davano anche delle indicazioni, perché la relazione del
commissario è molto precisa. Lei continua a dire che non aveva gli
elementi; forse qualche consulente preso al di fuori del novero
della Regione poteva consigliarle di riaggiornare la seduta e di
fare un altro tipo di valutazioni, come il sottoscritto in realtà
ha anche fatto. Spero soltanto, perché la pulce nell'orecchio mi è
stata messa prima, che questo voto contrario non sia solo causato
da una svalutazione degli immobili fatta secondo principi contabili
che nessuno ha messo in discussione. Se i sindaci avevano dei dubbi
sulla regolarità, come anche la società di revisione, avevano da
andare in Tribunale, come avrebbero dovuto fare. Non l'hanno fatto,
chissà come mai!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK