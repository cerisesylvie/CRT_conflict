Consiglio Regionale della Valle d'Aosta - Oggetto del Consiglio n. 1348 del 24 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1348 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1348/X Approvazione di un accordo di programma per la
realizzazione in Comune di Aymavilles di un intervento di recupero
immobili di proprietà regionale.
Deliberazione Il Consiglio
Ritenuta la possibilità e l'opportunità che la Regione, il
Comune di Aymavilles e l'istituto Autonomo Case Popolari della
Valle d'Aosta definiscano in concerto tra loro quanto occorre al
fine di pervenire all'avvio di un intervento di recupero di
immobili siti in Comune di Aymavilles - loc. Ferrière attualmente
di proprietà regionale;
Precisato che tale intervento di recupero ha come obiettivi
principali:
1) il recupero e la valorizzazione di un'area degradata
attualmente di proprietà regionale;
2) la ristrutturazione di due fabbricati mantenendone la
destinazione d'uso a civile abitazione;
3) la realizzazione di autorimesse attraverso il recupero del
fabbricato denominato "Vasche";
4) la realizzazione di unità abitative, autorimesse, depositi a
servizio del Corpo Forestale, attraverso la nuova costruzione di
una palazzina, di un interrato e la ristrutturazione di un
fabbricato esistente;
5) la realizzazione di strutture ricreativo-sportive e di opere
di infrastrutturazione dell'area;
Ritenuto che, al fine di pervenire agli obiettivi proposti e di
meglio definire le incombenze dei tre Enti interessati, secondo
anche quanto previsto dall'articolo 27 della legge 8 giugno 1990,
n. 142, occorre operare con apposito accordo di programma e che,
agli scopi sopra indicati, è stato predisposto l'allegato
testo;
Dato atto che ai fini sopra esposti è stato elaborato l'accordo
di programma in oggetto e che tale accordo è già stato approvato
dai rispettivi organi competenti del Comune di Aymavilles e
dell'Istituto Autonomo delle Case Popolari Valle d'Aosta
rispettivamente in data 27 marzo 1995 e 29 marzo 1995;
Visto il parere favorevole rilasciato dal Dirigente della
Direzione Generale del Bilancio dell'Assessorato del Bilancio e
delle Finanze, in ordine alla legittimità della deliberazione, ai
sensi del combinato disposto dall'articolo 72 della legge regionale
n. 3/1956, e successive modificazioni, e dall'articolo 21 della
legge regionale 18/1980, e successive modificazioni;
Visto il parere della III Commissione consiliare permanente;
Richiamata la legge 8 giugno 1990, n. 142;
Delibera
1) di approvare il testo dello "Accordo di programma per la
realizzazione in Comune di Aymavilles di un intervento di recupero
di immobili di proprietà regionale" da adottarsi ai sensi
dell'articolo 27 comma 4, della legge 8 giugno 1990, n. 142, con
atto formale o decreto del Presidente della Giunta regionale;
2 ) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 lettere b) e d) del decreto legislativo
22 aprile 1994,
n. 320.
Presidente La parola all'Assessore al bilancio e alle finanze,
Lévêque.
Lévêque (Ass.tec.) Questo atto amministrativo riveste una certa
importanza per diverse ragioni. Innanzitutto per il metodo con cui
si giunge con un unico atto a sanare un problema complesso che vede
coinvolte proprietà regionali, richieste e progetti del Comune
interessato e il problema dell'edilizia residenziale pubblica.
Il provvedimento è coerente con una serie di linee che abbiamo
evidenziato, si inquadra nella logica delle dismissioni del
patrimonio, quindi di una Regione alleggerita di alcune proprietà
sottoutilizzate; si prevede una risistemazione importante di
un'area degradata che è ubicata in una zona di passaggio, vicino
all'autostrada, quindi con un impatto paesaggistico e nella logica
che veniva discussa prima nell'intervento del Consigliere Parisi e
non ultimo un intervento sul fronte casa che, attraverso lo IACP,
dovrebbe portare alla ristrutturazione di due fabbricati e alla
conseguente predisposizione di una ventina di alloggi per i
residenti nel comune. Sono a disposizione per domande sui dettagli
dell'accordo.
Presidente La parola al Consigliere Borre.
Borre (UV) Per fare uscire dall'ombra la commissione edilizia
residenziale che ha messo in piedi questo progetto. In commissione
ci si è trovati più volte con i comuni interessati e posso dire che
finalmente anche tutti gli altri comuni, non solo più Aosta, si
stanno interessando all'edilizia sovvenzionata per la
ristrutturazione e anche il Comune di Gignod e Aosta con la
zonizzazione del quartiere Dora e di via Voison hanno dato il via a
una politica della casa diversa da prima dell'emergenza. Questo
perché Aymavilles è forse il primo atto di un'edilizia integrata e
mi auguro vada avanti la proposta di legge per facilitare anche in
Aosta e in altri comuni questo tipo di intervento.
Presidente Passiamo alla votazione.
Presenti, votanti e favorevoli : 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK