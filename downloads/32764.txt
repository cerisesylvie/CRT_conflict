Consiglio Regionale della Valle d'Aosta - Oggetto del Consiglio n. 1333 del 28 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORESTE E TERRITORI MONTANI
Corpo forestale valdostano e relative strutture
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1333 del 28 luglio 2010 - Resoconto
OGGETTO N. 1333/XIII - Disegno di legge: "Modificazioni alla
legge regionale 8 luglio 2002, n. 12 (Nuove norme sull'ordinamento
e sul funzionamento del Corpo forestale della Valle d'Aosta e sulla
disciplina del relativo personale. Modificazione alla legge
regionale 23 ottobre 1995, n. 45, e abrogazione di leggi regionali
in materia di personale forestale)".
Articolo 1
(Modificazioni all'articolo 18)
1. Al comma 2 dell'articolo 18 della legge regionale 8 luglio
2002, n. 12 (Nuove norme sull'ordinamento e sul funzionamento del
Corpo forestale della Valle d'Aosta e sulla disciplina del relativo
personale. Modificazione alla legge regionale 23 ottobre 1995, n.
45, e abrogazione di leggi regionali in materia di personale
forestale), dopo le parole: "il comando vicario è svolto" sono
aggiunte le seguenti: "con priorità da altri ispettori forestali
ovvero".
2. Il primo periodo del comma 3 dell'articolo 18 della l.r.
12/2002 è sostituito dal seguente: "In caso di vacanza del posto in
organico, l'incarico di comandante è attribuito con priorità ad un
ispettore forestale ovvero ad un sovrintendente forestale
appartenente, di norma, alla medesima stazione forestale o ad altra
sede, sino alla copertura del posto.".
3. Il comma 4 dell'articolo 18 della l.r. 12/2002 è
sostituito dal seguente:
"4. Nei casi di cui ai commi 2 e 3, al sovrintendente
forestale compete, per il periodo di effettivo svolgimento del
comando di stazione superiore a venti giorni, anche non
consecutivi, con esclusione dei periodi di congedo ordinario o dei
turni di riposo, il trattamento economico di base ed accessorio
previsto dalle disposizioni vigenti per il profilo di ispettore
forestale.".
Président
- La parole au rapporteur, le Conseiller
Crétaz.
Crétaz (UV)
- Merci, Président. Il presente disegno di
legge reca modificazioni alla legge regionale 8 luglio 2002, n. 12
(Nuove norme sull'ordinamento e sul funzionamento del Corpo
forestale della Valle d'Aosta e sulla disciplina del relativo
personale. Modificazione alla legge regionale 23 ottobre 1995, n.
45, e abrogazione di leggi regionali in materia di personale
forestale), funzionali alla razionalizzazione dei comandi di
stazione. Il presente disegno di legge si compone di un solo
articolo che modifica l'articolo 18 della legge regionale n.
12/2002, al fine di consentire agli ispettori forestali, in
conseguenza della prevista riorganizzazione delle giurisdizioni
forestali, la possibilità di assumere il ruolo di vicecomandante di
stazione forestale (ora limitato ai soli sovrintendenti), e di
subentrare con priorità rispetto al sovrintendente, in caso di
vacanza del posto di comandante di stazione.
Nella riorganizzazione del Corpo forestale, attuale e futura, è
possibile che vi siano degli ispettori in esubero, per cui è
opportuno che questi possano occupare, anche se temporaneamente, i
posti lasciati liberi dagli ispettori comandanti di stazione che
vengono utilizzati presso la Procura, o sono in aspettativa per
altri incarichi, o sono utilizzati presso il comando del Corpo o in
altre strutture del dipartimento. La modifica all'articolo 18 della
legge regionale n. 12/2002 renderà meno rigido il sistema attuale
di utilizzo degli ispettori e faciliterà notevolmente la gestione
delle stazioni.
Président
- La discussion générale est ouverte. Je vous
rappelle que sur ce projet de loi ont été présentés 6 amendements
des groupes ALPE et Partito Democratico.
La parole au Conseiller Bertin.
Bertin (ALPE)
- Per illustrare brevemente gli obiettivi
di questi emendamenti, collegati alla legge approvata il 10
novembre 2009 sulle nuove disposizioni per l'organizzazione dei
servizi antincendi della Regione Valle d'Aosta. Questa nuova legge
introduce una nuova disciplina per quanto riguarda la parte dei
corsi; si è notato che, rispetto alla vecchia disciplina che
regolamentava questa parte, oggi i dipendenti dei vigili del fuoco
sono messi in aspettativa durante il periodo riguardante il corso
di formazione, creando una discriminazione indiretta, se vogliamo,
con la situazione precedente, anche dal punto di vista della
funzionalità e dell'operatività del Corpo, essendo dei Corpi
particolari... e un'aspettativa di 6 mesi per l'operatività del
Corpo dei vigili da dei problemi dovendo passare... nel caso
specifico nel mese di agosto il corso si interrompe visto che in
questo momento vi è un corso... creando dei problemi dal punto di
vista funzionale e di organizzazione, soprattutto si crea
un'anomalia e un'iniquità rispetto alla situazione
precedente...
Président -
...s'il vous plaît! On a des difficultés à
entendre votre collègue qui est en train de parler...
Bertin (ALPE)
- ... ricollegandoci a queste nuove
disposizioni riguardanti il Corpo forestale, visto che la
situazione è simile, abbiamo presentato una serie di emendamenti
per sanare questa nuova situazione che si è venuta a creare con la
nuova legge approvata nel 2009.
Président
- Je ferme la discussion générale. On passe à
l'examen des articles. Je souligne que, si chute l'amendement n° 1,
chuteront aussi les autres en étant tout à fait conséquents. Je
donne lecture de l'amendement n° 1 des Conseillers Bertin,
Chatrian, Patrizia Morelli, Giuseppe Cerise, Donzel et Rigo:
Emendamento
Il titolo del d.l. è sostituito dal seguente: "Modificazioni
alla legge regionale 8 luglio 2002, n. 12, e alla legge regionale
10 novembre 2009, n. 37".
Je le soumets au vote:
Conseillers présents: 30
Votants: 29
Pour: 7
Contre: 22
Abstentions: 1 (Zucchi)
Le Conseil n'approuve pas.
Président
- Je donne lecture respectivement des
amendements n° 2, n° 3, n° 4, n° 5 et n° 6 des groupes ALPE et PD,
qui ont chuté:
Emendamento
La rubrica dell'articolo 1 del d.l. è sostituita dalla
seguente: "Modificazioni all'articolo 18 della legge regionale 8
luglio 2002, n. 12".
Emendamento
Dopo l'articolo 1 del d.l. è aggiunto il seguente:
"Articolo 2
(Modificazione all 'articolo 47 della legge regionale 10
novembre 2009, n. 37)
1. Il comma 3 dell'articolo 47 della legge regionale 10
novembre 2009, n. 37 (Nuove disposizioni per l'organizzazione dei
servizi antincendi della Regione Valle d'Aosta/Vallée d'Aoste), è
sostituito dal seguente:
"3. Il personale dipendente dagli enti del comparto unico
regionale che partecipa ai corsi di cui all'articolo 46 è
considerato in servizio a tutti gli effetti e percepisce il
trattamento economico in godimento, con esclusione delle indennità
collegate all'effettiva prestazione del servizio."."
Emendamento
Dopo l'articolo 2 del d.l., introdotto dall'emendamento n. 3,
è aggiunto il seguente:
"Art. 3
(Disposizione finale)
1. Al personale dipendente dagli enti del comparto unico
regionale che, alla data di entrata in vigore della presente legge,
stia frequentando i corsi di formazione di cui all'articolo 46
della l.r. 37/2009 la disposizione introdotta dall'articolo 2 si
applica a partire dal primo giorno di avvio dei corsi
medesimi.".
Emendamento
Dopo l'articolo 3 del d.l., introdotto dall'emendamento n. 4,
è aggiunto il seguente:
"Art. 4
(Disposizione finanziaria)
1. L'onere derivante dall'applicazione dell'articolo 2 è
determinato complessivamente in euro 50.000 per l'anno 2010 e in
annui euro 50.000 a decorrere dall'anno 2011.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010/2012 nell'unità previsionale di base 1.2.1.10
(Trattamento economico del personale regionale).
3. Al finanziamento dell'onere di cui al comma 1 si provvede
mediante l'utilizzo degli stanziamenti iscritti nell'unità
previsionale di base di cui al comma 2.
4. Per l'applicazione del presente articolo, la Giunta
regionale è autorizzata ad apportare, con propria deliberazione, su
proposta dell'assessore competente in materia di bilancio, le
occorrenti variazioni al bilancio.".
Emendamento
Dopo l'articolo 4 del d.l., introdotto dall'emendamento n. 5,
è aggiunto il seguente:
"Articolo 5
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.".
Je soumets au vote l'article 1
er
:
Conseillers présents: 30
Votants: 22
Pour: 22
Abstentions: 8 (Bertin, Giuseppe Cerise, Chatrian, Carmela
Fontana, Louvin, Patrizia Morelli, Rigo, Zucchi)
Le Conseil approuve.
Président
- La parole au Conseiller Louvin, pour
déclaration de vote.
Louvin (ALPE)
- Grazie, Presidente. Approfittiamo di
questo diritto di parola che lei ci concede, anche perché è l'unica
cosa che a volte rimane all'opposizione, ma in questo caso vorremmo
solo sottolineare - e non lo facciamo con particolare piacere - che
un nostro collega è intervenuto per illustrare degli emendamenti,
che nell'opinione di questo gruppo avevano un significato
particolare e un'urgenza particolare, forse non condivisibili nel
contenuto o nei tempi, ma ci rammarichiamo molto che sia mancato
anche solo il garbo di una risposta da parte delle forze di
maggioranza, che evidentemente non li hanno recepiti
positivamente.
In ogni caso, la questione è posta, la questione che ha
sollevato il collega Bertin con questi emendamenti. È una questione
seria, ne abbiamo fatto oggetto di un'iniziativa legislativa
parallela che andrà avanti, sulla quale confidiamo che troverete
sufficiente fiato per dare una risposta esplicita in quest'aula.
Grazie.
Président
- Je soumets au vote la loi dans son
ensemble:
Conseillers présents: 30
Votants: 22
Pour: 22
Abstentions: 8 (Bertin, Giuseppe Cerise, Chatrian, Carmela
Fontana, Louvin, Patrizia Morelli, Rigo, Zucchi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK