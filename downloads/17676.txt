Consiglio Regionale della Valle d'Aosta - Oggetto del Consiglio n. 243 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 243 del 16 dicembre 1988 - Resoconto
OGGETTO N. 243/IX - PROPOSTA DI LEGGE: "MODIFICA
DELL'ARTICOLO 10 BIS DELLA LEGGE REGIONALE 25 OTTOBRE 1982, N. 69,
MODIFICATA CON LEGGE REGIONALE 25 FEBBRAIO 1985, N. 6".
PRESIDENTE:
Ha chiesto di parlare il Vicepresidente del
Consiglio Beneforti, ne ha facoltà.
BENEFORTI (D.C.):
Credo che i Consiglieri conoscano le
motivazioni per le quali è stato portato d'urgenza all'approvazione
questo disegno di legge e credo che la relazione allegata al
disegno di legge stesso sia più che chiara, quindi non mi dilungo
oltre.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Come già avevo espresso in sede di
Conferenza dei Capigruppo, non condivido il merito di questo
provvedimento che a mio avviso è sbagliato, è corporativo. Non
condivido neanche il metodo per cui per questo tipo di
provvedimento si adotta una corsia preferenziale e si approva
nell'arco di una settimana un provvedimento di legge (è stato
presentato il 6 dicembre) mentre per altri casi che riguardano
argomenti ben più importanti e significativi ci vogliono mesi
perché il provvedimento vada in porto.
PRESIDENTE:
Do lettura dell'art. 1
ART. 1
1. Alla fine dell'articolo 10 bis della legge regionale 25
ottobre 1982, n. 69, come modificata dalla legge regionale 25
febbraio 1985, n. 6, sono soppresse le parole "della Regione".
PRESIDENTE:
Pongo in votazione l'art. 1:
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
PRESIDENTE :
Do lettura dell'art. 2:
ART. 2
1. Per l'applicazione della presente legge è previsto un maggior
onere annuo di lire 10.000.000 a partire dal 1989.
2. Il maggior onere di cui al precedente comma graverà sul
capitolo del bilancio della Regione per l'anno 1989 corrispondente
al capitolo 20030 ("Spese per indennità di missione ai componenti
del Consiglio regionale") del bilancio di previsione per l'anno
1988.
3. La copertura dell'onere è assicurata, per gli anni 1989 e
1990, mediante utilizzo per lire 29.000.000 delle disponibilità già
iscritte al programma 1.1.1. Consiglio regionale, del bilancio
pluriennale della Regione 1988-1990.
4. Per gli anni successivi gli oneri necessari saranno iscritti
con leggi di approvazione dei relativi bilanci.
PRESIDENTE:
Pongo in votazione l'art. 2:
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
PRESIDENTE:
Do lettura dell'art. 3:
ART. 3
1. la presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Pongo in votazione l'art. 3:
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
PRESIDENTE:
Pongo in votazione la legge nel suo
complesso:
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK