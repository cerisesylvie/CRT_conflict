Consiglio Regionale della Valle d'Aosta - Oggetto del Consiglio n. 637 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Professioni turistiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 637 del 28 luglio 2014 - Resoconto
OGGETTO N. 637/XIV - Interrogazione: "Verifiche e controlli
sull'applicazione della legge regionale che disciplina l'esercizio
della professione di guida turistica".
Presidente
- La parola all'Assessore Marguerettaz.
Marguerettaz (UV)
- Sì, grazie.
La risposta ovviamente è stata fatta sentendo sia i servizi
dell'Assessorato del turismo, sia quelli che si occupano di
cultura.
Per quanto riguarda la prima domanda, dove si parla di
controlli, gli articoli 15 e 16 della legge regionale pongono in
capo ai Comuni la vigilanza e il controllo delle disposizioni
inerenti l'esercizio delle professioni turistiche. L'Assessorato
regionale del turismo dal canto suo, ogni qualvolta riceve
segnalazioni di presunte irregolarità, provvede tempestivamente a
comunicarlo al Comune di competenza, chiedendo di effettuare le
opportune verifiche e di comminare eventuali sanzioni. Nella
trascorsa stagione invernale, ad esempio, si sono verificati alcuni
casi che hanno comportato segnalazioni per l'esercizio abusivo di
accompagnatori nell'escursione con racchette da neve.
Per quanto concerne la seconda domanda, gli archeologi regionali
vengono utilizzati per attività di servizio e per attività
promozionali dell'Amministrazione, compresa l'attività di
formazione ed aggiornamento delle guide turistiche, normalmente
gratuita. Non sarebbe logico quindi approvvigionarsi di
professionalità esterne a pagamento quando l'Amministrazione
dispone di risorse proprie estremamente qualificate. In un'ottica
di collaborazione inter-assessorile un'archeologa regionale esperta
di storia romana, preromana e medievale, dipendente regionale in
organico presso l'Assessorato del turismo, viene incaricata di
accompagnare dei gruppi di ospiti dell'Amministrazione regionale in
visita nella città di Aosta. Si tratta quindi di un compito
istituzionale per soggetti che hanno a che fare con
l'Amministrazione regionale.
Per quanto riguarda la terza domanda, non siamo al corrente di
quanto viene dichiarato, riguardo al personale che appartiene
all'Associazione Volontari della fede, faremo le verifiche del
caso, ma allo stato attuale non siamo al corrente di
quest'attività.
Per quanto concerne l'ultima domanda, nei castelli i gruppi
singoli non possono prenotare se non attraverso le guide
turistiche. La biglietteria
on line
infatti limita ogni
acquisto ad un numero massimo di 10 ingressi per turno. In ogni
caso, come da sempre, ancor prima della messa in funzione della
biglietteria
on line
, i gruppi che si presentano alla
biglietteria dei castelli possono acquistare gli ingressi: questa è
la risposta che è stata data dagli uffici.
Presidente
- Grazie Assessore. La parola al collega
Gerandin.
Gerandin (UVP)
- Merci Président.
Quando a gennaio del 2003 è stata approvata questa legge, è
stata presentata un po' come una nuova opportunità per quello che
riguarda il ruolo non solo di guida turistica, ma chiaramente anche
di accompagnatore turistico, di guida escursionistica
naturalistica, di accompagnatore di turismo equestre e maestro
mountain bike
e ciclismo fuori strada. Era stata presentata
come una grande opportunità e devo dire che subito aveva riscosso
assolutamente consenso, soprattutto per quelle attività...per quei
giovani, quelli che veramente volevano dedicare la loro cultura,
quello che era stato il percorso che personalmente avevano fatto ai
fini di avere quella preparazione per svolgere anche dal punto di
vista sia culturale che professionale questo tipo di attività. Ora,
ad oltre 10 anni dall'approvazione di questa legge, ci accorgiamo
che tutti quelli che erano i buoni propositi sono stati lasciati un
po' da parte, ecco, poi, quando lei mi dice che... È vero che gli
articoli 15 e 16
demandano ai Comuni, ma mi risulta che a
questi fini...tenuto conto che il legislatore è il legislatore
regionale, non mi pare che in questi anni la Regione abbia brillato
per sollecitare i Comuni a fare i controlli necessari. Non solo,
pur sapendolo...questa non è una novità di oggi, ecco, mi pare che
ci siano state anche dalle stesse associazioni tutta una serie di
prese di posizione molto chiare con i vari uffici e con
quant'altro...c'è stata una sorta di scaricabarile, nel senso che
si faceva finta di non sapere, di non sentire, per cui si è
tollerato senza prendere nessun provvedimento, si è tollerato il
fatto che ci fossero tanti abusivi, che venivano anche da fuori
Valle per fare questo tipo di attività e la conseguenza è stata che
dalle 60 guide...io parlo di guide della natura, che avevano il
patentino e con tante aspirazioni e tanti buoni propositi avevano
il patentino quando la legge è uscita...a tutt'oggi mi risulta che
ci siano 32 guide che hanno rinnovato e che di queste solo 20
esercitino l'attività, questo perché? Perché quando le dicevo che
in debita concorrenza queste hanno l'obbligo di avere una partita
IVA...hanno l'obbligo comunque di fatturare, hanno l'obbligo di
prestare un servizio che sia riconosciuto e sul quale pagano le
tasse...ci sentiamo poi ripetere comunque che, per quello che
riguarda i compiti istituzionali, ci si avvale di personale
interno, per cui sono ormai cosa ben risaputa le visite guidate da
parte dell'archeologa dipendente regionale.
Ora, veramente la gente non va illusa, ecco, se noi a questi
chiediamo di prendere una partita IVA, di pagare le tasse,
dopodiché prendiamo personale dell'Assessorato e gli facciamo fare
questo lavoro, beh, mi pare che qualcosa non funzioni tra gli
intendimenti e i buoni propositi! Quando poi mi si risponde...non
sapete che c'è personale, i Volontari della fede che accompagnano
non singoli bensì gruppi alle visite alla Cattedrale...beh, non è
tanto distante dal suo Assessorato, basta che si faccia due passi.
Questa è un'altra cosa risaputa da tutti, questa è una prassi: ci
sono Volontari della fede che continuano ad accompagnare questi
gruppi, bellamente, senza che nessuno gli dica niente, ma siete a
due passi dall'Assessorato! Se avete fatto una legge e volete
essere coerenti, beh, basta che si vada a vedere! Tra l'altro, poi
in questi gruppi c'è qualcuno che è anche molto conosciuto
all'interno del suo movimento, non facciamo nomi per evitare
quant'altro...ma li conosciamo questi personaggi che lavorano,
diciamo, di riflesso su questo mondo, ecco. Allora, per essere
coerenti, non illudiamo la gente, se vogliamo che i giovani...e ci
siano professioni nuove, bisogna essere coerenti fino in fondo, su
questo non c'è dubbio e soprattutto bisogna evitare di prendere in
giro chi in questo momento si sta occupando...e soprattutto ha
creduto in questa nuova professione che noi avevamo tanto
decantato.
Per quello che riguarda i castelli, mi risulta che ci siano
gruppi prenotati con visita che vengono accompagnati dai custodi
senza la guida, per cui anche su questo...tenuto conto che i
castelli, fino a prova contraria, sono comunque sotto il controllo
della Regione, io chiederei di verificare. Grazie.
Presidente
- Grazie. Punto 11 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK