Consiglio Regionale della Valle d'Aosta - Oggetto del Consiglio n. 63 del 5 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 63 del 5 ottobre 1983 - Resoconto
OGGETTO N. 63/VIII - TRACCIATO DI UNA COSTRUENDA STRADA IN
COMUNE DI COURMAYEUR.- (Interpellanza).
PRESIDENTE
: Do lettura dell'interpellanza presentata dai
Consiglieri Pascale, Breuvé e Torrione.
INTERPELLANZA
VENUTI A CONOSCENZA che il Consiglio comunale di Courmayeur,
con delibera n. 263 del 16 agosto 1983 (vistata dalla CO.RE.CO. il
16 settembre 1983 - prot. n. 15269) ha approvato il progetto
tecnico esecutivo relativo alla costruzione del 2° stralcio della
strada di circonvallazione del Lazey;
VISTO che tale progetto prevede l'esproprio di un'area
adibita a parcheggio dell'Hôtel "Panei - Fiocco di neve" e quindi
la soppressione del parcheggio stesso, necessario al funzionamento
dell'albergo, e che non può essere trasferito altrove, nonchè
l'estensione della strada a metri 1,40 dalla parte est
dell'edificio;
RILEVATO che tale progetto è in contrasto con lo stesso piano
regolatore del Comune di Courmayeur, che all'art. 32 recita: "per
gli alberghi, pensioni, locande, ecc., è prescritta la dotazione di
un posto macchina coperto e scoperto ogni 120 mc. di fabbricato" e
che all'art. 39 precisa che la maggiore volumetria della quale
fruiscano gli alberghi "non è soggetta a cessione di aree per spazi
pubblici o da destinare ad attività collettive nè al versamento del
corrispettivo"; che pertanto, in virtù di tali norme, l'albergo
stesso, privato dall'autorità comunale del parcheggio, potrebbe
essere successivamente chiuso da parte della stessa autorità per
carenza dei servizi previsti dal Piano regolatore;
CONSTATATO che a monte della strada progettata esistono
30.000 metri di prato libero e che un semplice spostamento di 3/4
metri del tracciato non recherebbe alcun danno e preserverebbe la
funzionalità dell'albergo;
RICORDATE tutte le leggi regionali che promuovono e tutelano
l'esercizio dell'attività alberghiera;
VISTO che
la
delibera comunale richiede al Presidente
della Giunta il rilascio della dichiarazione di pubblica utilità,
nonchè della dichiarazione di indifferibilità ed urgenza dell'opera
da eseguire;
INTERPELLANO
il Presidente della Giunta regionale per conoscere se ha
accertato quanto richiamato in premessa, e se ritiene, alla luce di
quanto sopra, di concedere egualmente la dichiarazione di pubblica
utilità nonchè di indifferibilità ed urgen
za
dell'opera
richiesta dal Comune di Courmayeur.
PRESIDENTE
: Ha chiesto di illustrare l'interpellanza il
Consigliere Pascale, ne ha facoltà.
PASCALE - (P.S.I.):
Questa è una vicenda che presenta dei
lati un po' oscuri. Eravamo a conoscenza, anche tramite gli organi
di stampa, di questo progetto, presentato ed approvato dal
Consiglio comunale di Courmayeur, per la costruzione della strada
di circonvallazione del Lazey, che così come si presentava
prevedeva l'esproprio del parcheggio del "Panei". Abbiamo fatto in
seguito degli accertamenti ed abbiamo appurato che addirittura
questo tracciato era già stato picchettato, con la conseguenza che
questo parcheggio veniva ad essere completamente soppresso, in
deroga anche al piano regolatore di Courmayeur, per cui si arrivava
all'assurdo che da un lato il Comune privava l'albergo di questo
parcheggio, dall'altro lato, in base alle norme del piano
regolatore, poteva succedere che venisse tolta all'albergo la
licenza perchè non in grado di garantire i servizi previsti dal
piano regolatore.
Dicevo che questa era la situazione all'epoca in cui noi abbiamo
presentato l'interpellanza; se nonchè ci risulta che alcuni giorni
fa questi picchetti, che erano stati posti lungo il tracciato, sono
stati spostati avanti di sette-otto metri. Sembra che sia stato un
errore del progettista, ma a parte la forma che a noi interessa in
modo abbastanza relativo, è la sostanza che conta. Vorremmo sapere
se la Giunta è a conoscenza di questi problemi, se effettivamente
la strada che deve essere costruita sopprimerà il parcheggio
dell'albergo, qual è l'opinione della Giunta in merito, essendo
questo evidentemente un problema che attiene alla tutela delle
ricezioni alberghiere.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Non è un problema di Giunta, è un
problema di Presidenza, in quanto si tratta di un esproprio. Per
principio, gli espropri li firmiamo così come sono predisposti dal
Comune; nel caso specifico sono stato interessato dall'affittuario
dell'albergo Fiocco di Neve, per vedere se era possibile spostar,
la strada a monte. Ho convocato il Sindaco, a spiegazione che ho
ricevuto è questa: il proprietario dei terreni relativi a Fiocco di
Neve e al condominio vicino, quando ha costruito in particolare il
condominio, ha usato tutto quello che poteva usare come piano
volumetria, ivi compresi i parcheggi, in funzione del piano
regolatore di Courmayeur, impegnandosi a cedere gratuitamente la
striscia di terreno per la costruenda circonvallazione del Lalizey.
Questa è la tesi del Comune.
Aspetto che mi arrivi l'argomentazione scritta, la passerò al
Consigliere Pascale; in una condizione di questo genere non posso
richiedere che vengano spostati i picchetti, perchè ciò
costituirebbe un premio volumetrico a chi ha già usufruito di tutta
la volumetria di cui poteva disporre.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Mi riservo di verificare quello che
ha detto il Presidente della Giunta alla luce della risposta one mi
darà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK