Consiglio Regionale della Valle d'Aosta - Oggetto del Consiglio n. 737 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula
Oggetto del Consiglio n. 737 del 22 giugno 1994 - Resoconto
OGGETTO N. 737/X - Decisione dell'Associazione scultori
intagliatori valdostani di non partecipare alla prossima mostra
concorso dell'artigianato tipico. (Interrogazione)
Interrogazione - Appreso che gli aderenti all'ASIV (Associazione
Scultori Intagliatori Valdostani) hanno deciso di non partecipare
alla prossima mostra concorso dell'artigianato tipico per la
"scarsa considerazione", tra gli altri, della "Amministrazione
regionale nei confronti dell'artigianato tipico e dei loro
produttori";
Sottolineata la rilevante importanza della mostra concorso
stessa nel contesto delle manifestazioni promozionali a sostegno
delle attività del nostro artigianato tipico;
Il sottoscritto Consigliere regionale
interroga
la Giunta regionale per conoscere:
1) se ci sono stati contatti con i rappresentanti dell'ASIV
relativamente alla decisione assunta dai suoi aderenti;
2) quali provvedimenti ed interventi intende assumere per
rimuovere le cause di propria competenza concernenti la
questione.
F.to: Lanièce
Presidente -
La parola all'Assessore
dell'industria, commercio e artigianato, Mafrica.
Mafrica (GV-PDS-SV) -
Nel primo considerato
dell'interrogazione si riporta un giudizio di scarsa considerazione
della Regione nei confronti dell'artigianato tipico e dei suoi
produttori, giudizio presente in un comunicato dell'ASIV.
In un incontro con l'ASIV ho avuto modo di sottolineare come
questo giudizio non sia accettabile, perché per numero di
manifestazioni in Valle, in Italia e in altri Paesi, per volume di
finanziamenti e contributi e per anche spazio destinato alla
pubblicità e alle pubblicazioni, il sostegno fornito
all'artigianato tipico è notevole, cosa dimostrata dal successo
della Fiera di S. Orso e dal fatto che nessun'altra Regione
dell'arco alpino ha un artigianato che continua a svilupparsi per
numero di soggetti artigiani con le dimensioni di quello
valdostano.
Il problema si riferiva alla dibattuta questione dell'esporre su
Piazza Chanoux o su altre piazze. Devo ricordare che due anni fa il
gruppo DC aveva presentato una mozione in senso contrario e mi fa
piacere che il Consigliere Lanièce, che non ha più nulla a che fare
con la DC, sia di opinione diversa. Da una parte, c'era la
posizione del Comune di Aosta di non vedere occupata la piazza per
un periodo lungo, di circa un mese, e quindi la disponibilità a
destinare Piazza Narbonne e, dall'altra, la posizione dell'ASIV che
riteneva punto di principio l'essere collocati sulla Piazza
Chanoux.
La discussione era vivace e per favorire un chiarimento delle
posizioni il 15 di questo mese c'è stato un incontro; il 16 ho
scritto una lettera al Sindaco di Aosta chiedendogli di
riconsiderare le posizioni fin qui tenute e nella Giunta del 17 vi
è stata la disponibilità a rivedere il problema, per un periodo che
non superi i 15 giorni tra montaggio, allestimento e esposizione e
smontaggio. Stiamo verificando la possibilità pratica e sembra che
sia possibile trovare una soluzione, con difficoltà che possa dare
una risposta che tenga conto delle esigenze delle parti. Mi auguro,
quindi, di poter avere in settimana una soluzione positiva.
Presidente -
La parola al Consigliere
Lanièce.
Lanièce (GA) -
Prendo atto della risposta e mi
auguro che si possa giungere ad una soluzione positiva, non tanto
per il fatto in sé, ma perché mi sembra opportuno per delle persone
che rappresentano un patrimonio culturale valdostano e anche un
veicolo promozionale, perché, come ha detto l'Assessore, la Fiera
di S. Orso è importantissima.
Quindi la mia interrogazione era nata dall'esigenza di cercare
di far luce su questa lamentela e indurre l'Assessore a prestare
attenzione a questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK