Consiglio Regionale della Valle d'Aosta - Oggetto del Consiglio n. 531 del 29 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 531 del 29 ottobre 1981 - Resoconto
OBJET N° 531/81 - RATIFICATION DE LA DELIBERATION N° 3694, EN
DATE 17 JUILLET 1981, ADOPTEE PAR LA JUNTE REGIONALE EN VOIE
D'URGENCE.
Presidente
- Dò lettura del testo della
deliberazione:
Objet n° 3694 en date 17 juillet 1981:
Continuation des recherches minières de la Région. Engagement de
dépenses.
Presidente
- La parola al Presidente della Giunta per la
risposta.
Andrione (UV)
- Alcune piccole, pardon
...
(interruzione fuori microfono) ...
Presidente
- Io capisco che il Consigliere Viberti sia
particolarmente aggressivo, caustico ed anche offensivo e che il
Consiglio e la Presidenza abbiano avuto pazienza tenuto conto che è
la sua penultima seduta quale Consigliere regionale, però, a un
determinato momento c'è anche un limite alla pazienza dei colleghi
Consiglieri e della Presidenza! Il Consigliere Viberti - io non
presiedevo ieri nel momento della ratifica delle deliberazioni - ha
richiamato giustamente il fatto che prima di passare alla proposta
di legge n. 253 si procedesse alla ratifica di questa
deliberazione.
È aperta la discussione generale.
Qualcuno chiede la parola? La parola al Consigliere Viberti in
merito all'oggetto della deliberazione.
Viberti (DPROL)
- Non capisco come mai il Presidente del
Consiglio sia così preoccupato del fatto che il Consigliere Viberti
chieda la parola. Non è, in questo caso, che il Consigliere Viberti
chiede la parola per fare richiami al Regolamento o per dire che il
Presidente del Consiglio non si è comportato secondo quelle che
sono le norme che questo Consiglio si è dato, assolutamente!
Semplicemente, ero stupito del fatto che il Presidente della Giunta
potesse rispondere a delle domande che non avevo posto. Quindi,
signor Presidente del Consiglio, io potrò essere stato in ritardo
perché disturbato e posso essermi lasciato sfuggire l'opportunità
di chiedere la parola, e di questo mi scuso, ma quello che non
capisco è come il Presidente della Giunta, a meno che sia diventato
telepatico e in grado quindi di individuare le domande che sono
riposte nella mia mente, potesse dare delle risposte in merito.
Comunque, non è intenzione del sottoscritto ...
Andrione (UV)
- È una questione di forma! Io intendevo
illustrare!
Viberti (DPROL)
- Ah, signor Presidente, ma allora chiedo
scusa, se lei intendeva illustrare questo è differente, ma il
Presidente del Consiglio non ha detto questo! Io le chiedo scusa,
ma quando lei illustra un qualunque oggetto, ci rende edotti in
tanti campi! Lei può superare Pico della Mirandola! Può superare
anche colui che indegnamente l'Assessore al Turismo, Urbanistica e
Beni Culturali ha voluto in questa modesta realtà valdostana
portare alla conoscenza del volgo, Leonardo da Vinci! Se lei ha
qualche cosa da dire rispetto a questo oggettuncolo, faccia pure,
non è da parte nostra che ci saranno delle obiezioni! Semplicemente
il Presidente del Consiglio voleva fare della polemica, forse
involontariamente, forse perché pizzicato a più riprese nel breve
volgere di due giorni dal sottoscritto, ecco. Non avevo certo
l'intenzione di impedire una sua esposizione rispetto a questo
oggetto, assolutamente; noi abbiamo sempre accettato quello che è
il verbo di questa Giunta! Quello che non accettiamo e che chi è al
di sopra della maggioranza e della minoranza si permetta di
condurre come meglio crede e non secondo equità lo svolgimento dei
lavori di questo Consiglio!
Presidente
- C'è qualcuno che chiede la parola
sull'oggetto che è in ratifica?
La parola al Presidente della Giunta.
Andrione (UV)
- Je crois que les Conseillers se
souviennent que l'année dernière nous avons discuté d'un objet
analogue en disant que nous recommencions nos campagnes (la
première campagne était terminée), avec des prospections précises
en matière minéralogique en Vallée d'Aoste. La première campagne
(ici, il y a la liste) est consignée dans la thèse de
III
ème
cycle de M.lle Richard et la deuxième campagne a
été discutée le 27 septembre (j'étais présent) par MM. Dousset et
Tollardo, à la présence également de M. Elter de l'Institut de
Géologie Alpine de Grenoble. Les résultats qui ont été obtenus
permettent à deux sociétés de s'intéresser aux gisements de
Challand-Brusson pour l'or et, peut être, permettront plus tard de
s'intéresser aussi au cuivre. Je veux souligner en particulier une
question parce que, à l'époque, nous en avons discuté pendant
longtemps. C'étaient M. Nebbia et M. Lustrissy. La nouveauté c'est
la tentative que nous faisons de voir les possibilités de
gazéification du charbon de La Thuile. Les essais de laboratoire
ont commencé, mais il y a de graves difficultés dans la technique
et, par conséquent (mais nous en pourrons discuter avec plus de
temps et plus de calme), il faut voir si une telle opération doit
être continuée ou bien si nous dévons suspendre pour l'instant,
parce que la gazéfication présente une profondeur surtout à Salon
et, dans des localités de montagne, des difficultés énormes. Elle
pourrait provoquer des éboulements, etc. Tout est en train d'être
étudié et, quand j'aurai des données précises, je me permettrai de
les rapporter au Conseil. En ce qui concerne les autres recherches,
la chose la plus intéressante est qu'on a trouvé le platine au nord
de Brusson. On ne sait pas encore la quantité. Au Conseil régional
de décider si la prochaine campagne de 1982 pourra nous donner de
bons résultats. Pour les thèses de doctorat qui ont été faites sur
la Vallée d'Aoste, je voudrais vous en donner des copies mais, en
tout cas, elle ont été jugée "Mention - très bien", et ceci non
seulement par des professeurs français, parce qu'il y avait aussi
des suisses et des italiens.
Président
- La discussion est ouverte ou continue, comme
vous voulez.
Y a-t-il quelqu'un qui demande la parole? La parole au
Conseiller Viberti.
Viberti (DPROL)
- L'occhio obliquo del Presidente del
Consiglio ha percepito un movimento alla sua sinistra, anche se
egli guardava verso il centro, e si è reso conto che il
sottoscritto chiedeva la parola. Lo ringrazio per avermela data e
dico al Presidente della Giunta quali erano i motivi che avevano
richiesto la sua presenza per la discussione di questo oggetto.
Sono molto semplici: il primo è il motivo della data di questa
deliberazione; questa è una cosa che abbiamo già altre volte
discusso e non voglio tediare il Presidente della Giunta; penso che
si siano delle spiegazioni, mi auguro almeno che ci siano. Vorrei
chiedere inoltre al Presidente della Giunta, che pare in questo
settore essere all'interno della Giunta l'unico in grado di farlo,
di dare delle definitive ... no? Neanche lui? Questo è molto, molto
grave! Di dare delle cifre, dicevo, definitive fino al momento
attuale, riguardo alle spese che sono state fatte per questi studi.
E all'Assessore al Turismo, Urbanistica e Beni Culturali,
Pollicini, invece vorrei chiedere come mai è cambiato il suo
atteggiamento rispetto a queste recherches minières de la Région,
atteggiamento che nell'ultima delibera passata in questo Consiglio
non era per il voto a favore insieme alla Giunta, ma per
l'astensione. Quindi, la domanda è doppia, nel senso di biforcuta,
ed è rivolta in parte al Presidente della Giunta il quale non avrà
difficoltà a darmi delle risposte, ed in parte all'Assessore al
Turismo, il quale evidentemente ha concepito e di conseguenza
sviluppato delle idee che possono favorire il turismo,
riallacciandosi allo sfruttamento o semplicemente alla visitazione
di luoghi che possono essere utilizzati o potrebbero essere
utilizzati per uno sfruttamento di tipo minerario nella nostra
Regione. Vorrei poi avere degli aggiornamenti sul problema
dell'oro, che è quello più interessante e sul quale il Presidente
della Giunta a suo tempo ci aveva informato: vorrei sapere se sono
stati rilevati da quel momento ad oggi nuovi giacimenti, quali
prospettive di sfruttamento ci sono, visto che spediamo dei soldi -
anche se solo lire italiane che valgono poco sono sempre tante - e
se ci sono prospettive che possano portare direttamente o anche
indirettamente dei vantaggi alla nostra Regione.
Presidente
- Altri chiedono la parola? Aspetti un
momento, Presidente, così si può fare una risposta unica se ci sono
altri interventi.
Vi sono altri che chiedono la parola? Allora, la parola al
Presidente della Giunta.
Andrione (UV)
- Punto primo: la critica sulla data è
giusta, ma è dipeso dal fatto che Grenoble non aveva preparato i
documenti della campagna fino a giugno; poi è stata inaugurata a
luglio, e la data è quella. Per quanto riguarda
... (voce fuori
microfono) ...
come? No, no, la data della delibera è il 17
luglio: io ho avuto i documenti a giugno e non ho potuto
presentarla prima
... (interruzione)
Viberti (DPROL)
- Sono dei tempi precisi!
Andrione
(UV)
- Ah, no, io pensavo alla data del
17 luglio! La delibera, semplicemente, è stata fatta con molto
ritardo. Chiedo scusa a Viberti, ho capito ora! Le darò la data di
trasmissione alla Commissione di Coordinamento in maniera che verrà
spiegato il perché.
Punto secondo: la quarta campagna, cinquanta milioni per
campagna, sono 200 milioni di lire.
Punto terzo: sono stimate fra tre e cinque le tonnellate d'oro
giacenti nella falaise di Fendia; una società canadese ha fatto dei
primi rilievi e deve dare una risposta entro la fine dell'anno; una
società italiana sembra che sia interessata, ma non si è ancora
fatto vivo nessuno; la cosa però potrebbe andare avanti. Questo per
quanto riguarda la specifica questione dell'oro.
...
(interruzione di Viberti, fuori microfono, incomprensibile) ...
Sì, non li ho qui, ma posso darle tutti i nomi che lei desidera,
anzi, se vuole, me li faccio portare
... (Viberti interrompe
fuori microfono, incomprensibile) ...
Presidente
- Signor Presidente, non accetti le
interruzioni, continui pure!
Andrione (UV)
- Ma io ho finito perché alla domanda ho
già risposto.
Presidente
- Vi sono dichiarazioni di voto?
La parola al Consigliere Viberti per dichiarazione di voto sulla
delibera.
Viberti (DPROL)
- È chiaro che mi asterrò dalla votazione
di questo oggetto perché non ho ricevuto tutte le informazioni
necessarie e non capisco come mai il Presidente del Consiglio abbia
interrotto il Presidente della Giunta, che stava dando delle
risposte. Mi dispiace, lo dico sinceramente, di non poter ricevere
anche dall'Assessore al Turismo, Urbanistica e Beni Culturali,
Pollicini, le dovute spiegazioni sulla modificazione del suo
atteggiamento, ma neanche dal Presidente della Giunta ho potuto
averne, perché è stato interrotto dal Presidente del Consiglio. Qui
arriviamo all'assurdo: il Presidente del Consiglio che interrompe i
Consiglieri! E questa è un'abitudine per il Presidente del
Consiglio, ma non nei confronti della maggioranza! È questo che
stupisce! Perché nei confronti della minoranza questo è abituale,
ma nei confronti della maggioranza stupisce; quindi siamo ben
felici di sapere che il Presidente del Consiglio riprende un
atteggiamento equanime nei confronti del Consiglio. Siamo
dispiaciuti di non poter conoscere il resto dell'esposizione del
Presidente della Giunta, e ci riserviamo di saperlo al di fuori di
questa sala.
Per quello che concerne l'atteggiamento dell'Assessore al
Turismo, non sappiamo se ne sapremo qualcosa né qui né fuori,
perché evidentemente il suo atteggiamento precedente, non positivo,
era legato non solo alla questione della ricerca, ma anche ad un
fatto politico. Quindi, sarà più difficile ricevere spiegazioni in
merito.
Comunque, noi ci asteniamo, unici per quello che ci è dato di
sapere, dalla votazione su questo oggetto, e non tanto perché non
siamo d'accordo sulle ricerche, ma perché il Presidente del
Consiglio strozza la discussione, insieme al Consigliere Bordon,
nei momenti più importanti, quando si verifica quali sono i
componenti della maggioranza e della minoranza, che è poi quella
che regge lo svolgersi di questi lavori; ed è in questi momenti che
il Consigliere, attualmente Presidente del Consiglio, Dolchi
Giulio, si permette di strozzare la discussione e di impedire
l'esposizione, richiedendo che si passi alla votazione. È successo
anche nello scorso Consiglio quando ha permesso a due esponenti
della maggioranza di dichiararsi entrambi favorevoli al rinvio di
un oggetto. Sono cose che possono succedere a tutti, ma quando si
ripetono dimostrano che l'atteggiamento di chi siede in un posto
che è l'ago della bilancia non è corretto. Ci spiace di dover
verificare questo, chiediamo scusa al Presidente della Giunta e
all'Assessore Pollicini per non aver potuto pubblicamente esporre
le loro posizioni; attenderemo modestamente in altra sede - e
speriamo che questo avvenga - una spiegazione delle loro scelte e
delle loro posizioni attuali.
Presidente
- Colleghi Consiglieri, altri che intendono
prendere la parola?
La parola al Consigliere Mafrica.
Mafrica (PCI)
- Il nostro Gruppo è favorevole a questa
delibera. Già in occasione di una visita fatta a Grenoble, avevamo
potuto valutare la serietà della ricerca, e sottolineiamo ancora
una volta che il metodo di utilizzare istituti scientifici pubblici
è per noi preferibile rispetto a quello di utilizzare studi privati
per ricerche che interessano la nostra Regione. Ci auguriamo che
questa ricerca, che dal punto di vista scientifico è sicuramente
lodevole, possa poi portare anche a delle iniziative sul terreno
politico, e non rimanga inutilizzata.
Mi permetto anch'io una battuta: non credo che il collega
Viberti, essendo uno degli ultimi giorni in cui per decisione
politica del suo Gruppo è presente in Consiglio, voglia sollevare
dei problemi politici in relazione alla Presidenza del Consiglio;
se l'intento è quello, lo chiarisca; se invece si tratta, diciamo,
di polemiche particolari, lascio la risposta al Consigliere Viberti
e al Presidente del Consiglio stesso.
Presidente
- Altri intendono prendere la parola per
dichiarazione di voto?
Prima di passare alla votazione mi corre l'obbligo di
preoccuparmi che rimanga a verbale nella trattazione di questo
oggetto una precisazione del Presidente del Consiglio,
indipendentemente dalla mia persona, su quanto è successo durante
lo svolgimento dei lavori e per quanto è stato detto dal
Consigliere Viberti.
Innanzitutto la Presidenza del Consiglio non ha interrotto il
Presidente della Giunta, anzi lo ha esortato a continuare non
accettando le interruzioni. Il Presidente della Giunta ha
confermato che stava per terminare il suo intervento. In secondo
luogo, non è stata data la parola all'Assessore Pollicini, in
quanto l'Assessore Pollicini non l'ha chiesta e non è stabilito da
nessuno, né credo che possa esserlo, che quando uno chiede un altro
risponda; l'interrogato, l'interpellato, l'esortato a rispondere
non è obbligato a farlo. Siccome l'Assessore Pollicini non l'ha
chiesto non gli è stata data la parola.
Credo che fosse doveroso, da parte della Presidenza del
Consiglio, per gli atti del Consiglio stesso, mettere a verbale
questa precisione.
Metto in approvazione la ratifica della deliberazione di Giunta
n. 3694:
Esito della votazione:
Presenti: 27
Votanti: 26
Astenuti: 1 (Consigliere Viberti)
Maggioranza: 14
Favorevoli: 26
Il Consiglio approva.
Presidente
- Poiché l'altra deliberazione è stata
rinviata e sarà iscritta nell'ordine del giorno della prossima
seduta del Consiglio, passiamo alla trattazione della proposta di
legge n. 253.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK