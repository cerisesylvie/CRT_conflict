Consiglio Regionale della Valle d'Aosta - Oggetto del Consiglio n. 926 del 18 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 926 del 18 settembre 2019 - Resoconto
OGGETTO N. 926/XV - Interpellanza: "Criteri di scelta per le
varie candidature di un docente per l'utilizzo presso l'Office de
la langue française del Dipartimento personale e
organizzazione".
Farcoz (Président)
- Point n° 35 de l'ordre du jour. Pour
l'illustration, la parole à la collègue Pulz.
Pulz (ADU VDA)
- Con questa interpellanza vogliamo
riportare l'attenzione sui distacchi per insegnanti
dall'insegnamento al fine di svolgere particolari compiti culturali
e di ricerca per iniziative nel campo educativo e scolastico
ritenute di rilevante interesse regionale, compresa l'attuazione
delle norme statutarie e con particolare riferimento
all'insegnamento bilingue, come già prevedeva la legge regionale
del 1983 all'articolo 15 che vi ho letto. Questo articolo precisa
come l'Assessore regionale alla pubblica istruzione possa disporre
l'utilizzazione presso organi dell'Amministrazione scolastica
regionale di personale ispettivo, direttivo e docente appartenente
ai ruoli regionali, che abbia superato il periodo di prova.
L'utilizzazione può essere altresì disposta presso enti o
istituzioni regionali culturali o di ricerca, nonché presso
associazioni aventi personalità giuridica e funzionanti della
Regione, che per finalità statutarie o istituzionali operino
appunto nel campo formativo, scolastico, sociale o culturale,
com'è, per esempio, il caso dell'Istituto storico della resistenza
e della società contemporanea in Valle d'Aosta, dove attualmente
sono distaccati a tempo pieno due insegnanti in seguito a un bando
diffuso nel maggio 2018 e poi non rinnovato.
Lo stesso articolo 15 di quella legge citata, che poi è stata
rivista nel 1993, precisa come l'utilizzazione nelle attività non
potrà superare per ogni singolo docente i nove anni complessivi e
questa devo dire che è stata una scoperta anche per me, complessivi
chiaramente nel corso della carriera. Criterio che è
semisconosciuto, almeno nell'ambiente degli insegnanti non l'avevo
mai sentito citare, e che è stato ampiamente e costantemente
disatteso e per rendersene facilmente conto basta scorrere l'elenco
dei distacchi di insegnanti nel tempo e anche di quelli attuali
sebbene poi siano molto ridotti rispetto al passato. La norma a
dire il vero dimostra un certo buon senso soprattutto attualmente,
cioè alla luce della situazione nella quale ottenere un distacco
dall'insegnamento per occuparsi temporaneamente di altro tipo di
attività è divenuta, a differenza del passato, un'occasione per
pochi privilegiati proprio diciamo per eletti, appunto perché i
posti in distacco sono stati ridotti in nome di una comprensibile e
anche necessaria logica di risparmio. Eppure arriva un momento
nella carriera di molti insegnanti in cui subentrano stanchezza,
disamore, a volte delusione, anche rabbia per cui, per evitare
quello stato che gli esperti definiscono sindrome da Burnout, che è
l'esito patologico di un processo legato allo stress di esaurimento
fisico e psicologico, che riguarda anche tanti operatori e
professionisti e che porta proprio al disinteresse per il proprio
lavoro - e tra questi bisogna dire ci sono frequentemente purtroppo
gli insegnanti, anche se l'immaginario popolare calca sui tre mesi
di vacanza, sul tanto tempo libero, eccetera -, sarebbe necessario
nel corso della carriera potersi impegnare in attività che offrano
nuovi stimoli, che permettano di rimettersi in gioco e di
confrontarsi con nuove sfide. Ne parlo proprio molto a ragion
veduta perché l'ho vissuto sulla mia pelle dopo 26 anni di
grandissimo entusiasmo per il mio lavoro di insegnante di storia e
filosofia al Liceo, a seguito devo dire - adesso facciamo un po' di
confessione - di una grande delusione perché avevo una serie di
ragazzi che passavano il tempo a scopiazzare, anziché impegnarsi, e
anche per la delusione per alcuni colleghi dirigenti che
ostacolavano un'alunna con una malattia rara. Allora io, proprio a
seguito di queste delusioni, ho avuto bisogno di smaltire quella
situazione investendo le mie energie vitali in altre attività e ha
funzionato benissimo. La motivazione è rinata più forte di prima se
possibile.
Ecco, a fronte di questa necessità, che di sicuro capiscono bene
i colleghi che lavorano nella scuola da anni, è tanto più normale
rispetto al passato pretendere che i posti per il distacco annuale
dall'insegnamento vengano con cadenza annuale ben esplicitati e
pubblicizzati attraverso un bando pubblico appunto, come d'altronde
richiede la legge regionale n. 22/2010, per garantire l'assoluta
trasparenza della procedura in modo da consentire, da un lato, il
più ampio accesso alla copertura dei posti e, dall'altro, una
scelta davvero trasparente della Pubblica Amministrazione
nell'ambito della probabilità di candidature in modo che non sia
retorica quello che spesso diciamo: questo Palazzo deve essere di
vetro. La legge spiega bene che la discrezionalità di scelta
dell'Assessore non può in alcun modo escludere che chiunque abbia i
requisiti per farlo possa presentare la propria candidatura a
svolgere quei particolari compiti culturali e di ricerca per
iniziative nel campo educativo e scolastico di interesse
regionale.
Alla luce di questa situazione, noi vogliamo interpellare
l'Assessore competente per capire quale garanzia di pubblicità e
trasparenza della procedura si sia premurata di dare e prendiamo un
esempio ma come caso emblematico: parliamo dell'esonero
dall'insegnamento a tempo pieno dal 1° settembre 2019 al 31 agosto
2020 per un docente appunto da utilizzare presso la Struttura della
comunicazione istituzionale e cerimoniale
Office de la
langue
française
del Dipartimento personale e
organizzazione per valorizzare - questo è il compito -, dal punto
di vista didattico, il fenomeno
des emigrés
, da un punto di
vista storico, geografico e normativo, dal livello regionale a
quello europeo anche in lingua francese attraverso una serie di
attività di progettazione e diffusione di un'offerta didattica
volta a creare sinergia con il mondo della scuola. Ecco, noi le
chiediamo quali siano stati i criteri di scelta nell'ambito della
pluralità di candidature che lei aveva a sua disposizione volte a
garantire trasparenza nelle nomine da parte della Pubblica
Amministrazione, che deve opportunamente pubblicizzare il bando.
Infine vorremmo sapere come intenda procedere per rispettare il
criterio secondo il quale l'utilizzazione non può superare per ogni
singolo docente nel corso della sua carriera appunto questi nove
complessivi anni.
Président
- Pour la réponse, la parole à l'assesseur
Certan.
Certan (AV)
- Je répondrai à vos deux questions, Madame
la Conseillère, dans une unique réponse. Le placement hors des
cadres d'enseignement auxquels se réfère l'interpellation est,
comme vous l'avez cité, règlementé par l'article 15 de la loi
régionale n° 57/1983. Je mets mes lunettes ainsi je vois mieux les
chiffres. Le nombre de placements hors des cadres est plafonné à 40
unités et cette mesure est destinée à la réalisation de tâches
culturelles, de recherche, d'initiatives dans le cadre de l'école,
de l'éducation dont l'Assesseur juge qu'elles relèvent de l'intérêt
régional. Pour demander un placement hors des cadres à l'Assesseur,
un organisme... l'Administration régionale dans ce cas, ou d'autres
associations ou organismes... doit déclarer d'être sans but
lucratif et présenter une documentation ainsi que les raisons
motivant ledit placement et les objectifs à atteindre...
Président
- Pardon, Madame l'Assesseur, collègues, s'il
vous plaît je demande un petit peu de silence. Vous pouvez
continuer.
Certan (AV)
- ... un projet est ensuite présenté, de même
que le nom de l'enseignant choisi pour sa réalisation, ainsi que le
curriculum vitae
de celui-ci, après vérification de sa
disponibilité à accepter cette mission. Ce détachement de
l'enseignement a une durée annuelle qui peut être prolongée par la
suite. Après cinq ans l'enseignant perd sa qualité de titulaire sur
son poste donné sauf si le placement hors de cadre, dont le
détachement, est à mi-temps: c'est un détachement donc partiel, aux
termes de l'article 26 de la loi n° 448 de décembre 1998. L'horaire
de travail de l'enseignant -vous êtes passée très brièvement sur
cet aspect, mais je voudrais le souligner - dans le cas du
détachement est celui d'un dépendant de l'Administration régionale,
c'est-à-dire 36 heures, et non pas celui de l'école, par exemple,
dans le cas que vous citiez 18 heures plus toutes les heures de
fonctionnement de l'enseignement que nous savons être les 40
heures, et cetera, dans l'année plus la formation. Je vous assure
que cet aspect n'est pas banal, parce qu'aujourd'hui n'est plus si
intéressant être détaché. Je peux vous assurer que beaucoup de
personnes et beaucoup d'enseignants sont en train de tenir en
considération cet aspect, je peux vous donner ces données. À
l'heure actuelle 8 enseignants sont en détachement au sens de cette
législation, la loi n° 190 du 23 décembre 2014 a supprimé, à partir
de l'année scolaire 2016/2017, échéance qui a été après reportée à
l'année 2020/2021, le détachement d'enseignants et de dirigeants
auprès d'associations ou d'organismes ou d'institutions effectuant
des missions en matière de formation et de recherche dans les
secteurs de l'éducation et de la didactique. Cet aspect est un
aspect que nous sommes en train de considérer, à partir de la
prochaine année scolaire il ne sera donc plus possible déplacer du
personnel hors de cadre dans le sens de l'article 15 de la
sous-dite loi, sauf si une loi régionale remplaçant en tout ou en
partie la législation de l'État sera adoptée, sur cela je vous
avoue que l'Assessorat travaille actuellement. Madame la
Conseillère, si vous voulez partager avec nous des suggestions,
avec même des modifications qui peut-être peuvent améliorer cette
loi, avec des propositions même vers une transparence ultérieure,
vous êtes la bienvenue.
Président
- Pour la réplique, la parole à la collègue
Pulz.
Pulz (ADU VDA)
- La ringrazio per la sua risposta,
Assessora, però mi dispiace non mi soddisfa. Noi speriamo vivamente
che in questa Regione l'arbitrio nelle nomine che ha innegabilmente
regnato troppo spesso venga finalmente soppiantato come la legge
d'altronde richiede e impone. Vorremmo trasparenza al momento
dell'
appel à candidatures
e nella scelta del beneficiario
perché non dimentichiamolo stiamo parlando di scelte che vengono
fatte da un'Amministrazione pubblica con soldi pubblici, cioè il
denaro dei cittadini. Noi crediamo che sia nell'interesse stesso di
chi si trova a scegliere, ad assegnare questi incarichi avere
sottomano una rosa ampia di candidati tra cui scegliere per essere
al riparo da possibili sbagli e devono essere effettuate
rigorosamente sulla base del curriculum e delle reali competenze e,
laddove non siano richieste competenze specifiche e uniche, come
nel caso portato ad esempio, bisogna allargare il più possibile la
rosa dei candidati al di là delle ore di impegno, che crediamo
spaventino solo le persone poco motivate perché siamo sinceri
quanti insegnanti sarebbero in grado di svolgere quell'incarico
allo stesso modo o anche molto meglio del professore che lo ha
ottenuto? Diciamocelo chiaramente: forse bisogna essere stati
candidati in uno specifico partito per ottenere un distacco. Perché
se fosse così, sempre nell'ottica del Palazzo di vetro,
esplicitiamolo nella richiesta dei requisiti, perché molto spesso
in Valle D'Aosta mi sembra che questa trasparenza di fatto sia come
"la nebbia che agli irti colli piovigginando sale".
Magari poi bisognerebbe anche interrogarsi sull'opportunità di
distaccare un sindacalista per un incarico da parte
dell'Assessorato, mi chiedo infatti con quanta schiena dritta andrà
in Sovrintendenza a contrattare i diritti dei suoi iscritti.
Inoltre bisogna tenere presente il quadro attuale. I posti di
distacco oggi sono un miraggio e come mai ci sono insegnanti che
ottengono distacchi plurimi e per molti anni, più dei nove previsti
dalla legge? Io questo proprio non lo capisco. A tutela di tutti i
lavoratori della parità di trattamento, dell'uguaglianza e della
giustizia, che sono valori che non possiamo trascurare, noi di
Ambiente Diritti e Uguaglianza avremo sempre il binocolo puntato
sulle nomine: questo è un punto fondamentale in Valle d'Aosta e
saremo sempre qui a chiederne conto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK