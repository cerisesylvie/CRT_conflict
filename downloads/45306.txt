Consiglio Regionale della Valle d'Aosta - Oggetto del Consiglio n. 2079 del 14 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2079 del 14 dicembre 2022 - Resoconto
OGGETTO N. 2079/XVI - Interrogazione: "Avvio di
interlocuzioni con la proprietà volte a scongiurare la chiusura
dello stabilimento di Pont-Saint-Martin del Telecontact
Center".
Sammaritani (Presidente) -
Passiamo alla trattazione del
punto 17 all'ordine del giorno. Per la risposta, la parola
all'assessore Bertschy.
Bertschy (AV-VdA Unie) -
I contatti con la Telecontact da
parte dell'Assessorato sono stati più di uno, la Telecontact, come
tutti sappiamo, ha annunciato nello scorso settembre la chiusura
dello stabilimento di Pont-Saint-Martin per riunire i lavoratori
nella sede di proprietà d'Ivrea. Durante questo periodo, abbiamo
avuto più contatti, ci sono ovviamente dei confronti aperti con le
forze sindacali, quello che è stato richiesto all'azienda è di
valutare la disponibilità a cercare di mantenere comunque una sede
in Valle d'Aosta. É una cosa che l'azienda sta facendo e per
correttezza nei confronti della trattativa che è in corso tra
azienda e sindacati, io mi fermo qua, però c'è questa disponibilità
dell'azienda a mantenere una parte della propria attività con una
sede in Valle d'Aosta, soprattutto a creare le condizioni perché ci
sia per i lavoratori, quanto meno rispetto alla residenza e alla
distanza, una possibilità di avvicinamento.
È in corso questa trattativa, i sindacati stanno facendo il loro
lavoro; da parte nostra abbiamo avuto un'ulteriore possibilità di
segnalare l'interesse dell'Amministrazione al riguardo di
quest'obiettivo e abbiamo incontrato anche TIM per iniziare
un'attività di confronto rispetto a progetti futuri che riteniamo
che l'azienda debba ancora svolgere in maniera importante in Valle
d'Aosta, tra gli investimenti per migliorare i servizi ma anche
l'attenzione rispetto al presidio di alcune lavorazioni e
l'attenzione rispetto alle competenze che, anche in termini di
persone, possiamo mettere a disposizione.
Una delle cose che abbiamo chiesto è di poter inserire, con
delle quote di riserva, in futuro, nei propri programmi funzionali
competenze valdostane e vediamo se accetteranno, proprio perché
vorremmo che un'azienda così importante e altre che arrivano in
Valle d'Aosta con una natura più di tipo nazionale abbiano radici e
lavoratori valdostani per evitare appunto di avere aziende che
hanno dei piedi d'argilla in Valle d'Aosta, però sono due canali
separati.
Quindi sappiamo di questa trattativa in corso, per tornare a
Telecontact, e speriamo che si risolva nel migliore dei modi per
evitare uno spostamento di tutti i lavoratori verso Ivrea.
Presidente -
Per la replica, la parola al consigliere
Manfrin.
Manfrin (LEGA VDA) -
Abbiamo voluto, con i colleghi,
interrogare il Governo nel merito delle notizie preoccupanti che
sono arrivate appunto rispetto all'aspetto occupazionale dalla
Telecontact Center di Pont-Saint-Martin: è chiaro che la notizia
della possibile perdita di 87 posti di lavoro sicuramente non
poteva farci dormire sonni tranquilli.
Ci rallegriamo del fatto che siano in atto delle trattative e
che quindi vi sia la possibilità di trattenere, seppur anche
soltanto in parte - questo mi è parso di capire dalla sua risposta,
Assessore - una parte di quei dipendenti e comunque continuare a
mantenere un'azienda sul nostro territorio, quindi ci auguriamo di
poter avere al più presto delle notizie che siano positive, che
possano confermare che il nostro territorio è un territorio che
sicuramente favorisce le aziende, favorisce l'imprenditoria e che
soprattutto possa mantenere i livelli occupazionali che giustamente
sono stati evocati, perché è chiaro che uscire da una crisi,
perdendo già una serie di posti di lavoro in questa maniera, non
sarebbe una cosa positiva.
Quindi continueremo a tenere alta l'attenzione e nel frattempo
la ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK