Consiglio Regionale della Valle d'Aosta - Oggetto del Consiglio n. 1496 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1496 del 20 ottobre 2015 - Resoconto
OGGETTO N. 1496/XIV - Interrogazione: "Stato delle procedure
e tempistica per l'inizio dei lavori di riqualificazione del tratto
autostradale compreso tra lo svincolo autostradale ed il confine
est del capoluogo regionale".
Presidente
- La parola all'Assessore Baccega.
Baccega (SA)
- Grazie Presidente.
Come ho avuto modo di anticipare nella
question time
di
questa mattina, ho incontrato i vertici del Dipartimento ANAS di
Aosta, che sono cambiati non solo nella figura del Capo
Compartimento, ma anche nel Dirigente dell'Area tecnica, che al
momento non è ancora stato sostituito. Il nuovo Capo Compartimento,
ingegner Vurro, mi ha potuto aggiornare brevemente sullo stato di
attuazione delle procedure per la Statale 26. Com'è noto, la
società privata Black Oils aveva presentato ricorso contro
l'approvazione del progetto esecutivo dei lavori di
riqualificazione della Statale 26 al confine est di Aosta,
approvato dall'ANAS, e aveva ottenuto sentenza favorevole da parte
del TAR. Recentemente, poi, il Consiglio di Stato ha accolto la
richiesta di sospensiva cautelare della sentenza di primo grado
avanzata dall'ANAS. Nel frattempo, però, l'ANAS ha avviato contatti
con la società per arrivare ad un accordo bonario e definire così,
in modo extragiudiziale, il contenzioso. È una fase avanzata del
rapporto, naturalmente, ma anche delicata, non è possibile per
quanto riguarda l'ANAS entrare di più nel dettaglio; ho però
avvertito un certo ottimismo per il raggiungimento dell'obiettivo.
In ogni caso, proprio in questa settimana, l'ANAS sta procedendo
all'esecuzione delle procedure amministrative necessarie per
l'entrata in possesso delle aree interessate dall'intervento
progettuale, necessarie proprio per avviare i lavori. Non appena
terminata questa fase e definito il contenzioso in essere, sono
certo che potranno essere meglio definite le successive fasi
procedurali con la relativa tempistica e il riaggiornamento del
cronoprogramma. Nel frattempo, con l'ingegner Vurro si è concordato
di effettuare un sopralluogo per definire alcune modifiche
richieste alcuni mesi fa dal Sindaco di Saint-Christophe e da
alcuni privati per circoscrivere alcuni accessi agli spazi e ai
centri commerciali.
Sarà certamente mia cura aggiornare tutto il Consiglio sugli
sviluppi futuri. Concludo ricordando che la procedura di
valutazione del rischio archeologico di cui si lamentava la
mancanza era già stata effettuata dall'ANAS preliminarmente
all'emanazione del provvedimento del Condirettore regionale, il 30
giugno 2014, così come pure la verifica di assoggettabilità al VIA
era stata regolarmente espletata. Grazie.
Presidente -
Grazie Assessore. La parola alla collega
Certan.
Certan (ALPE)
- Sì, buongiorno.
Grazie Assessore Baccega per la sua risposta riguardo al
progetto di ANAS e della Regione Valle d'Aosta sulla messa in
sicurezza e l'ammodernamento del tratto tra lo svincolo
autostradale dal comune di Quart fino alla entrata est del
capoluogo regionale, cioè al semaforo dei Vigili del fuoco, per
capire bene...quindi non riguarda i lavori dell'autostrada com'è
comparso nel punto, perché poi diventa un po' difficile anche da
contestualizzare, altrimenti...questi sono i lavori di
ammodernamento e messa in sicurezza della Strada Statale. Riguardo
a questo punto siamo già intervenuti tante volte in Consiglio
regionale; ci rammarichiamo un po' però su alcuni passaggi, benché
né ANAS, né Regione - almeno apparentemente - abbiano
responsabilità, anche se chiaramente la sentenza del TAR ha
comunque ritardato tantissimo i lavori.
In un precedente Consiglio, rispondendo ad un'interpellanza del
collega Roscio, lei diceva che si intende fermamente proseguire
l'iter che porta alla realizzazione dell'opera così com'è stata
progettata, tenendo conto di tutte le osservazioni pervenute dai
vari territori dei due comuni che sono interessati e soprattutto
dai centri commerciali sul territorio, e diceva che il progetto
subirà dei ritardi ma non delle varianti; insomma, è un po' quello
che ci conferma anche oggi. Aveva anche detto che il TAR,
nell'annullare il provvedimento di approvazione del progetto
esecutivo dell'ANAS, non metteva in discussione la fondatezza della
valutazione di pubblica utilità, che è quella che noi ribadiamo e
sulla quale siamo convinti. Questo tratto di Strada Statale ha
bisogno di interventi e credo che ormai siamo in ritardo già di due
anni oramai, perché il suo collega, l'allora Assessore Marco Viérin
e nostro Presidente di oggi, due anni fa rispondeva che il progetto
esecutivo dell'intervento prevedeva un cronoprogramma di circa 24
mesi, chiaramente se non avesse subito questi ritardi e questi
problemi anche negli espropri, quindi potrebbero già quasi essere
finiti; si era a dicembre 2013...24 mesi, quindi saremmo quasi alla
fine di lavori e, invece, non sappiamo ancora quando sarà la data
di inizio! Ricordo - lei l'ha detto
en passant
- che questo
intervento prevede sulla Strada Statale dei passaggi pedonali che
attualmente non ci sono o comunque sono abbastanza pericolosi, uno
spartitraffico, dei marciapiedi, è prevista una passerella
ciclo-pedonabile che permetterebbe anche dei collegamenti con i
comuni dell'
Adret
alla pista ciclabile dell'
Envers
,
perché passa sull'
Envers
. Ecco, credo che siano tutti
interventi importanti e necessari per la comunità valdostana
intera, perché tutta la comunità valdostana gravita su questo
tratto di Statale.
Noi chiediamo, Assessore, al di là delle procedure e dei tempi
che chiaramente sono necessari...perché capiamo che la sentenza del
TAR abbia in qualche modo posto dei nuovi tempi...chiediamo
veramente di intervenire al più presto, affinché anche questo
cambio ai vertici di ANAS non vada ad appesantire questo ritardo.
Lei ha parlato di un sopralluogo...non so, se riterrà opportuno,
saremmo contenti e sarebbe cosa gradita se poi riferisse magari
alla commissione o se potesse essere presente anche la commissione
consiliare eventualmente al sopralluogo. Grazie.
Presidente -
Punto 13 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK