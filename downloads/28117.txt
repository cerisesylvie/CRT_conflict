Consiglio Regionale della Valle d'Aosta - Oggetto del Consiglio n. 163 del 30 luglio 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 163 del 30 luglio 1970 - Resoconto
OGGETTO N. 163/70 - Disegno di legge regionale recante:
"Norme modificative ed integrative delle leggi regionali 30
novembre 1965, n. 24, 12 settembre 1966, n. 11, 10 aprile 1967, n.
11 e 9 febbraio 1968, n. 3, riguardanti provvedimenti per la
ripresa dell'industria nel settore dell'edilizia economica e
popolare".
Chantel
(
P.S.I.)
- Dal disegno di legge, la
prima parte che voi avete visto è una relazione finanziaria dei
mutui concessi fino a oggi; si è potuto constatare che le richieste
di mutui e le domande giacenti sono di gran lunga superiori nella
zona A che comprende i Comuni di Aosta, Charvensod, Jovençan,
Gressan, ecc., che quelli della zona B, in cui, naturalmente, le
richieste sono state molto inferiori. Nella stessa relazione si
deve constatare che il tasso di interesse è stato in questi ultimi
tempi portato dal 6,50% al 7,50% e che richiedeva da parte della
Valle un intervento, in quanto la proposta di legge, propone di
aumentare da lire 1.000.000.000 a lire 1.250.000.000 dell'ammontare
dei mutui da utilizzare per l'anno 1970, con destinazione
dell'intera maggiore disponibilità di 250 milioni, all'acquisto di
alloggi di nuova costruzione nella zona A, cioè nei Comuni di
Aosta, Charvensod, Gignod, Gressan, Jovençan, Pollein,
Saint-Christophe e Sarre, in quanto ci sono un carico di domande
giacenti, 123 domande, per un importo complessivo di 615 milioni;
perciò si è creduto quindi di portare questa variazione, chiedendo
un aumento da 1.000.000.000 a 1.250.000.000. Il finanziamento della
maggiore spesa annua di lire 10 milioni, da assumere a carico della
Regione, viene assicurato con il prelievo del relativo importo
all'apposito fondo di riserva e il maggior finanziamento proposto
di lire 250.000.000 è stato di massima concordato - ecco perché si
parlava di differenza di tasso - al tasso del 7,50% in ragione di
125 milioni ciascuno, con l'Istituto Bancario San Paolo e la Cassa
di Risparmio di Torino. Ecco perché si è dovuto anche per questo
intervento concordare prima con questi Istituti, perché
accettassero un tasso agevolato. Voi sapete, purtroppo, che i tassi
ai privati sono molto superiori al 7,50%.
Ci sono gli articoli 3 e 4 del disegno di legge che fin qui si
vede come deve essere portato questo ammontare maggiore di spesa,
però il complesso del disegno di legge fa una constatazione che,
mentre per concedere i mutui nella zona A si era deciso un
punteggio minimo di 13/60 a un punteggio fino a 26 punti, per la
concessione di mutui agevolati per l'acquisto di nuovi alloggi
nella zona B, sono stati invece collocati in graduatoria i
richiedenti con punteggio compreso fra un minimo di punti 1 e un
massimo di punti 15 e 50. Su un complesso di 56 domande accolte,
sono stati autorizzati mutui a 12 richiedenti con un punteggio non
superiore a 5 punti, perciò la richiesta di modifica porterebbe che
la concessione dei mutui agevolati per l'acquisto di nuovi alloggi,
anche in questo caso per la zona B, invece da 1 a 13 e 60, da 5 a
13 e 60; e poi, in base alle disposizioni di legge in vigore, qui
ci sono le tabelle di come viene calcolato questo punteggio in cui
si tiene conto dell'anzianità di lavoro, dei redditi di lavoro, sia
per i lavoratori in proprio che per i lavoratori subordinati, con,
naturalmente, una detrazione a carico del coniuge di 100.000 lire
e, per ogni componente della famiglia, di lire 80.000.
Questo, grosso modo, è lo spirito della legge, naturalmente
viene calcolato anche in questo punteggio il servizio militare non
di leva, le invalidità civili, lo sfratto ordinato dall'autorità
giudiziaria non dipendente da morosità, alloggio gravemente
insalubre, alloggio inadeguato ed espropriazione per utilità
pubblica e, naturalmente, anche la distanza dall'abitazione al
luogo di lavoro di chi richiede il mutuo.
Io credo di avere sintetizzato i punti più salienti che
corrispondono in un aumento di 250 milioni per agevolare le
richieste giacenti per la zona A e, nello stesso tempo, il nuovo
punteggio per la zona B.
Manganone
(D.C.)
- Io vorrei richiamare per un
attimo l'attenzione del Consiglio e, soprattutto, l'attenzione dei
colleghi che sono in Giunta, del collega Pollicini e del collega
Chamonin. In Valle, per nostra e per loro fortuna, molti sono
quelli che beneficiano di particolari agevolazioni regionali e
vediamo che, in questo caso, i lavoratori subordinati, gli
artigiani, gli appartenenti alle Forze Armate, gli appartenenti
alla Finanza, gli appartenenti all'Arma dei Carabinieri, gli
albergatori sono aiutati con mutui, le piccole e medie imprese sono
aiutate con contributi a fondo perso e con mutui, le piccole e
medie industrie sono aiutate con mutui a fondo perso, gli
agricoltori sono aiutati con contributi a fondo perso e con mutui,
ma ci sono anche altre determinate categorie che non hanno mai
beneficiato e, continuando di questo passo, non beneficeranno mai
di alcuna agevolazione e sono circa un migliaio queste persone e vi
assicuro che, per un'alta percentuale, il loro reddito non supera
certamente i 2 milioni. Queste persone, che mettono al servizio
della collettività la loro arte, il loro mestiere, la loro
professione, certamente non debbono e non possono essere ancora
ignorate e dimenticate, quindi io vorrei apportare un emendamento,
vorrei sostituire l'articolo 1 di questa legge, visto che in questa
sede si sta modificando la legge sulla casa per i lavoratori.
Vorrei portare un piccolo emendamento ed è questo che io leggo:
all'articolo 1 - "Allo scopo di favorire la ripresa dell'industria
edilizia nel settore dell'edilizia economica e popolare, è
autorizzata la concessione ai lavoratori subordinati, agli
artigiani e agli iscritti ai relativi Albi professionali e di
categoria singoli, associati e riuniti in cooperativa" - e qui non
varia più niente - l'importante era portare questa dicitura
all'articolo 1 "Agli iscritti ai relativi Albi professionali e di
categoria". Non vi sono alcuni aumenti di spese, non vi è
variazione di bilancio e, quindi, io penso che il Consiglio voterà
a favore del mio emendamento.
Montesano (P.S.D.I.)
- Vuole trasmettermi, per
favore, ecco l'usciere vuol prendere, per favore,
l'emendamento?
Senta Consigliere Manganone, però io mi trovo il testo della
legge, che noi andiamo ad approvare, diverso da questo che lei mi
dà.
Manganone
(D.C.)
- Di modificare in questo
caso...
Montesano (P.S.D.I.)
- È una norma modificativa
della legge regionale, no, no, deve essere modificato l'articolo 1
della legge originale.
Dujany
(
D.P.)
- Prendo la parola per
cercare di capire meglio qual è l'oggetto dell'intervento del
Consigliere Manganone, per precisare che cosa intende raggiungere
questa proposta di variazione di legge. Nel 1965 e negli anni
successivi sono state, è stata varata, approvata dal Consiglio,
questa legge per l'intervento della cosiddetta edilizia popolare a
favore di determinate categorie di lavoratori dipendenti e
artigiani non superanti un determinato reddito annuale. Con questa
modifica di oggi non intendiamo apportare delle grosse innovazioni
alla legge sull'edilizia popolare, perché questa legge ha la durata
di 5 anni, cioè quinquennio 1965/1970 e scadrà con la fine del '70.
Con questa modificazione, che è oggetto di approvazione del
Consiglio, si intende solo far fronte a una determinata situazione
che è venuta a crearsi in un determinato settore e, precisamente,
per il numero altissimo di domande giacenti di cittadini
appartenenti alla categoria A, cioè abitanti in Aosta e nei Comuni
viciniori di Aosta, i quali ammontano a 123, che non hanno potuto
essere soddisfatti, stante il basso stanziamento; quindi, si tratta
di aumentare, limitatamente a quest'anno, l'importo di un miliardo
a 1.250.000.000, limitatamente per quest'anno, per far fronte a un
certo numero di richieste giacenti, che rappresentano esattamente
le 123 - acquisto alloggi - zona A; e la seconda variazione,
invece, nell'articolo 5, è previsto che il punteggio minimo per
qualunque richiedente è di 5 punti anziché di punti 1 o 2.
Quindi, mi pare che, invece, il Consigliere Manganone abbia
ritenuto che questa fosse una nuova legge sull'edilizia popolare,
mentre questo discorso lo affronteremo e lo dobbiamo affrontare col
bilancio del 1971 per fare un'altra legge sull'edilizia popolare
che abbia la durata di 5 anni e mi pare che quella sarà la sede
opportuna per vedere in quale modo debba essere congegnata, in
rapporto all'esperienza di questi cinque anni e in rapporto a certe
esigenze particolari.
Germano (
P.C.I.)
- Io concordo con quanto ha detto
or ora il Presidente della Giunta. Vorrei solo dire alla Presidenza
del Consiglio che il tipo di emendamento proposto equivale a una
proposta di legge e, quindi, dovrebbe seguire il suo iter:
Presidenza, Commissione, Consiglio, per quanto riguarda
l'emendamento. Per il resto ha ragione il Presidente della Giunta:
finito quest'anno, dobbiamo approntarne un'altra per proseguire. Se
c'è una proposta del genere, io non ho niente contro quelle
categorie, nel modo giusto, si tenga pure conto.
Tornando però alla legge, io volevo fare soltanto una
raccomandazione alla Giunta: questa modifica che noi approviamo,
porta al settore acquisti, per la zona A, la disponibilità di 250
milioni in più; sappiamo che la legge viene attuata a quadrimestre,
1°-2°-3° e 4° quadrimestre. Siccome questa legge avrà il suo mese
per essere approvata, va che è approvata alla fine di agosto, so
che le domande vengono esaminate da metà settembre, dal 20
settembre in avanti, io direi: teniamone conto subito nel 2°
quadrimestre, non aspettiamo il 3° quadrimestre, se no si va poi a
gennaio-febbraio. Siccome sono cose che premono quelli che hanno
bisogno della casa, se è possibile, tenetene conto di questa
modifica già dal 2° quadrimestre, che i tempi ci sono.
Ramera (D.C.)
- Adesso che il Presidente della Giunta ha
chiarito, praticamente il provvedimento che stiamo per affrontare
riguarda esclusivamente le 123 domande tuttora esistenti e quindi
nessuna nuova domanda, le domande nuove faranno oggetto della nuova
legge per il nuovo quinquennio e quindi, praticamente, allora ci
troviamo a essere bloccati sotto qualunque forma di suggerimento e
cose del genere perché, insomma, a un dato momento noi abbiamo
visto l'edilizia muoversi, almeno nel senso dei prezzi, in maniera
ascensionale, per cui i 5 milioni che venivano erogati fino adesso
sono praticamente insufficienti per il lavoratore perché, se uno
non ha dei risparmi per conto proprio mi facevo adesso i conti,
compra un alloggio di 50 metri in centro e di 60-62 metri in
periferia con 5 milioni, per cui bisognerà tenere presente, se non
si può fare niente adesso, che nella nuova legge questi importi
vengano elevati ai 7-8 milioni, per lo meno affinché si favoriscano
veramente le classi lavoratrici, perché altrimenti bisogna già che
io ne abbia altri 5 per poter comprare un alloggio decente per una
famiglia media; quindi, se il provvedimento è solamente per portare
a termine le 123 domande tuttora giacenti e non si può fare
null'altro, dobbiamo adeguarci e formulare una nuova legge in
questo senso; io ritengo che sia giusto.
Chantel
(
P.S.I.)
- Io volevo rispondere
prima a Germano che la Commissione ha già tenuto presenti le sue
osservazioni; al Consigliere Manganone volevo fare presente che io
non so quello che avviene fra gli altri professionisti ma, senza
dubbio, per quel che riguarda i sanitari, io mi auguro che questa
sia applicata in tutte le casse di amministrazioni che, con i soldi
pagati dai professionisti e facendo parte del fondo pensioni,
facciano come abbiamo fatto noi: noi diamo a qualsiasi medico, con
la firma di controllo del Presidente, i mutui per la costruzione di
alloggio dello studio e li diamo con una garanzia, li diamo a un
basso tasso, li diamo al 5% però con una garanzia che, qualora il
valore dello stabile, prima che scadesse il mutuo, aumentasse del
20%, aumenta il mutuo e, qualora diminuisse, diminuisce anche il
mutuo.
Io ritengo che questa prassi che noi abbiamo adottato e che
funziona in modo perfetto, tanto è vero che l'anno scorso abbiamo
dato qualcosa come 35 miliardi di mutuo ai medici in Italia e 7
mutui agevolati solo ad Aosta, ritengo che anche i professionisti
possono investire il loro fondo pensioni su queste basi. Io non so
come facciano ma, senza dubbio, questo sarebbe un metodo per
venirgli incontro, per quel che riguarda i professionisti, almeno
io ho parlato a nome dei professionisti, visto che si è parlato di
professionisti. Io, naturalmente, sono un membro del Consiglio
Nazionale come Presidente dell'Ordine e un membro amministrativo
della nostra Cassa Mutua Pensioni.
Manganone
(D.C.)
- Io prendo atto delle
dichiarazioni che ha testé fatto il Presidente della Giunta e mi
riprometto di presentare una legge con il mio emendamento; non
voglio rispondere all'Assessore Chantel per quanto riguarda il suo
Ordine, dico solo che parecchi professionisti, tutti i
professionisti geometri non possono beneficiare di questo mutuo
regionale, mentre altri, nelle medesime posizioni, avendo il
medesimo stipendio ma impiegati in determinate imprese o in
determinate altre militazioni, possono averlo; secondo me è giusto
che tutti possano accedere a queste agevolazioni regionali.
Montesano (P.S.D.I.)
- Nessun altro chiede la
parola? Allora si passa alla votazione.
Articolo 1, chi è favorevole alzi la mano. Contrari? Astenuti?
Il Consiglio approva.
Articolo 2, chi è favorevole alzi la mano. Contrari? Astenuti?
Il Consiglio approva.
Articoli 3, 4, 5 e 6 idem come sopra.
Si passa alla votazione a scrutinio segreto.
Risultato delle votazioni: presenti 27, votanti 27, favorevoli
27. Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK