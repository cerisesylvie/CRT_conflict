Consiglio Regionale della Valle d'Aosta - Oggetto del Consiglio n. 2054 del 13 luglio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
PARTECIPAZIONE E INIZIATIVA POPOLARE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2054 del 13 luglio 2006 - Resoconto
OGGETTO N. 2054/XII - Ricomposizione della Commissione
regionale per i procedimenti referendari e di iniziativa
popolare.
Presidente
- La legge regionale n. 5/2006 nella parte
riguardante la composizione della Commissione ha stabilito che la
stessa sia composta di 3 membri effettivi e dei rispettivi
supplenti, tutti esperti in discipline giuridiche pubblicistiche e
sono indicati dal Presidente della Corte di Appello di Torino. Il
Consiglio regionale aveva nominato quali componenti della
Commissione il Prof. Giovanni Conso, il Prof. Alfonso Di Giovine e
il Prof. Giorgio Lombardi. Con un successivo provvedimento il
Consiglio aveva inoltre nominato quale nuovo componente della
Commissione il Prof. Mario Dogliani in sostituzione del Prof.
Conso, temporaneamente impedito. Con lettera del 17 maggio 2006 il
Prof. Conso ha definitivamente comunicato di rinunciare
all'incarico di membro della Commissione per gravi motivi di
salute. Propongo quindi al Consiglio di nominare un nuovo
componente effettivo in sostituzione del Prof. Conso e 3 componenti
supplenti. Voglio precisarvi che i nominativi comunicati dal
Presidente della Corte di Appello di Torino sono, per la nomina
quale componente effettivo, il Prof. Mario Dogliani e, quali
componenti supplenti, la Prof.ssa Elisabetta Palici di Suni Prat,
il Prof. Stefano Sicardi e il Prof. Vittorio Barosio. Vi invito a
votare nella parte dove trovate la dicitura "membro effettivo".
- Consiglieri presenti e votanti: 25
- Nominativi nulli: 2
- Schede valide: 25
- Schede bianche: 1
Hanno riportato voti:
Quale membro effettivo
- Prof. Mario DOGLIANI: 24
Quali membri supplenti
- Prof. Vittorio BAROSIO: 24
- Prof.ssa Elisabetta PALICI di SUNI PRAT: 23
- Prof. Stefano SICARDI: 23
Presidente
- Dichiaro eletti membri effettivi della
Commissione regionale per i procedimenti referendari e di
iniziativa popolare il Prof. Mario Dogliani, Giorgio Lombardi e
Alfonso Di Giovine e membri suppletivi rispettivi Prof.ssa
Elisabetta Palici di Suni Prat, Prof. Stefano Sicardi e Vittorio
Barosio.
Il Consiglio
Premesso che:
- il Consiglio regionale, con provvedimento n. 153/XII in
data 16 ottobre 2003, ha nominato quali componenti della
Commissione regionale per i procedimenti referendari e di
iniziativa popolare i Signori: Prof. Giovanni CONSO, Prof. Alfonso
DI GIOVINE e Prof. Giorgio LOMBARDI;
- con successivo provvedimento n. 1236/XII del 23 marzo 2005,
il Consiglio regionale ha inoltre nominato quale nuovo componente
della Commissione, il Prof. Mario DOGLIANI, in sostituzione del
Prof. Giovanni CONSO, temporaneamente impedito;
- la legge regionale 14 marzo 2006, n. 5, ha, tra l'altro,
modificato l'articolo 40 della legge regionale 25 giugno 2003, n.
19 (Disciplina dell'iniziativa popolare, del referendum
propositivo, abrogativo e consultivo, ai sensi dell'articolo 15,
secondo comma, dello Statuto speciale), nella parte riguardante la
composizione della Commissione, che testualmente recita: "1. Il
Consiglio della Valle nomina, entro quattro mesi dalla data del suo
insediamento, la Commissione regionale per i procedimenti
referendari e di iniziativa popolare, composta di tre membri
effettivi e dei rispettivi supplenti, esperti in discipline
giuridiche pubblicistiche, indicati dal Presidente della Corte di
appello di Torino e scelti tra:
a) docenti universitari;
b) avvocati iscritti all'albo speciale per le giurisdizioni
superiori di cui all'articolo 33 del regio decreto-legge 27
novembre 1933, n. 1578 (Ordinamento delle professioni di avvocato e
procuratore), convertito, con modificazioni, dalla legge 22 gennaio
1934, n. 36;
c) ex componenti della Corte costituzionale.
2. La Commissione, che rimane in carica per tutta la durata
della legislatura, si pronuncia sull'ammissibilità delle richieste
di referendum e delle proposte di legge di iniziativa popolare
depositate nel corso della legislatura stessa ed esprime i pareri
previsti dalla presente legge.
3. La Commissione esercita le proprie funzioni sino alla data
di insediamento della successiva e si pronuncia sull'ammissibilità
delle richieste di referendum abrogativo e delle proposte di legge
di iniziativa popolare depositate entro tale data.
4. In caso di dimissioni o di impedimento, il Consiglio della
Valle provvede alla sostituzione dei componenti la Commissione
entro trenta giorni dalla data delle dimissioni o
dell'impedimento."
(Omissis);
- con lettera in data 17 maggio 2006 il Prof. Giovanni CONSO
ha comunicato di rinunciare definitivamente all'incarico di membro
della Commissione per motivi di salute;
Atteso che il Presidente della Corte d'Appello di Torino, a
seguito della modifica della composizione della Commissione, con
nota del 28 giugno 2006, prot. n. 3744/S, ha designato quale
componente effettivo della Commissione stessa il Prof. Mario
DOGLIANI (in sostituzione del Prof. Giovanni CONSO) e quali
componenti supplenti la Prof.ssa Elisabetta PALICI di SUNI PRAT, il
Prof. Stefano SICARDI e il Prof. Vittorio BAROSIO;
Ritenuto, pertanto, opportuno proporre al Consiglio di
procedere alla nomina di un membro effettivo e dei rispettivi
supplenti in seno alla Commissione regionale per i procedimenti
referendari e di iniziativa popolare;
Richiamata la legge regionale 25 giugno 2003, n. 19, come
modificata dalla legge regionale 14 marzo 2006, n. 5;
Visto il parere favorevole rilasciato dal Direttore della
direzione Affari generali della Presidenza del Consiglio, ai sensi
del combinato disposto degli articoli 13, comma 1, lettera e) e 59,
comma 2, della legge regionale 23 ottobre 1995, n. 45, sulla
legittimità della presente deliberazione;
delibera
1) di nominare quale membro effettivo della Commissione
regionale per i procedimenti referendari e di iniziativa popolare
il Prof. Mario DOGLIANI (in sostituzione del Prof. Giovanni CONSO)
e quali componenti supplenti la Prof.ssa Elisabetta PALICI di SUNI
PRAT, il Prof. Stefano SICARDI e il Prof. Vittorio BAROSIO;
2) di prendere atto che la Commissione regionale per i
procedimenti referendari e di iniziativa popolare risulta
composta:
Membri effettivi: Membri supplenti rispettivi:
- Prof. Mario DOGLIANI - Prof.ssa Elisabetta PALICI di SUNI
PRAT
- Prof. Giorgio LOMBARDI - Prof. Stefano SICARDI
- Prof. Alfonso DI GIOVINE - Prof. Vittorio BAROSIO
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK