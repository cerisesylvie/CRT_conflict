Consiglio Regionale della Valle d'Aosta - Oggetto del Consiglio n. 724 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 724 del 25 settembre 1989 - Resoconto
OGGETTO N. 724/IX - RIAPPROVAZIONE, AI SENSI DELL'ULTIMO
COMMA DELL'ARTICOLO 31 DELLO STATUTO SPECIALE, DELLA LEGGE
REGIONALE: "COLTIVAZIONE DI CAVE E TORBIERE E RELATIVA POLIZIA
MINERARIA".
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Sono noti a questo Consiglio i motivi per i
quali il Presidente della Commissione di Coordinamento non ha
approvato la legge in oggetto. A questo riguardo sono già stati
illustrati in Commissione e vengono riproposti qui in aula due
emendamenti che vanno nel senso delle motivazioni addotte dal
Presidente della Commissione di Coordinamento.
Mi riferisco in particolare al sesto comma dell'articolo 5, dove
la parola finale "seduta" viene sostituita dalla dizione "ogni
giornata di seduta", e al primo comma dell'articolo 18, dove
l'espressione "sanzione amministrativa da £. 50.000.000 a £.
200.000.000" è sostituita dall'espressione "sanzione amministrativa
di £. 20.000.000"
Sempre all'articolo 18, ma al secondo comma, c'è una espressione
che è sfuggita al Presidente della Commissione di Coordinamento, ma
che occorre modificare per essere conseguenti alla modifica
introdotta nel primo comma, e pertanto, poiché in sede di
Commissione era sfuggita anche a me, propongo direttamente in
Consiglio di sostituire l'espressione "sanzione pecuniaria da £.
10.000.000 a £. 50.000.000" con l'espressione "sanzione pecuniaria
da 10.000.000 a £. 20.000.000", proprio perché i 20.000.000 sono il
limite massimo consentito dalla legge 24 novembre 1981, n. 689.
Consegno pertanto alla Presidenza del Consiglio l'ulteriore
modificazione, pregando il Consiglio di accettarla.
PRESIDENTE:
Anche in questo caso, si procederà alla
votazione, con maggioranza qualificata, dei soli articoli
modificati, cioè degli articoli 5 e 18.
Do lettura dell'articolo 5.
ARTICOLO 5
(Commissione tecnico consultiva)
1. E' istituita, presso l'Assessorato dei Lavori Pubblici, la
Commissione tecnico consultiva per le cave e torbiere,
composta:
a) dall'Assessore regionale ai Lavori Pubblici, che la
presiede;
b) dall'Ingegnere Capo Dirigente dell'Assessorato dei Lavori
Pubblici, che svolge le funzioni di Presidente nell'ipotesi di
impedimento dell'Assessore ai Lavori Pubblici;
c) dal Dirigente del Servizio dell'industria, artigianato ed
energia dell'Assessorato regionale dell'Industria, Commercio,
Artigianato e Trasporti, o suo sostituto;
d) dal Dirigente del Servizio tutela dell'ambiente naturale e
delle foreste dell'Assessorato dell'Agricoltura, Foreste ed
Ambiente Naturale, o suo sostituto;
e) dal Dirigente dell'Ufficio regionale di urbanistica
dell'Assessorato del Turismo, Urbanistica e Beni Culturali, o suo
sostituto;
f) dal geologo del Servizio sistemazioni idrauliche e di difesa
del suolo dell'Assessorato dell'Agricoltura, Foreste ed Ambiente
Naturale;
g) da un rappresentante designato dalle associazioni sindacali
maggiormente rappresentative dei lavoratori;
h) da un rappresentante designato dalla categoria degli
imprenditori;
i) da un rappresentante designato dalle Associazioni
ambientalistiche operanti in Valle d'Aosta e ufficialmente
riconosciute con Decreto del Ministero dell'ambiente ai sensi della
Legge 8 Luglio 1986, n. 349, concernente istituzione del Ministero
dell'ambiente e norme in materia di danno ambientale;
l) da 2 esperti: uno in programmazione territoriale e lavori
pubblici e uno in giacimenti e tecnica mineraria, nominati dal
Consiglio regionale, di cui uno in rappresentanza della minoranza.
Gli esperti devono essere scelti in base a documentata e
riconosciuta attività scientifica e professionale svolta nel campo
di specifica competenza.
2. Svolge le funzioni di segretario della Commissione un
funzionario dell'Assessorato regionale dei lavori Pubblici.
3. La Commissione è nominata con decreto del Presidente della
Giunta regionale e resta in carica per il periodo della legislatura
del Consiglio regionale; rimane tuttavia in funzione fino alla sua
ricostituzione ed i suoi componenti possono essere
riconfermati.
4. Per ogni membro della Commissione può essere designato un
sostituto, seguendo la stessa procedura prevista per la
designazione dei membri effettivi.
5. La Commissione formula pareri in merito alla valutazione di
impatto ambientale in materia di attività estrattiva, nonché nei
casi previsti dalla presente legge, ed inoltre quando
l'Amministrazione regionale ne faccia richiesta.
6. Ai membri della Commissione tecnico-consultiva non dipendenti
dell'Amministrazione regionale, compete una indennità di presenza
di Lire 50.000 lorde per ogni giornata di seduta.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 18.
ARTICOLO 18
(Sanzioni)
1. Chiunque compia atto di coltivazione di cave o torbiere senza
autorizzazione è soggetto alla sanzione amministrativa di lire
20.000.000; è altresì fatto obbligo all'inadempiente di provvedere
alla sistemazione ambientale secondo le prescrizioni dettate
dall'organo competente per il rilascio dell'autorizzazione, fatto
salvo il potere per lo stesso organo di provvedere d'ufficio con
rivalsa delle spese a carico dell'inadempiente.
2. Nel caso di inosservanza delle prescrizioni emanate col
provvedimento di autorizzazione o di concessione, oltre
all'eventuale pronuncia di decadenza, è prevista una sanzione
pecuniaria da £. 10.000.000 a £. 50.000.000; è altresì fatto
obbligo all'inadempiente di provvedere all'attuazione di quanto
prescritto nonché, qualora l'inosservanza abbia comportato
alterazione ambientale, alla sistemazione secondo le prescrizioni
dell'organo che ha rilasciato l'autorizzazione o la concessione,
fatto salvo il potere per lo stesso organo di provvedere d'ufficio
con rivalsa delle spese a carico dell'inadempiente.
3. Le sanzioni amministrative previste ai precedenti commi sono
irrogate dal Presidente della Giunta regionale ed i proventi sono
introitati nel bilancio regionale.
4. Nell'ipotesi di cui al primo ed al secondo comma il
Presidente della Giunta regionale deve provvedere all'immediata
sospensione dei lavori illegittimi.
PRESIDENTE:
Do lettura di un emendamento sostitutivo al
secondo comma dell'articolo 18, proposto dall'Assessore ai Lavori
Pubblici, Fosson.
EMENDAMENTO
- All'articolo 18, secondo comma, l'espressione "sanzione
pecuniaria da £.10.000.000 a £. 50.000.000" è sostituita dalla
seguente: "sanzione pecuniaria da £. 10.000.000 a £.
20.000.000".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'articolo 18 nel testo
emendato.
ARTICOLO 18
(Sanzioni)
1. Chiunque compia atto di coltivazione di cave o torbiere senza
autorizzazione è soggetto alla sanzione amministrativa di lire
20.000.000; è altresì fatto obbligo all'inadempiente di provvedere
alla sistemazione ambientale secondo le prescrizioni dettate
dall'organo competente per il rilascio dell'autorizzazione, fatto
salvo il potere per lo stesso organo di provvedere d'ufficio con
rivalsa delle spese a carico dell'inadempiente.
2. Nel caso di inosservanza delle prescrizioni emanate col
provvedimento di autorizzazione o di concessione, oltre
all'eventuale pronuncia di decadenza, è prevista una sanzione
pecuniaria da £. 10.000.000 a £. 20.000.000; è altresì fatto
obbligo all'inadempiente di provvedere all'attuazione di quanto
prescritto nonché, qualora l'inosservanza abbia comportato
alterazione ambientale, alla sistemazione secondo le prescrizioni
dell'organo che ha rilasciato l'autorizzazione o la concessione,
fatto salvo il potere per lo stesso organo di provvedere d'ufficio
con rivalsa delle spese a carico dell'inadempiente.
3. Le sanzioni amministrative previste ai precedenti commi sono
irrogate dal Presidente della Giunta regionale ed i proventi sono
introitati nel bilancio regionale.
4. Nell'ipotesi di cui al primo ed secondo comma il Presidente
della Giunta regionale deve provvedere all'immediata sospensione
dei lavori illegittimi.
PRESIDENTE:
Se nessuno chiede la parola pongo in votazione
l'articolo 18, nel testo emendato testé letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Il Consiglio è chiamato ora ad esprimersi sul
complesso della legge.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK