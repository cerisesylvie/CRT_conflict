Consiglio Regionale della Valle d'Aosta - Oggetto del Consiglio n. 595 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 595 del 17 aprile 2019 - Resoconto
OGGETTO N. 595/XV - Interrogazione: "Interventi volti a
sollecitare il CPEL a dotare ogni Amministratore comunale di un
indirizzo di posta elettronica istituzionale".
Farcoz (Président) -
Point n° 7 à l'ordre du jour. La
parole au Président Fosson pour la réponse.
Fosson (GM) -
Collega Minelli, a volte ci sono richieste
semplici che però nella loro realizzazione hanno dei criteri di
grande complessità, quella che si dice un po' "la burocrazia". Non
è una carenza di sensibilità il fatto che gli Amministratori
comunali - a parte il Sindaco, il Vicesindaco e qualche Assessore -
non abbiano un'
e-mail
dedicata. Intanto, nell'affrontare
questo problema che non conoscevo e di cui abbiamo colloquiato con
i Comuni, mi permetta solo di ringraziare il Consigliere Barocco,
che mi ha aiutato nel formulare questa risposta e di darle questa
attenzione.
È una questione che riguarda soltanto i Comuni, perché a livello
regionale lei ha visto quanta attenzione e disponibilità noi
mettiamo proprio per rispondere a qualsiasi iniziativa di sindacato
ispettivo. Il problema è che siamo di fronte a una questione
riguardante i Comuni. Ricordo in merito che, come sancito dalla
legge, il Comune è l'ente locale che rappresenta la propria
comunità, ne cura gli interessi. Parlando, poi - perché in seguito
alla sua iniziativa ci siamo occupati di questo -, esiste un
problema di
privacy
a livello di Amministratori comunali che
non è sempre possibile difendere come invece avviene per le figure
apicali, perché vi è la necessità di avere appunto un'
e-mail
personale e un'
e-mail
istituzionale. Il fatto più importante
che poi ci riferivano è che le comunicazioni attraverso
e-mail
sono comunicazioni che hanno un'ufficialità, quindi
hanno la necessità di un protocollo.
Questo argomento che lei ha suscitato è difficile da applicare,
ma non per scarsa sensibilità, bensì proprio perché, se anche tutti
gli Amministratori istituzionali avessero la loro
e-mail
istituzionale - a parte il problema della
privacy
-, ci
sarebbe il problema di un atto ufficiale che deve essere
riconosciuto come un atto ufficiale. È per queste difficoltà, non
per una scarsa sensibilità, che avviene quanto a lei segnalato.
Comunque abbiamo iniziato un'interlocuzione su tale problematica, e
di questo ringrazio anche il Consigliere Barocco.
Dalle ore 11:22 riassume la presidenza la Presidente Emily
Rini.
Rini (Presidente) -
La parola alla collega Minelli per la
replica.
Minelli (RC-AC) -
Sono un po' sconcertata da questa
risposta. L'interrogazione che io ho posto derivava da due episodi
che si sono verificati recentemente. In un primo caso ho cercato di
contattare le Amministratrici locali per avere delle informazioni
circa la loro posizione sulla proposta del CPEL di riforma della
legge elettorale e poi, in un secondo caso, ho cercato di
contattare gli Amministratori della Valdigne per una iniziativa in
Alta Valle. Sono rimasta stupita - e come me sono rimasti stupiti i
dipendenti degli uffici, che come sempre sono stati solerti nel
cercare di aiutarmi -, perché era impossibile recuperare le
mail
istituzionali - se non di alcuni - del Sindaco, del
Vicesindaco e di alcuni Assessori.
Io credo davvero che questa sia sostanzialmente una questione di
buonsenso. Lei mi dice che è questione di
privacy
. Ora,
capisco benissimo che la
mail
personale dei vari
Amministratori comunali non solo non possa ma "non debba" essere
fornita previa autorizzazione, però vorrei capire meglio la
questione. Mi sembrerebbe molto semplice che, così come avviene per
noi Consiglieri regionali, a cui nel momento in cui siamo eletti
viene attribuito un indirizzo di posta elettronica, lo stesso
venisse fatto per gli Amministratori comunali, perché in alcuni
Comuni avviene così; non soltanto il Sindaco, il Vicesindaco e
l'Assessore sono contattabili attraverso la
mail
istituzionale, ma anche alcuni Consiglieri.
Lei adesso mi ha detto che c'è un'interlocuzione aperta, e io
credo sia importante che la Regione solleciti il Consiglio
permanente degli enti locali affinché faccia un'operazione di
questo tipo, che è assolutamente semplice. Il Comune ha una sua
casella di posta elettronica, non è per nulla complicato dare la
possibilità ai vari Amministratori di avere un loro indirizzo che,
ovviamente, è un indirizzo istituzionale.
Se parlo di "scarsa sensibilità" è perché penso sia molto
importante che una comunicazione rapida fra Amministratori
regionali e comunali, ma anche fra cittadini e Amministratori,
debba diventare una cosa normale, non qualcosa di eccezionale. Devo
dire che non mi sono informata su cosa succede nelle altre Regioni,
però che nel 2019 non ci sia la possibilità di comunicare
agevolmente e rapidamente attraverso questi sistemi, in una Regione
piccola come la nostra, dove è facile cercare di ovviare a un
inconveniente del genere, mi lascia un pochino basita. Confido
pertanto che questa azione interlocutoria porti a qualcosa di più
concreto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK