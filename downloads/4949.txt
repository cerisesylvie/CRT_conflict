Consiglio Regionale della Valle d'Aosta - Oggetto del Consiglio n. 670 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 670 del 15 dicembre 1982 - Resoconto
OGGETTO N. 670/VII - INIZIATIVE DESTINATE A FAVORIRE LA LOTTA
CONTRO I TUMORI - (Interrogazione).
PRESIDENTE
: Do lettura dell'interrogazione presentata dal
Consigliere Minuzzo.
INTERROGAZIONE
RICORDATA
la mozione presentata dal P.S.D.I. approvata
all'unanimità dal Consiglio regionale nella seduta pomeridiana del
12 maggio 1982 con la quale la Giunta regionale veniva
impegnata:
-
ad incentivare tutte le iniziative destinate a favorire
medici valdostani e personale paramedico che intendano
specializzarsi in oncologia presso Università e Centri di ricerca
italiana o esteri;
-
a promuovere, presso le strutture del la nostra Regione, la
riqualificazione e l'aggiornamento professionale di tutti gli
operatori sanitari che intendono occuparsi dei problemi scientifici
connessi alla diagnosi precoce e al monitoraggio delle malattie
tumorali organizzando, tramite il competente Assessorato,
conferenze e seminari di studio con la partecipazione anche di
esperti chiamati da fuori Valle;
-
a potenziare le strutture diagnostiche dell'USL della Valle
d'Aosta dotandole delle attrezzature necessarie per effettuare
nella nostra Regione tutte le analisi specialistiche che sono
indicate per i campioni bioptici prelevati sui pazienti
dell'Ospedale di Aosta e attualmente spediti a Torino e/o Ivrea per
essere analizzati;
- sostenere l'attività di educazione e di assistenza
sanitaria promossa dalla Sezione Valdostana della Lega Italiana per
la Lotta contro i Tumori, contribuendo a risolvere i problemi di
segreteria in cui attualmente essa si trova;
INTERROGA
l'Assessore alla Sanità ed Assistenza Sociale per conoscere
dettagliatamente quali iniziative abbia assunto o intenda assumere
nel rispetto della mozione n. 255 del 12 maggio 1982.
PRESIDENTE
: La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
A seguito della mozione che Minuzzo
ricorda nell'interrogazione, è stato seguito il lavoro, in
particolare con la Lega Tumori, per quanto era possibile prevedere
in campo regionale nell'ambito della prevenzione dei tumori. A
seguito di diverse riunioni con responsabili sanitari e
parasanitari, si è costituito un piccolo gruppo di lavoro, la cui
composizione darò poi al Consigliere Minuzzo, che si è riunito
ultimamente, dopo aver predisposto una proposta operativa in campi
specifici e per vedere come lavorare nello ambito della prevenzione
in doppia direzione: da una parte, dando una informazione corretta
e, dall'altra predisponendo le strutture che diano poi la risposta
a questa domanda. Abbiamo visto, soprattutto in determinati casi di
affezioni tumorali (e mi riferisco in particolare ai tumori del
seno), dell'utero e del colon in relazione ai quali le percentuali
sono alte, che purtroppo la malattia viene aggredita in uno stadio
già troppo avanzato. Per questo motivo è stata avviata questa
iniziativa.
Tenendo conto della situazione locale, tenendo conto del
rapporto costo-beneficio - perché noi sappiamo che i tumori
colpiscono tutti gli organi, però a livello statistico e
percentuale i tumori di certi organi sono estremamente limitati,
per cui procedere ad uno screening precoce diventa estremamente
difficile - desideriamo arrivare a dare un'informazione corretta e
una risposta alla popolazione.
E' stato istituito l'ambulatorio oncologico che già lavora ed è
a disposizione della consultazione delle persone che sono
interessate a questa attività. Nel contempo questo gruppo di lavoro
sta studiando, in particolare per il tumore del seno, il sistema di
portare avanti una campagna di informazione e di depistage che veda
collegati il territorio e l'ospedale, tanto è vero che di questo
gruppo di lavoro fanno parte sia medici ospedalieri che medici del
territorio.
Contemporaneamente, su questa iniziativa, si sta studiando il
modo di predisporre, sulla base delle esperienze delle altre
regioni, un sistema illustrativo che sia di facile comprensione e
che, quindi, possa essere seguito con chiarezza da parte delle
interessate, sempre tenendo conto che non si devono creare dei
falsi allarmismi, perché quando si porta avanti questo tipo di
iniziativa c'è il rischio che tutti, di colpo, nutrano il dubbio di
essere affetti da tumore. Si tratta, quindi, di centrare il
problema, stabilire quali sono le età di rischio e quali sono le
possibilità di intervento sia a livello di paziente che a livello
medico. Questa è una parte.
Per il resto si sta seguendo la possibilità di intervento dei
medici in altre strutture e alcuni sanitari già hanno avuto il
comando per seguire le varie pratiche che vengono svolte presso
centri specializzati nella prevenzione dei tumori, tenendo conto
che la par te più prettamente ospedaliera, più propriamente
chirurgica è un aspetto molto marginale del problema (come d'altra
parte è stato sottolineato da Minuzzo), poiché il punto principale
è di intervenire sul malato prima di farlo entrare in ospedale.
In questi termini penso si sia avviato il discorso in termini
corretti. Di volta in volta, sia direttamente al Consigliere
Minuzzo che al Consiglio, potrò dare informazioni sulle iniziative
che saranno concordate in questo campo.
Per il resto, penso che gli strumenti di indagine che sono in
dotazione negli ultimi tempi all'ospedale vadano in questa
direzione. Il sistema ecografico, il sistema TAC e tutti gli altri
sistemi che già operano nell'ospedale, vanno nella direzione di una
diagnosi precoce per escludere che ci sia un coinvolgimento di
qualsiasi organo interessato per quanto concerne l'affezione
tumorale.
PRESIDENTE
: La parola al Consigliere Minuzzo. Ne ha
facoltà.
MINUZZO - (P.S.D.I.):
Ringrazio l'Assessore per
l'articolata risposta che mi ha dato e mi ritengo soddisfatto di
quanto mi ha detto e di quanto è stato fatto finora.
Una raccomandazione: si continui su questa strada e, visto che è
stato un intervento abbastanza lungo e articolato, chiedo fin d'ora
di avere il resoconto consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK