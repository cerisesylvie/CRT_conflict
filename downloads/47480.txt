Consiglio Regionale della Valle d'Aosta - Oggetto del Consiglio n. 3749 del 19 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ALPINISMO
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3749 del 19 giugno 2024 - Resoconto
OGGETTO N. 3749/XVI - Interpellanza: "Misure per
regolamentare gli accessi al colle del Nivolet nel periodo
estivo".
Bertin (Presidente) -
Punto n. 24. Per l'illustrazione,
ne ha facoltà la consigliera Minelli.
Minelli (PCP) -
Come è noto, l'ente Parco del Gran
Paradiso ha reso noto che a partire da quest'estate sospenderà il
progetto di mobilità sostenibile "A piedi tra le nuvole", attivo
dal 2003 (quindi da oltre vent'anni) e frutto di un accordo tra
l'allora Provincia di Torino, l'Ente Parco stesso, i Comuni di
Ceresole Reale e Valsavarenche e la Regione Valle d'Aosta.
In questi anni il progetto ha imposto la chiusura al traffico
della strada che da Ceresole Reale raggiunge il piano del Nivolet
nelle giornate estive di domenica e ha promosso una mobilità
sostenibile, favorendo gli spostamenti a piedi, in bicicletta e con
navette.
Abbiamo già ricordato due settimane fa, intervenendo sulle
comunicazioni del Presidente della Regione, le proteste che si sono
sollevate da più parti nei confronti di tale decisione, in
particolare della Città metropolitana di Torino, che non risultava
essere stata consultata in merito, di Legambiente, della
Commissione internazionale per la protezione delle Alpi (CIPRA) e
di migliaia di cittadini che in poche ore hanno aderito alla
petizione
online
per chiedere di soprassedere alla
riapertura del traffico stradale. Stiamo parlando di oltre 30 mila
firme.
Il direttore del Parco, persona di cui sono note la preparazione
e la competenza, ha rilasciato varie dichiarazioni per illustrare
le motivazioni di questa scelta; tra queste - ne cito alcune -
quelle che sono state riportate, per esempio, dalla Sentinella del
Canavese il 31 maggio scorso.
Partendo dal principio che il Parco non vuole imporre scelte al
territorio ma, al contrario, mira ad una gestione condivisa, in
questi due anni si sono ripetuti i tentativi di giungere ad un
accordo con i due Comuni, quindi Valsavarenche e Ceresole, che
finora non hanno portato ad una soluzione condivisa.
Su La Stampa del 29 maggio abbiamo anche letto: "'A piedi tra le
nuvole' è stato un po' un pretesto per non pensare ad un serio
progetto di regolamentazione del traffico. In 20 anni non abbiamo
fatto nulla e ci si è accontentati delle chiusure domenicali. É ora
di guardare avanti e di proporre alla Commissione tecnica un
momento di rottura con il passato. La chiusura domenicale aveva
quasi azzerato il traffico e di fatto spostandolo negli altri
giorni della settimana, in particolare il sabato. Quest'estate
installeremo un sistema di monitoraggio degli accessi e di
misurazione degli impatti sulla fauna, farà tutto parte di un
dossier che entro fine anno presenteremo alla Commissione tecnica
per ideare un'ipotesi plausibile di regolamentazione del traffico,
valida sempre e non solo la domenica".
Sono delle considerazioni che meritano attenzione, ma,
soprattutto, io direi un approfondimento, perché se dal nostro
punto di vista si può condividere la necessità di una seria
riflessione su come tutelare meglio la fauna e più in generale
l'ecosistema del Parco, appare tuttavia strano che passi attraverso
l'apertura al traffico domenicale delle auto, che noi vediamo un
po' come una contraddizione.
Ora, tutti noi sappiamo che la Regione Valle d'Aosta è sempre
stata rappresentata all'interno del Consiglio direttivo del Parco
nazionale del Gran Paradiso, Consiglio che tuttavia ad oggi non è
stato ricostituito dopo la nomina del Presidente Durbano,
Vicesindaco di Ceresole Reale.
A proposito di questa vicenda abbiamo appreso, durante lo scorso
Consiglio - o almeno così ci è sembrato -, che la nostra Regione
non sarebbe stata minimamente informata, tanto meno coinvolta.
Il presidente Testolin, due settimane fa, aveva infatti definito
la scelta del Parco "poco comprensibile, una decisione unilaterale,
presa senza preavviso e confronto", affermazioni che tutti abbiamo
letto come una sostanziale contrarietà alla sospensione del
progetto "A piedi tra le nuvole"; tra l'altro, il Presidente in
quell'occasione - stava parlando nelle sue comunicazioni - aveva
anche annunciato una risoluzione che poi non è arrivata.
Al di là del fatto che a noi pare comunque piuttosto singolare
che la Regione nulla sapesse della questione, vista però la
posizione che è stata espressa dal Presidente, quello che vorremmo
sapere ora è questo, cioè quali interlocuzioni e quali azioni sono
state assunte nel frattempo dalla Regione Valle d'Aosta affinché
sia rivista quella decisione di sospendere il progetto "A piedi tra
le nuvole" e poi se la Regione intenda proporre altre misure, oltre
alla sospensione di circolazione nelle giornate estive di domenica,
per regolamentare gli accessi al Colle del Nivolet che, nel periodo
estivo, risultano problematici ovviamente anche durante il resto
della settimana.
Sarebbe poi anche interessante sapere magari se la Regione abbia
sentito il Comune di Valsavarenche onde comprendere quali sono
quelle difficoltà che secondo il direttore hanno impedito di
giungere ad un accordo con i due Comuni di Valsavarenche e
Ceresole, e ad una soluzione condivisa.
Presidente -
Per la risposta, il Presidente della
Regione.
Testolin (UV) -
Dans les questions et les
interpellations, il est maintenant à la mode de parler
d'interlocution, un mot qui, selon le dictionnaire, signifie
étymologiquement le fait de prendre part à un dialogue. Comme cela
avait été déjà dit lors du dernier Conseil, c'est exactement le
contraire de ce qui s'est passé au sujet de l'accès au Col du
Nivolet; dans ce cas, alors comme protocole d'accord quinquennale a
été renouvelé l'année dernière, à l'approche de la saison estivale,
le Parc a décidé, de façon unilatérale, de ne pas appliquer, au
cours de l'été 2024, ce qui était prévu par le projet "A piedi tra
le nuvole".
En tant que Région, nous pouvons être d'accord sur le fait que
les limitations, prévues par ce projet, ne sont pas suffisantes,
mais nous n'approuvons ni la méthode suivie, ni les explications
présentées, dans la mesure où, pour justifier la décision prise, il
est dit que le Parc ne veut pas imposer des choix au territoire,
alors qu'il le fait.
Ces explications disent également que, durant la journée de
fermeture, une navette avec un moteur diesel montait et descendait
continuellement et que la fermeture si courte pendant la journée
peut même s'avérer encore plus dangereuse, en termes d'accidents
routiers causés par la faune sauvage; en précisant immédiatement
après, quand tout état de cause, jusqu'à présent le Parc n'a pas
collecté de données concrètes sur ce risque. Et vous avez dit la
même chose, je crois.
Il est surtout difficile d'annoncer un dialogue quand on apprend
que le Parc a l'intention de présenter une nouvelle proposition de
gestion et qu'il veut faire cela sous réserve de la passation
d'accord avec les autres acteurs territoriaux et en particulier
avec la Cité métropolitaine de Turin et la Région autonome Vallée
d'Aoste. En réalité, cette proposition a déjà été définie en détail
et il est donc difficile de comprendre, d'une part, en quoi
consiste cet accord préalable, qui devrait d'ailleurs être exprimé
dans le cadre de la Commission technique pour l'application du
protocole d'accord et, d'autre part, ce qui se passera en cas
d'absence d'accord; par conséquent, les interlocutions auront lieu
au sein des organismes compétents, à commencer par la communauté
des parcs, dont une réunion a été convoquée dans les prochaines
jours, voire le 28 juin à Rhêmes-Saint-Georges et, espérons-le, au
sein de la Commission technique susmentionnée.
Nous déciderons, ensuite, quelles actions mettre en
œuvre en tant que Région; même à la suite des
différentes opportunités, ils pourront découler des confrontations
qui se dérouleront dans les semaines à venir.
Par contre, pour ce qui est des propositions, nous sommes
ouverts au dialogue et disposés à consulter les sujets compétents,
à propos de toute possibilité, et à partir de la situation
actuelle, vise à faire du Col du Nivolet un exemple de protection
et durabilité, en considérant également l'exemple d'autres
réalités, très renommées, qui ont décidé de mettre en place un
péage, comme le lac Braies ou le refuge Auronzo, ce qui est l'étape
la plus fréquentée vers les Tre cime di Lavaredo.
Entre temps, le mardi 25 prochain, est prévue une rencontre en
vidéo- conférence avec le Président et le Directeur du parc, les
Syndics de Ceresole Reale et Valsavarenche et l'Assesseur
compétent, afin d'approfondir la question.
Presidente -
Per la replica, la parola alla consigliera
Minelli.
Minelli (PCP) -
Oui, vous dites, monsieur le Président,
que c'est une mode maintenant de parler, dans les initiatives du
Conseil, de interlocution et de dialogue; ce n'est pas une mode, je
pense que ça devrait être l'allure que une Administration a quand
elle doit se confronter, quand elle doit parler avec d'autres
sujets.
Moi, je pense que ça devrait être le système; évidemment vous
pensez une chose différente.
Ho ascoltato quello che lei ha detto, Presidente, lei dice: "Le
limitazioni non sono sufficienti, molto probabilmente, ma non
condividiamo la modalità" e poi ha ribadito che il Parco ha preso
una decisione unilaterale.
Ora, io ho ascoltato il 16 giugno scorso un'intervista al
Presidente del Parco, Durbano, un'intervista al TG3 regionale,
nella quale il Presidente ha affermato che il 20 maggio scorso la
Giunta regionale era stata informata della proposta di chiusura
della strada nelle domeniche di luglio e agosto, e cito le parole
che ho ascoltato in quest'intervista. Il Presidente dice: "Noi
abbiamo fatto quest'illustrazione e nessuno ha battuto ciglio".
Quindi noi ci siamo oltremodo stupite, perché avevamo ascoltato in
Aula il presidente Testolin parlare di una decisione presa senza
preavviso e confronto. Adesso ha parlato soltanto più della
decisione unilaterale e non ha fatto accenno a questo "senza
preavviso e confronto".
Abbiamo fatto alcuni approfondimenti e ci risulta che invece il
preavviso ci dovrebbe essere stato e che questo preavviso sia
avvenuto alla presenza non soltanto della Giunta ma anche di
qualche Sindaco, e che ci sia stata assenza di reazioni, così come
sembra non essere pervenuta al Parco nessuna comunicazione, nessuna
risposta scritta ufficiale ad una lettera che invece era stata
inviata; una lettera del 27 maggio, di cui siamo venute a
conoscenza, in cui si diceva chiaramente: "Si intende proporre per
l'anno 2024 una modificazione dell'attuazione delle chiusure estive
della strada" e poi c'era la declinazione di quello che si
intendeva fare.
Allora c'è qualche cosa che non ci torna, perché se la decisione
effettivamente può essere considerata unilaterale, va bene, ne
prendiamo atto, ma che non ci sia stato un preavviso e non ci sia
stata un'interlocuzione, chiamiamola così, o una comunicazione, non
corrisponde alla realtà dei fatti.
Lei dice anche: "Ci saranno queste famose interlocuzioni negli
organi competenti, ci sarà una riunione il 28 di giugno ma già il
25 ci sarà un incontro", poi lei dice, Presidente, che si deciderà
la posizione.
Questo vuol dire che non avete una posizione, cioè che quelle
parole che lei ha pronunciato quindici giorni fa, e che a me
avevano fatto piacere, perché avevo pensato che la Regione avesse
una posizione chiara, che non fosse d'accordo su quella scelta che
io non condivido, invece adesso bisognerà vedere.
Noi poi abbiamo ascoltato anche le argomentazioni del Parco
sulla necessità di quest'apertura domenicale, sembra che la
necessità sia quella di avere dei dati oggettivi su cui ragionare
per una regolamentazione più incisiva e mirata. Sono delle
spiegazioni che, dal nostro punto di vista, sono piuttosto
incomprensibili, anzi, ci lasciano perplessi, perché noi non
crediamo che dirottare le auto su altri giorni della settimana sia
significativo ai fini di una maggiore tutela dell'ambiente, così
come non ci convince tanto l'ipotesi di fare cinque giorni di
chiusura totale con un allungamento un po' del periodo di chiusura
e di soprassedere alla decisione precedente. In realtà, da 72 ore
di chiusura si passerebbe a 75, quindi se si vuole andare nella
direzione di una maggiore tutela dell'ecosistema, forse bisogna
fare diversamente.
Occorre chiarezza e coerenza, vedremo che cosa verrà fuori da
questi incontri.
Presidente -
Il Presidente della Regione per una
precisazione, un minuto.
Testolin (UV) -
Se posso fare una precisazione, sennò io
faccio anche a meno di farla e la do come comunicazione la
prossima...
(intervento di un Consigliere fuori microfono)
...no, lei molto coraggiosamente ha espresso delle sue
affermazioni in funzione di un'intervista del Presidente del Parco,
che non sono citate nell'interpellanza, che smentisce quello che io
ho detto l'altro giorno in merito al fatto che noi non eravamo a
conoscenza della cosa.
Allora io non sono avvezzo a rispondere per televisione, nelle
prossime settimane avremo la possibilità di incontrare il
Presidente del Parco, al quale faremo presente che le cose che va a
dire in televisione devono essere assolutamente certificate.
Visto che è passato in Giunta per parlare di altre situazioni e
nessuno dei rappresentanti della Giunta ha percepito che ci fossero
delle variazioni in merito al progetto in questione, io penso che
debba farsi un esame di coscienza in merito a come si è espresso
nella questione.
Presidente -
Consigliera Minelli, rapidissima.
Minelli (PCP) -
Innanzitutto mi sembra che sia una cosa
un po' singolare che lei dica che io abbia il coraggio di fare
delle affermazioni in Aula riferendo un'intervista che è stata
riportata dal TG3; non so se ci voglia coraggio a riportare delle
cose, ma, al di là di questo, io non so esattamente cosa è successo
in Giunta e che cosa si è voluto dire, riporto quello che è stato
detto.
Quello che però so è che la lettera che ho citato è stata
indirizzata anche ad un Assessore della sua Giunta. Allora c'è
qualche cosa che non quadra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK