Consiglio Regionale della Valle d'Aosta - Oggetto del Consiglio n. 33 del 31 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 33 del 31 gennaio 1973 - Resoconto
OGGETTO N. 33/73 - Problemi riguardanti la strada regionale
della Valle di Champorcher. (Ritiro di Mozione)
Tonino (P.C.I.)
- Di questo problema il Consiglio
regionale non ne è nuovo, il problema del Ponte della Dora che
collega la strada 26 con la Valle di Champorcher e oltre.
Inoltre il problema della strada di Champorcher con la sua
tortuosità, la sua insufficiente larghezza della stessa, sono tutte
conseguenze che si ripercuotono negativamente sul mancato sviluppo
turistico dell'intera Valle di Champorcher; sono circa otto anni
che si parla di risolvere questo problema. In otto anni, il ponte
nuovo non si è fatto, l'allargamento della strada con
l'eliminazione di certe tortuosità si è appena provveduto per un
tratto di non appena un chilometro, l'opera che circa otto anni or
sono si parlava di fare, resta ancora quasi totalmente da fare.
Abbiamo presentato mozioni, interpellanze, ma di concreto non
abbiamo visto nulla, o quasi nulla di realizzato.
Il vecchio ponte sulla Dora, è un ponte che per la verità fa
paura passarci sopra.
Inoltre l'imbocco di quel ponte è pericolosissimo tant'è che
sovente vediamo come miracolosamente certi automezzi riescano a
rimane in bilico dopo aver travolto, quella che si può paragonare a
un recinto di un cortile.
Quindi quel ponte sia per lo stato in cui si trova, sia per la
difficoltà di imbocco rappresenta un serio e grave pericolo
permanente, fino a quando, saremo fortunati, non so, fino adesso
non è successo mai niente di grave, ma potrebbe succedere un
domani.
Ebbene, non è esagerato dire che ogni qualvolta si deve fare
quella strada soprattutto per quanto riguarda la sua tortuosità,
non si è più sicuri di far ritorno.
Tutti conoscono quella strada, specie nelle condizioni
d'inverno, ci siamo resi conto del malcontento anche, e questa
mozione ne è motivo per cui è stata presentata, ci siamo resi conto
del malcontento generale di quella popolazione il giorno in cui
fummo convocati dal Sindaco di Champorcher per la questione della
frazione Verrand.
Ebbene dico che è un vero peccato che diversi capi gruppi
consiliari che erano stato invitati a quella riunione non siano
stati presenti.
Sarebbe stata veramente una buona occasione per sentire cosa i
cittadini di quella vallata pensano degli amministratori
regionali.
Ora è inutile dire che tutto ciò non fa certamente onore
all'Amministrazione regionale, otto anni che si sente discutere per
fare quelle opere, otto anni che anche si può almeno... senza
essere presi in giro.
Sono però convinto che se a Champorcher, al posto degli attuali
albergatori, tutti i valligiani del posto, vi fosse altra gente,
altri speculatori, le opere che noi oggi lamentiamo in questa
nostra mozione sarebbero già state fatte.
Comunque è inutile polemizzare adesso, e sarebbe ingiusto
accusare solamente questa Giunta di questi fatti, perché il
problema va dal 1965 al 1969 e 1971 e non si è fatto nulla nemmeno
in quegli anni.
Questa Giunta, timidamente ha iniziato e finito il primo tronco
per l'allargamento della strada, nel piano dei lavori del 1972,
avevo lamentato che i lavori andavano troppo a rilento, che sarebbe
stato necessario appaltare più tronchi assieme al che la Giunta ha
dimostrato stupore su questa mia proposta, dicendo che si era già
stanziata una forte somma, la verità è che non si va avanti e
questa gente ha ragione di protestare.
Ora la mozione in oggetto chiede che si illustrino al Consiglio
i motivi di tale ritardo, e quando si pensa di eseguire tale opera,
in modo particolare per il ponte e per quanto si tratta
dell'argomento della strada, chiediamo che anzi che appaltare un
lotto per volta, si appaltino più lotti insieme, altrimenti
passeranno ancora degli anni, prima che l'opera possa essere
terminata, e la popolazione di Champorcher dovrà aspettare
ancora.
Dujany (D.P.)
- Mi pare che il problema interessi il
problema viario di accesso ai Comuni di Pont Bozet e Champorcher,
che si divide in tre tronchi, il problema del nuovo ponte sulla
Dora, il problema del tratto fra il nuovo ponte e l'abitato di
Hône, e il problema inerente alla strada Hône-Pont Bozet.
Per quanto riguarda il nuovo ponte sulla Dora, è stato eseguito
con il concorso dello Stato per il 50% un progetto che è stato
approvato dalla Giunta il 29 ottobre 1961. A seguito di licitazione
privata, l'opera è stata giudicata all'impresa Cave di Fleuran in
da 3 agosto 1972.
L'ufficio del Genio Civile sospendeva momentaneamente le
operazioni di consegna dei lavori per questione di registrazione di
atti presso la Corte dei Conti per quanto riguarda lo stanziamento
di competenza dello Stato.
Finalmente in data 3 gennaio la pratica veniva perfezionata sul
piano burocratico e i lavori venivano concessi definitivamente,
consegnati definitivamente il 18 gennaio e i lavori dovrebbero
essere in corso o dovrebbero iniziare in questi giorni.
Tratto di strada invece tra il nuovo ponte della Dora e il
sottopassaggio autostradale all'inizio dell'abitato di Hône;
eseguito anch'esso con il concorso dello Stato per il 50% nel 1971,
l'Assessorato ai Lavori Pubblici inoltrava la domanda di
autorizzazione per realizzare il sovrappasso ferroviario al
compartimento di Torino, contatti, confronti per quanto riguarda il
progetto, per quanto riguardava l'autorizzazione del progetto da
parte del Ministero dei trasporti, progetto che era stato approvato
in via di massima recentemente, in data 27 novembre 1972, e ora si
sta approvando la relativa bozza di convenzione che dovrebbe essere
portata prossimamente all'approvazione della Giunta.
Per quanto riguarda invece il proseguimento dei lavori di
allargamento nel tratto Hône Pont Bozet sono stati eseguiti lavori
pe circa 120 milioni, sono in corso di appalto lavori per 90
milioni già stanziati nello scorso anno, e con ulteriore
stanziamento di altri 50 milioni nel prossimo programma dei lavori
pubblici per un complessivo di 140.000.000.
Quindi penso che prossimamente si dovrà provvedere all'inizio
dei lavori della costruzione del ponte, al perfezionamento delle
pratiche per il tratto Hône-Dora e abitato Hône e all'appalto di
circa 140.000.000 per il tratto, per la continuazione del tratto
Hône-Pont Bozet, naturalmente se dobbiamo affrontare questo
problema, in un modo decisivo per cercare di dare duna rete viaria
valida di collegamento a quel Comune dovremmo affrontarlo con dei
metodi amministrativi diversi da quelli adottati tradizionalmente,
metodi che potrebbero essere un appalto concorso con pagamento
dilazionato, come adotta lo stato in certe iniziative, oppure con
degli stanziamenti particolarmente elevati, destinati a quella sola
opera.
Comunque quest'anno devono iniziarsi questi lavori.
Non so se sia vero - probabilmente è da otto anni che se ne
parla, però mi pare che le pratiche sul piano concreto sono
iniziate mi pare solo un paio di anni fa.
Il Comune di Champorcher si trova in una situazione così di
estrema depressione, depressione sul piano economico e depressione
sul piano morale, da parte della popolazione che è una conseguenza,
naturalmente, la popolazione si vede morire. É una popolazione di
montagna, in cui lo spopolamento si verifica in proporzione
veramente impressionante e veramente impressionanti e veramente
preoccupanti.
Penso che la soluzione della strada sia un mezzo per risolvere
questo problema, ma non sia naturalmente il fine definitivo.
Per risolvere questo problema ci vorranno accanto a questi
stanziamenti, per migliorare questa infrastruttura stradale, ci
vogliono altri finanziamenti di altro tipo e di altro genere, per
ridare la possibilità di vita economica alla popolazione che ancora
risiede in quella zona.
Manganoni (P.C.I.)
- Noi avevamo presentato una mozione,
la più vecchia del 1967, sei anni, fa, no.
Questo non è per mettere sotto accusa nessuno, ma per dire che
il problema si sta trascinando e i primi sopralluoghi per il ponte
erano stati fatti nel 1965. Quindi otto anni fa.
Ora, la prosecuzione della strada, dal ponte fino al
raggiungimento dell'attuale strada regionale ci sono i terreni?
Perché anni fa, non c'era la totale disponibilità dei terreni,
ancora, quindi secondo me, quello dovrebbe essere il primo problema
da affrontare, perché se non c'è la totale disponibilità dei
terreni, la strada non si fa.
Quindi, so che due anni fa non c'erano, chiedo se oggi ci
sono.
Poi mi risulterebbe che quando hanno costruito l'autostrada e
peccato che il Comm. Pedrini sia assente - lui forse se lo ricorda
- ma penso che il Geom. Chamonin, forse non l'avrà dimenticato,
c'era un impegno da parte dell'autostrada di contribuire con una
cifra che non mi ricordo, per la costruzione di questa opera.
Tant'è vero che in un'interpellanza, in una di queste mozioni
che noi avevamo presentato in Consiglio, il Presidente
dell'autostrada che era anche Consigliere regionale ha detto:
l'autostrada è disposta a versare la cifra pattuita, però la
Regione si dia da fare per fare il lavoro.
In questo caso il Presidente dell'autostrada aveva ragione.
Ora quella cifra è ancora a disposizione della Regione, no,
perché il Presidente ha accennato "contributi dello Stato,
partecipazione della Regione" d'accordo ma questa cifra della SAV,
vorrei sapere se è ancora a disposizione, cioè la SAV si ricorda
ancora dell'impegno, se quell'impegno è ancora valido, perché non
so se aveva una scadenza, e quindi erano decine di milioni, mi pare
70-80 posso anche sbagliarmi, che dovrebbero contribuire ad
accelerare i lavori.
Sul proseguimento e l'allargamento della strada dice il
Presidente - 90.000.000 in appalto e 50 per il 1973? Sono 140, beh,
cosa se ne farà di un altro chilometro o due; la parte più costosa
è fatta.
Vero? Però effettivamente sono cifre piccole, sono cifre che se
andiamo avanti di questo passo, quando si arriva lassù non ci sarà
più nessuno, no?
Pertanto bisognerebbe accelerare, e qui non voglio criticare
nessuno, ma sul bilancio del 73 che discuteremo presto, si è un
pochino più generosi verso l'ALPILA, per cui sono stanziati
400.000.000 per infrastrutture, però... questa è una piccola
considerazione en passant, comunque io penso che bisognerà in
avvenire accelerare, perché o la si allarga la strada e allora
facciamo presto, prima che siano via tutti, no?
Se no, se andiamo avanti di questo passo, non ci sarà più
nessuno, o quasi...
Manganone (D.C.)
- Solo alcune richieste di
informazione.
Ho sentito prima parlare dal Presidente della Giunta di un
cavalcavia, vorrei sapere se il cavalcavia si trova nella posizione
dell'attuale passaggio a livello oppure si trova molto più a monte
verso la strada del... a monte vero la costruzione del nuovo
ponte.
Comunque non ha importanza, Presidente, io volevo solo dire
questo che il sovrappasso è all'altezza dell'attuale passaggio a
livello, certamente prima bisognerà pur sistemare il ponte
vecchio.
È evidente.
Il secondo chiarimento che vorrei, è questo: ho sentito parlare
che oltre al lotto appaltato dalla Giunta Bordon, ci sono altri
80.000.000 vorrei sapere se questi sono stati appaltati, oppure
sono già stati dati a trattativa privata, e a chi sono stati
dati.
Il Presidente, se non sbaglio, ha detto che oltre al tronco dei
100 e rotti milioni, appaltato nel 69-70, ci sono altri 80.000.000,
vorrei sapere se questi 80 milioni sono stati dati a qualche
impresa o se è la medesima impresa che ha fatto il lotto
precedente... (
Voce
)
Montesano (P.S.D.I.)
- Allora dopo le assicurazioni del
Presidente della Giunta, Consigliere Tonino proponente cosa
dice?
Tonino (P.C.I.)
- Io prendo atto delle risposte che ha
dato il Presidente della Giunta...
Montesano (P.S.D.I.)
- Questa per me è una mozione,
perché delibera di invitare la Giunta a fare qualche cosa, in ogni
modo, sarà suo giudizio di dire che non è una mozione, a mio
giudizio è una mozione, quindi o va votata o va ritirata.
Tonino (P.C.I.)
- Noi volevamo solo che il Presidente
della Giunta dicesse in Consiglio le cose che chiedevamo nella
mozione; il Presidente della Giunta ce le ha dette - adesso da
parte nostra se siamo soddisfatti o meno soddisfatti questo è un
altro discorso, perché anch'io ritengo che gli stanziamenti di
90.000.000 - prima considerazione che faccio - i 90.000.000 erano
stati stanziati nel 1972 e non so per quale motivo non sia
appaltato nel 1972, seconda considerazione, ritengo che i
50.000.000 stanziati nel 1973 siano poca cosa, in considerazione
alla situazione in cui viene a trovarsi quella Valle; insomma il
Presidente stesso ha avuto una riunione con gli amministratori
lassù e ha visto in quali condizioni di disagio si trova quella
gente?
Quindi, tutto sommato non è che sia troppo soddisfatto,
comunque, se volete starci dietro a questo problema siamo ancora in
tempo a stornare delle cifre da altri posti per portarli in questo
voce.
Montesano (P.S.D.I.)
- Ora, siccome il Presidente della
Giunta ha già illustrato... (
Tonino:
Appunto, noi la mozione
la ritiriamo) ...allora si passa all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK