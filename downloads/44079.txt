Consiglio Regionale della Valle d'Aosta - Oggetto del Consiglio n. 1145 del 12 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1145 del 12 gennaio 2022 - Resoconto
OGGETTO N. 1145/XVI - Interrogazione: "Valutazione della
congruità di personale sanitario impiegato nelle USCA a fronte
della quarta ondata di contagi Covid".
Bertin (Presidente) -
Punto n. 17. Risponde l'assessore
Barmasse.
Barmasse (UV) -
Le domande dell'interrogazione sono:
quanti medici e quanti infermieri siano impiegati nell'unità
speciale di continuità assistenziale, suddividendo i dati per
distretti socio-sanitari e specificando il numero di ore
settimanali che ogni soggetto ha svolto nel mese di dicembre 2021 e
se valuto tali risorse sufficienti in relazione alla quarta ondata
di contagi Covid.
Con riferimento all'oggetto dell'interpellanza, ritengo
anzitutto importante rammentare che le modalità di attivazione
dell'unità speciale di continuità assistenziale, le USCA, sono
quelle specificate nel piano di potenziamento e riorganizzazione
della rete assistenziale territoriale previsto dall'articolo 1
comma 1 del Decreto Legge 34/2020 e facente parte del programma
operativo per la gestione dell'emergenza da Covid-19 ai sensi
dell'articolo 18 comma 1 del Decreto Legge 18/2020, adottato con
deliberazione della Giunta regionale n. 1070 in data 16 ottobre
2020.
Nel mese di dicembre 2021 la sede delle USCA è stata individuata
presso il poliambulatorio di Aosta dove, di concerto con il medico
referente, si è ritenuto opportuno centralizzare il servizio,
tenuto conto che a differenza delle precedenti ondate epidemiche il
numero degli accessi domiciliari è ridotto, mentre maggiore è la
necessità di monitoraggio telefonico.
Nonostante le note difficoltà dovute alle carenze di personale
disponibile, nel mese di dicembre 2021 erano quotidianamente
presenti in servizio USCA tre medici con orario 08:00-18:00 e due
infermieri rispettivamente con orario 08:00-16:00 e
10:00-18:00.
Nella giornata del 25 dicembre è stata presente soltanto
un'infermiera per mancanza di figure mediche, che però non ha
riscontrato la necessità d'intervento dei medici di continuità
assistenziale o del CUS 118, con i quali era comunque in
collegamento funzionale.
Attualmente le risorse sanitarie dedicate alle USCA sono
sufficienti, riuscendo a garantire tutte le visite domiciliari e la
selezione dei casi da avviare alla terapia con anticorpi
monoclonali.
Presidente -
Per replica, la consigliera Spelgatti.
Spelgatti (LEGA VDA) -
La risposta mi lascia alquanto
perplessa, a dir poco.
Per affrontare questa emergenza pandemica, già nel dicembre 2020
come Lega avevamo individuato, sulla base di quello che era
accaduto nel corso delle varie ondate di questa emergenza Covid del
2020, due criticità importanti.
Una era quella relativa al tracciamento, la seconda era quella
relativa al territorio.
Il tracciamento perché era fondamentale il fatto d'individuare i
contatti dei pazienti positivi in maniera tale da intervenire e
cercare di limitare i focolai.
Seconda, quella del territorio attraverso le USCA, perché la
cosa più importante è cercare di limitare i danni e l'afflusso
sull'Ospedale Parini - tra l'altro abbiamo un unico polo
ospedaliero - e rafforzare pesantemente il territorio; questo
perché chiaramente il tutto fornisce un'assistenza differente ai
pazienti Covid, toglie la pressione sull'Ospedale e ci sono anche
delle ripercussioni in tutto questo riguardo agli effetti sulla
zona gialla, zona rossa e quant'altro.
La nostra proposta all'epoca era - sia per il trattamento sia
per le USCA - di reperire soggetti potenzialmente disponibili, in
caso di necessità, a occuparsi del predetto tracciamento e il
meccanismo era lo stesso per le USCA, la predisposizione di un
elenco di questi soggetti, la preventiva formazione degli stessi,
la pianificazione di una procedura automatica e, a seconda del
crescente numero di contagi, l'immediato proporzionale aumento del
personale attivato per il tracciamento dei contatti.
Per le USCA dicevamo: "Vale il medesimo discorso dell'elenco
delle risorse potenzialmente disponibili già formate e che il
numero di quelle attivate deve essere dinamicamente rapportato ai
bisogni senza necessità di delibere di Giunta specifiche, il tutto
attraverso la predisposizione di una delibera quadro che pianifichi
una procedura con immediato proporzionale aumento del personale
chiamato in relazione al superamento dei vari scaglioni che
individuano il numero di persone contagiate".
Questa era la proposta che noi facevamo in un momento in cui
c'era un periodo meno urgente riguardo all'emergenza ed era:
"cerchiamo di pianificare a monte, appena saremo più tranquilli, in
maniera tale da prepararsi nei momenti di tranquillità a eventuali
ondate successive e creiamo delle strutture che facciano sì che ci
siano dei meccanismi automatici di attivazione del personale, sia
per il tracciamento che per le USCA, per poter essere pronti alle
prossime ondate". Tutto questo non è stato fatto.
Lei mi ha detto: "Sono stati centralizzati i servizi" e poi le
risorse sono addirittura diminuite; "abbiamo tre medici e due
infermieri" e poi non mi sono state dette quante ore settimanali
per ogni soggetto, perché sono stati messi soltanto gli orari
genericamente e poi mi si dice che c'è stata una infermiera, "Ma
tanto è sufficiente il consulto telefonico".
Questo è proprio il vulnus del nostro sistema, perché, in
realtà, invece bisognerebbe andare assolutamente a casa ad
assistere i pazienti, se vogliamo evitare le pressioni
sull'Ospedale Parini e oltretutto stare veramente vicino ai
pazienti e poterli aiutare.
La risposta del fatto che è più che sufficiente fare il consulto
telefonico le dico che non funziona, perché abbiamo, oltretutto,
una quantità infinita di persone che ci segnalano non solo tutte le
difficoltà che ci sono nell'avere contatti telefonici con le USCA,
ma alcuni ci segnalano anche, da parte di alcuni dei soggetti
facenti parte di queste USCA, comportamenti anche ben poco
accettabili, anche se è riferito solo ad alcune persone che
svolgono questo servizio, non a tutte, però sono delle segnalazioni
specifiche: comportamenti anche estremamente maleducati e poco
attenti alle esigenze del paziente, soprattutto nel momento in cui
si trovano dall'altra parte del telefono delle persone che hanno
deciso legittimamente di non sottoporsi al vaccino.
Direi che purtroppo non solo non avete accolto le proposte che
avevamo fatto ma si è andati addirittura nella direzione
opposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK