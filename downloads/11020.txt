Consiglio Regionale della Valle d'Aosta - Oggetto del Consiglio n. 2013 del 22 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2013 del 22 aprile 1991 - Resoconto
OGGETTO N. 2013/IX Aggiornamento del piano regionale di
protezione civile.
Presidente
Do lettura del testo della
delibera:
Deliberazione Il Consiglio
- Richiamata la deliberazione del Consiglio Regionale n.
3672/VIII del 20 aprile 1988, vistata dalla Commissione di
Coordinamento con n. 3801 del 5 maggio 1988, con la quale veniva
approvato il piano regionale di protezione civile, dele­gando alla
Giunta l'approvazione di piani settoriali (valanghe, alluvioni,
frane, crollo dighe, chimica industriale, incendi, nu­cleare,
inagibilità rete viaria principale);
- Ritenuto opportuno un aggiornamento del piano
stesso;
- Richiamato il voto favorevole espresso dal Comitato
Regionale al nuovo piano regionale di protezione civile, espresso
nella seduta del 30 novembre 1990;
- Richiamati la Legge 8 dicembre 1970, n. 996, il D.P.R. 6
febbraio 1981, n. 66; la Legge 16 maggio 1978, n. 196 e la Legge
regionale 18 febbraio 1983, n. 4;
- visto il parere della III Commissione consiliare
permanente;
delibera
1) di approvare l'allegato piano regionale di protezione
civile;
2) di delegare la Giunta all'esecuzione del piano
stesso.
Presidente
Ha chiesto di parlare l'Assessore
all'Agricoltura, Foreste ed Am-biente Naturale Lanièce, ne ha
facoltà.
Lanièce (DC)
L'aggiornamento del piano regionale
di protezione civile in esame, ricalca nella sostanza il documento
tuttora vigente, ap­provato il 20 aprile 1988 dal Consiglio
regionale.
Anche se sulla stessa delibera del Consiglio regionale si
dele­gava la Giunta per le eventuali variazioni, si è ritenuto
oppor­tuno di portare il presente aggiornamento alla valutazione
del Consiglio, perché ci sono state alcune innovazioni e delle
estensioni che si sono rese necessarie, a seguito delle nuove
normative entrate in vigore successivamente all'approvazione del
piano stesso.
L'aggiornamento del piano si distingue:
1) aggiornamento sulla base della normativa più recente nel
frattempo intervenuta, legge regionale n. 94 del 26 novembre '87,
"Rete di rilevamento ambientale"; legge regionale n. 37 del 27
maggio '88, "Corpo valdostano vigili del fuoco volontari"; D.P.R.
n. 175/88, "Attuazione direttive CEE 82/501, direttiva Seveso";
legge regionale n. 22 del 5 aprile '89, "Ordinamento delle guide
alpine"; circolare n. 15 del Ministero della Protezione Civile del
9 giugno '90, "Dighe ed invasi".
2) più puntuale e completa citazione della normativa di
riferi­mento là dove è ritenuto utile;
3) più esauriente definizione delle competenze di enti,
ammi­nistrazioni, comandi ed associazioni interessate agli
interventi di protezione civile;
4) inserimento di enti non elencati in precedenza:
Sovrintendenza agli studi, società autostrade valdostane;
5) definizione di composizione procedure operative degli
organi­smi di protezione civile;
6) sintetica trattazione delle specifiche situazioni di rischio,
non elencate nel piano in vigore;
7) elencazione essenziale dei dati statistici e delle risorse
esi­stenti nel territorio regionale;
8) suddivisione del documento in due fascicoli.
Nelle parti del piano sono state portate delle rielaborazioni ed
inseriti dei nuovi, o rifatti completamente dei testi.
Capitolo I, Generalità, l'oggetto degli interventi è stato
rielabo­rato; quelli che non sono stati toccati è inutile che li
citi perché rimangono uguali al precedente piano.
Nel settore ausiliari è stato inserito: centro di
smistamento.
"Attribuzione competenze" è stato rielaborato: competenze dei
sindaci, vigili del fuoco, questura, carabinieri, polizia stradale,
guardia di finanza, ferrovie dello stato, Enel, Sip, Poste e
Telecomunicazioni, corpo forestale valdostano, aeroporto regio­nale
Corrado Gex, forze armate, soccorso alpino valdostano, corpo
valdostano vigili del fuoco volontari, volontariato in ge­nere.
Sono stati inseriti
ex novo
: società autostrade valdostane e
sovrintendenza agli studi.
Modalità di attuazione del piano: rielaborati pre-allarmi e
al­larmi. Nuovi inserimenti: segnalazioni, ricognizioni.
Modalità operative: nuovi inserimenti sono l'informazione alla
popolazione, l'evacuazione di strutture abitative, il soccorso
sanitario.
Emergenze particolari: nuovi inserimenti sono valanghe, ri­schio
idrogeologico, inagibilità rete viaria principale, rischio chimico
industriale, rischio nucleare, incendi boschivi ed altre
emergenze.
Negli allegati sono stati rielaborati
ex novo
: sale
operative del centro coordinamento soccorsi, centro operativo,
l'unità assi­stenziale di emergenza, centro di smistamento
regionale, mes­saggi e modulistica, le risorse, recapiti enti e
personale interes­sati alla protezione civile, rielaborazione, le
trasmissioni, leggi e regolamenti attinenti alla protezione
civile.
La protezione civile intende per il futuro continuamente
ag­giornare questo piano, affinché lo stesso abbia snellezza e sia
sempre di attualità per i casi di necessità. Quindi questi
ag­giornamenti verranno fatti con frequenza biennale, salvo che ci
siano delle cose più urgenti per le quali dover immediatamente
portare delle variazioni.
Presidente
E' aperta la discussione. Ha chiesto di
parlare il Consigliere Louvin, ne ha facoltà.
Louvin (UV)
Je voudrais simplement poser à
l'Assesseur deux petites ques-tions. L'une concernant la
formulation de la délibération qui nous est proposée dans la partie
où elle demande:
di delegare alla Giunta l'esecuzione del
piano
. Je pense que c'est déjà dans ses propres attributions du
gouvernement régional, donc il me paraît tout à fait superflu, mais
c'est une question purement formelle et n'a pas une très grande
importance.
L'autre est de nature tout a fait différente et concerne la
né­cessité d'avoir des liaisons directes avec les régions
frontaliè­res. J'ai l'impression que dans l'ensemble, le plan qui
nous est proposé est plutôt centré à l'intérieur de la Région et ne
porte pas suffisamment d'attention sur les dangers qui peuvent
avoir une dimension interrégionale.
J'ai vu, surtout pour ce qui con­cerne
il rischio chimico
industriale
, qu'il y a une tendance à sous-évaluer les effets
possibles de certaines fuites de gaz et cetera:
non si ritiene
possano comportare rischi rilevanti nella regione, trattandosi di
nubi di cui si presume il progressivo de­cadimento durante il moto
migratorio
.
Je ne sais pas si cela correspond à la vérité, c'est-à-dire que
ce sont des dangers très modestes. Je pense plutôt qu'il faut faire
une grande attention, parce que les faits récents non seulement en
Italie mais même ailleurs, prouvent qu'il y a une extension très
rapide de cer­tains phénomènes.
Je voudrais demander précisément, quels sont les moyens de
liaison, prévus avec le canton Valais et avec la région de Savoie
pour éviter que l'on passe nécessairement à travers les autori­tés
des différents états et donc qu'il y ait un ralentissement soit
dans les alertes soit dans les opérations de sauvetage. Je pense
aussi à un certain nombre d'autres dangers qui peuvent se produire
à la montagne: comment sont-elles coordonnées les actions de
sauvetage, quels sont les organismes de liaison en­tre nos
hélicoptères; les hélicoptères qui sont en fonction du côté
valaisan ou du côté savoyard.
C'étaient là les deux précisions que je voudrais demander à
l'Assesseur, s'il peut bien me les donner.
Presidente
E' chiusa la discussione generale.
Ha chiesto di parlare l'Assessore all'Agricoltura, Foreste ed
Ambiente Naturale Lanièce, ne ha facoltà.
Lanièce (DC)
Le affermazioni che sono state fatte
circa i danni che si possono avere, sono state fatte da tecnici; io
non sono in grado di appu­rare se corrispondono a verità o
meno.
Per la questione dei collegamenti c'è l'agganciamento, che era
già stato fatto in precedenza, con il piano Mercurio in campo
nazionale, collegato con il Ministero degli Interni.
Per quanto concerne i collegamenti con le regioni svizzere e
francesi, dobbiamo farli tramite il Ministero degli Interni e non
direttamente con loro. Queste sono di nuovo affermazioni che sono
state fatte a domande che avevamo posto in merito ad un
collegamento diretto. Pertanto non sono stati portati avanti
collegamenti con queste regioni; ci sono dei collegamenti, ma
diciamo in via informale, non ufficiale.
Se c'è da approfondire, si potrà vedere se queste affermazioni
corrispondono a verità, o se sono state fatte con superficialità.
Pare di no perché è un piano che esisteva già, quindi è stato fatto
con una certa cognizione di causa.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK