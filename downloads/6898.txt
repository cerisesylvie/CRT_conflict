Consiglio Regionale della Valle d'Aosta - Oggetto del Consiglio n. 1401 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1401 del 26 giugno 1985 - Resoconto
OGGETTO N. 1401/VIII - INIZIATIVE PER IL RECUPERO, A FAVORE
DELLA REGIONE, DI SOMME RELATIVE AI PROVENTI DEL GIOCO AMERICANO
(PUNTO E BANCO). (INTERPELLANZA).
PRESIDENTE
: Do lettura dell'interpellanza presentata dal
Consigliere Aloisi:
INTERPELLANZA
VENUTO A CONOSCENZA di due distinti estratti di deliberazione
relativi all'introduzione, in via sperimentale, presso la Casa da
Gioco di Saint-Vincent, da parte della Società SAISET del nuovo
gioco e di un nuovo tavolo, "Punto Banco", e più precisamente:
a) l'estratto di deliberazione della Giunta regionale presa
d'atto n. 922 del 26/2/1982, presenti i signori Mario Andrione,
Guido Chabod, Angelo Pollici-ni, Augusto Rollandin, Sergio Ramera,
- intervenuto quest'ultimo all'adunanza alle ore 9,17 dopo la
trattazione dell'oggetto n. 867 - e Sig.na Maria Ida Viglino i
quali, preso atto di quanto riferito dall'ex Presidente Andrione
hanno concordato unanimi sulla introduzione, in via sperimentale,
del "Punto Banco" da parte della società SAISET, dietro il
corrispettivo forfettario per giornata di funzionamento del gioco
di £ 500.000;
b) l'estratto di deliberazione della Giunta regionale presa
d'atto n. 5692 del 22/10/1982 presenti i signori Mario Andrione,
Giuseppe Borbey, Guido Chabod, Ettore Marcoz, Angelo Pollicini,
Augusto Rollandin i quali, preso atto di quanto riferito dall'ex
Presidente Andrione hanno deciso di concordare, unanimi,
sull'introduzione in via sperimentale di un nuovo tavolo di "Punto
Banco" da parte della società SAISET, dietro il corrispettivo di
lire un milione per giornata di apertura, da aggiungersi alla quota
degli introiti realizzati dagli altri giochi americani;
CONSIDERATO che per il tramite di due atti amministrativi, come
tali definiti negli stessi verbali di deliberazione sopracitati, si
è in effetti stabilita sia la corresponsione di un corrispettivo
forfettario per giornata di funzionamento del gioco di lire
500.000, sia - successivamente - il corrispettivo di lire 1.000.000
per giornata di apertura in relazione alla introduzione del nuovo
gioco del "Punto Banco" ricorrendo alla "forfettizzazione" al fine
di escludere con la scusa della sperimentazione un qualsivoglia
controllo regionale sul funzionamento e sugli effettivi incassi del
"Punto Banco";
RILEVATO che l'introduzione, fra i giochi americani del nuovo
gioco "Punto Banco" pur essendo definita sperimentale comportava
per la sua stessa natura di gioco cosiddetto americano rientrante
nella Convenzione già stabilita rep. n. 5917 del 4/8/1981 una
decisione di spettanza e di competenza del Consiglio regionale e
non già della Giunta regionale;
CHE solo dopo il blitz operato dalla Guardia di Finanza si è
venuti a conoscenza dell'abuso perpetrato esautorando la competenza
del Consiglio regionale con l'artifizio del ricorso alle "prese
d'atto" che non solo non sono soggette al visto di legittimità
della Commissione di Coordinamento prevista dallo Statuto Speciale,
ma eludono altresì la conoscenza del Consiglio regionale;
CHE infine i provvedimenti abusivi della Giunta regionale -
sopramenzionati - non sono stati assunti in via d'urgenza e nelle
forme di veri e propri atti amministrativi, cioè di deliberazioni
che avrebbero dovuto, ai sensi dello Statuto, ottenere la ratifica
da parte del competente Organo regionale;
ACCERTATO che le prese d'atto abusive adottate dalla Giunta
regionale, come sopra specificato, pur essendo chiaramente false e
prive di effettiva portata decisionale deliberativa, sono però
servite ad impedire di fatto ed in via continuativa il controllo da
parte del Commissario regionale pro-tempore, nonchè dei controllori
regionali, incaricati della sorveglianza sull'andamento di tutti i
giochi posti in essere presso la Casa da Gioco di
Saint-Vincent;
E CHE con la "forfettizzazione" si è consentito per il tramite
di tali prese d'atto il realizzarsi di colossali incassi fuori da
qualsivoglia controllo contabile in violazione della Convenzione in
vigore e dei criteri di ripartizione di cui al contratto operante
senza l'autorizzazione del competente Consiglio regionale;
PRESA VISIONE infine di due distinti processi verbali di
constatazione del Nucleo regionale di Polizia Tributaria della
Guardia di Finanza di Torino: il primo prot. n. 132226/77727 del
26/4/1985 con il quale solo per "Punto Banco" è stata accertata una
sottrazione di £ 8.789.956.000 ed il secondo del 22/3/1985/5
gruppo, terza sezione, nel quale viene riferito che le sottrazioni
degli incassi sono avvenute a partire dal 1° giugno del 1982 mentre
l'inizio del gioco risale al 4 febbraio dello stesso anno, con
gravissimo danno degli interessi regionali, e con violazioni del
D.P.R. n. 640/1972,
APPURATO che la prima presa d'atto ideologicamente falsa e
priva di efficacia reale adottata dalla Giunta regionale reca la
data del 26/2/1982, con verbale n.
922,
mentre sulla base
del verbale di constatazione della Guardia di Finanza il gioco
"Punto Banco" sarebbe addirittura iniziato il 4/2/1982 senza la
benchè minima parvenza di legalità, ben 22 giorni prima di una
semplice presa d'atto, avente lo scopo di eludere il controllo
regionale con una "forfettizzazione" i cui importi erano ridicoli
rispetto all'effettiva potenzialità del gioco accertato a più
riprese;
INTERPELLA
- l'Assessore regionale pro-tempore alle Finanze per sapere
quali passi intende compiere in quanto Organo Esecutivo della
Regione, ai sensi dell'art. 32 dello Statuto, per procedere al
recupero delle somme rubate;
- il Presidente pro-tempore della Giunta regionale nella sua
veste di legale rappresentante della Regione per sapere:
a) se la Regione Autonoma Valle d'Aosta intende o meno
costituirsi parte civile contro i signori Mario Andrione, Giuseppe
Borbey, Guido Chabod, Ettore Marcoz, Angelo Pollicini, Sergio
Ramera, Augusto Rollandin, Maria Ida Viglino, per avere essi
d'intesa con gli amministratori della società SAISET impedito il
controllo contabile, fiscale e di funzionamento del gioco americano
"Punto Banco" consentendo nella fattispecie le sottrazioni sopra
elencate a danno dell'Amministrazione regionale;
b) se l'Amministrazione regionale intende costituirsi parte
civile contro gli Amministratori e gli Azionisti della SAISET che
hanno materialmente realizzato le sottrazioni di cui trattasi, con
la complicità della Giunta regionale;
c) se e come l'Amministrazione regionale, avviando un
procedimento e le istanze di legge presso la Corte dei Conti,
intende ritornare in possesso dei proventi sottratti al gioco
americano "Punto Banco" citando gli interessati amministratori e
della società SAISET, (cosi come è avvenuta per i meno fortunati
controllori regionali che si vedono privati di 1/5 dello stipendio
per avere "illegittimamente" percepito in buona fede onorari non
dovuti).
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Colleghi Consiglieri, è sbagliato
credere o lasciare intendere che alla base della mia iniziativa vi
sia l'intento di fare politica utilizzando espedienti di natura
giudiziaria. Il ricorso alla Magistratura, nel caso specifico,
altro non è che un dovere d'ufficio, un'assunzione di
responsabilità volta a chiarire in tutta la sua portata il danno
subito dalla Regione, le cause e le complicità che hanno permesso
il concretizzarsi delle sottrazioni al Punto Banco. Se è vero che
una semplice presa d'atto, proprio perché evita i normali controlli
deliberativi e di legittimità, esce dalla norma amministrativa e da
qualsiasi prassi decisionale prevista dal diritto costante, un dato
emerge tuttavia a testimoniare la gravità eccezionale
dell'espediente posto in essere dalla Giunta regionale - faccio
riferimento alla Giunta in carica nel 1982 - per scavalcare
l'Assemblea consiliare, ignara di simili intrallazzi, per sfuggire
al visto di legittimità, ed infine, cosa ancor più grave, per
impedire di fatto il controllo amministrativo del personale
preposto alla vigilanza sui giochi presso il Casinò di
Saint-Vincent, così come previsto dall'art. 5 della Convenzione
Regione-SITAV-SAISET che dice testualmente: "Gli orari di apertura
e chiusura di tali giochi saranno stabiliti nell'ambito del normale
orario di apertura del Casinò.... Potranno pure essere disposte ed
attuate anticipazioni e protrazioni degli orari per i giochi
americani, purché siano garantiti i servizi di segretariato,
controllo tessere e controllo amministrativo".
Il dato che ne scaturisce è questo: nulla sapevano il Consiglio
regionale, nè la Commissione di Coordinamento, nè i controllori
regionali, stipendiati proprio per compiere il loro dovere ed
impediti ad esercitarlo con un simulacro di deliberazione, mi
riferisco alle prese d'atto, le quali non sono soggette nè a
controlli amministrativi nè a controlli legislativi. Invece loro
sapevano, potevano prendere atto, concordavano unanimi
sull'attuazione di un esperimento della dimensione di centinaia di
milioni. E loro chi sono? Sono i signori che compaiono sulle prese
d'atto, sono i responsabili di un fatto del quale certo non è
possibile affermare che faceva tutto Andrione, mentre loro non
sapevano nulla.
Ecco le domande che pongo al Presidente e che investono tutta la
questione: con quali criteri il forfait è passato da 500 mila lire
ad 1 milione al giorno? Chi lo ha deciso? Perchè il Consiglio
regionale è stato tenuto all'oscuro di una simile potenzialità che,
da sola, con il Punto Banco valeva almeno 30 milioni al giorno, da
suddividere esattamente come i proventi degli altri giochi
americani. Per quale ragione un esperimento dura così a lungo e non
viene ricondotto nella logica di tutti i giochi americani
introdotti? Per quali motivi i controllori regionali per un certo
periodo di tempo, all'inizio, venivano chiamati a firmare il
borderò - mi riferisco sempre ai borderò parziali - dove sono
finiti i borderò del Punto Banco? Se è vero che il Punto Banco,
come il tout-va, erano giochi introducibili in via sperimentale e
da forfettizzazione, qual era l'autorità preposta a stabilire la
cifra forfettaria? Chi, se non la Giunta prima ed il Consiglio poi,
aveva il potere di decidere la quota forfettaria, e come faceva il
Consiglio regionale a sapere l'ammontare della quota stabilita per
il forfait?
Ecco la verità, la Giunta non ha mai deliberato: ma allora chi
ha deciso la quota forfettaria? Chi si è sostituito agli organi
regionali? Siccome le prese d'atto non sono atti amministrativi,
bensì espedienti per trarre in inganno gli ingenui o presunti tali,
dove è la fonte giuridica, legale dei proventi del Punto Banco
incassati dalla Regione? Nel bilancio regionale i proventi del
Punto Banco sono neri, ed intendesi per neri che non hanno
legittimità contabile, proprio perché la forfettizzazione in realtà
è stata operata e praticata, ma mai decisa, nè dalla Giunta nè dal
Consiglio. E poi, siccome non è mai stato definito l'importo di
simili quote a forfait, i proventi del Punto Banco avrebbero dovuto
essere suddivisi, in assenza di decisioni della Giunta e del
Consiglio, secondo i parametri in vigore per tutti i giochi
americani, quindi nella parte "Entrate" dell'esercizio finanziario
1982-83, mentre i proventi derivanti dalla convenzione
Regione-SITAV-SAISET, con riferimento ai giochi americani, sono
decurtati della cifra reale spettante alla Regione in base ai
criteri di ripartizione stabiliti dal Consiglio regionale e non vi
è allegata al bilancio nessuna deliberazione regolare che consenta
l'introito derivante dalla forfettizzazione, in quanto nessun atto
ufficiale della Regione valle d'Aosta ha mai stabilito l'importo
della forfettizzazione stessa. La cifra, prima di 500 mila lire,
poi di 1 milione, è stata versata arbitrariamente, senza
autorizzazione, senza il supporto di un regolare atto
amministrativo, quindi è fasulla, è il frutto di accordi presi
sotto banco dalla Giunta Andrione nel 1982, che ha concesso alla
Società SAISET un permesso scritto di rubare. E mi domando: per
quali ragioni gli uffici finanziari della Regione non hanno mai
fatto una simile scoperta in via amministrativa? Anche loro, in
buona fede, hanno scambiato le prese d'atto per regolari
delibere?
Qui colleghi Consiglieri, si chiude il cerchio; loro sapevano ma
tacevano, mentre gli altri, per intenderci quelli della SAISET,
rubavano a piene mani con il tacito consenso, volontario o
involontario - lo vedremo in seguito - della Giunta regionale di
allora. Ecco perché il sottoscritto ha presentato denunzia; perché
questa associazione, volta a favorire la SAISET, ha creato danni
per miliardi, e sono danni già documentati ed ulteriormente
documentabili grazie all'esemplare lavoro della Guardia di
Finanza.
Ora voglio darvi la prova solare, come dicono i giuristi, della
malafede - o può anche essere, per qualcuno, della ingenuità, ma la
legge non ammette ignoranza - degli amministratori in carica
allora. Recita l'ultimo comma del punto 8 della Convenzione SAISET:
"Per i giochi di cui al punto B), art. 2 (che sono Punto Banco,
tout-va e simili), si provvederà, d'intesa con la Regione a
stabilire forfetariamente per partita, taglia o giornata, l'importo
che la SAISET dovrà versare ecc.". Dunque per partita, taglia o
giornata: tre vie diverse nel campo della forfettizzazione, con
conseguenze finanziarie distinte, con importi decisamente
differenti a seconda che il forfait riguardasse la singola partita,
la taglia o la giornata. Una scelta non facile perché il forfait
per partita favoriva la Regione in modo certo comportando il
controllo amministrativo sul numero delle partite effettuate ai
sensi dell'art. 5 della Convenzione che prima ho letto. Il forfait
per taglia, e per taglia si intende quando termina la spazzolata
delle carte, era una via sempre vantaggiosa per la Regione ed anche
essa passibile di controllo per il numero delle taglie, da
moltiplicarsi per la cifra forfettaria stabilita. E poi ecco il
forfait per giornata, quello dove non ha nessuna importanza il
numero delle partite giocate e delle taglie effettuate, e dove
l'importo, non fosse altro che per salvare le apparenze, avrebbe
dovuto essere almeno dieci volte quello lasciato stabilire dalla
SAISET, o se preferite, deciso in modo falso ed illegale con le
prese d'atto.
Le due prese d'atto non solo stabilivano l'importo della
forfettizzazione, ma operavano la scelta del forfait per giornata,
ignorando le altre due possibilità interessanti per la Regione e
pesanti per la SAISET perché soggette al controllo; ecco a che
punto si è giunti per favorire gli amici degli amici, ingrassarli a
spese della Regione, salvo poi avere chissà quali interessi in
quelle fantomatiche società dove si intrecciano grandi impresari ad
imprese che sono tuttora al vaglio della Magistratura.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Le plus grand regret pour ce qui est
de cette interpellation c'est qu'on a impliqué aussi M.1le Maria
Ida Viglino; que puisse être une des dernières amertumes pour cette
femme...
ALOISI
- (fuori microfono): Presidente, rifiuto questa
dichiarazione.
ROLLANDIN
- C'est une considération personnelle.
ALOISI
- (fuori microfono): E' vergognoso che lei si
permetta di fare queste dichiarazioni.
ROLLANDIN
- Je le dis car je le sais et je sais pourquoi
je le dis.
ALOISI
- (fuori microfono): E' vergognoso ... Questa
interpellanza è stata presentata 15 giorni fa!
ROLLANDIN
- Oui,je le sais....
ALOISI - (fuori microfono): E allora non faccia insinuazioni ...
Questo è un problema di carattere prettamente politico ... non
morale, politico.
ROLLANDIN
- Je viens aux considérations politiques: au
moment où M. Aloisi commence en disant qu'on pouvait soupçonner
qu'il y ait dans sa ligne politique l'unique raison d'exploiter le
discours du Casino, c'est assez clair qu'il donne, comme dit le
proverbe, "excusatio non petita, accusatio manifesta".
L'unique problème qu'en ce moment est dans les intérêts de M.
Aloisi, est le fait qu'on puisse reprendre ce discours pour faire à
nouveau un certain tapage sur le problème du Casino. C'est un
choix. Nous avons lu les noms des responsables, de tous ceux qui
étaient présents au moment de la prise d'acte, soit le communiqué
de presse soit l'interpellation. Je n'entre pas dans le mérite du
communiqué de presse qui est un des problèmes à voir plus au niveau
personnel qu'au niveau politique, concernant l'assemblée; en
revanche j'entre dans le mérite des requêtes qui ont été
posées.
On a déjà affronté la question des prises d'acte et, en effet,
nous en avons même posé une question de comportement dans le sens
général, et je me rappelle très bien que, lorsque nous avons
commencé ce discours, nous nous sommes engagés d'éviter de faire
des prises d'acte. La prise d'acte qui est l'objet de cette
interpellation disait quelle était une des possibilités à propos
des jeux à l'intérieur de la Maison de Saint-Vincent pour le
forfait lié au "Punto Banco", donc elle n'était pas une
délibération et on n'a plus fait de prises d'acte pendant cette
période.
Ici il faut remarquer qu'on fait ces considérations après deux
ou trois années, quand on connaît déjà ce qui s'est passé au
Casino. Au nom aussi des autres collègues concernés par cette
interpellation, je repousse entièrement tout ce qu'a été dit à
propos des intentions de la part des intéressés de favoriser les
intérêts de n'importe qui. Je retiens qu'à ce moment-là on avait
décidé de maintenir ce contact uniquement dans l'intérêt de
l'Administration régionale; ça je le dis au nom des collègues
concernés.
A oe moment-là on avait cru, en interprétant la lettre B) du
point 2, qui vient d'être lue par M. Aloisi, là où on prévoyait
d'expérimenter, d'établir une période pendant laquelle on puisse
avoir des termes de comparaison, et ensuite porter une délibération
au Conseil régional. Là il faut aussi dire qu'il y avait des
contacts entre la Société et le Commissaire chargé, qui avait
exprimé son avis favorable à cette décision.
Cette période d'expérimentation a été assez différente pour le
Punto Banco par rapport au Tout-va, car parmi les jeux prévus à la
lettre b), point 2, il
y
avait aussi le Tout-va, dont la
période expérimentale a été très courte à la suite de l'avis du
Commissaire, qui le retenait un jeu peu rentable.
voilà, les raisons qui nous ont porté à ce choix, pris à travers
une prise d'acte au lieu d'une délibération, d'expérimenter une
période pour ces nouveaux jeux et d'arriver enfin à une conclusion;
expérimentation qui, au-delà de l'enquête, s'est démontrée utile
pour l'Administration régionale, laquelle, au moment de reprendre
la convention, a choisi de ne plus accepter le forfait justement
pour éviter qu'il y ait de la part de quelqu'un l'interprétation de
favoriser n'importe qui, et le Conseil régional a changé la
convention entre Région-SITAV-SAISET, en prévoyant pour l'ensemble
des jeux la répartition en pourcentage.
Une partie des affirmations qui sont contenues dans
l'interpellation sont contradictoires, car on dit "che infine i
provvedimenti abusivi della Giunta regionale sopra menzionati non
sono stati assunti in via d'urgenza e nelle forme di veri e propri
atti amministrativi"; c'est clair et je l'ai dit, que la prise
d'acte, n'étant pas un acte administratif, ne peut pas être abusive
car c'est simplement une communication.
J'ai déjà éclairci le fait que de la part des Administrateurs
concernés il n'y avait aucune volonté de favoriser n'importe qui à
l'intérieur de la société. Les Conseillers peuvent
y
croire
ou non; je répète qu'on avait fait ce choix uniquement dans
l'intérêt de l'Administration régionale pour arriver à une décision
qui puisse être la plus méditée possible, et en effet le Conseil
régional a changé sa ligne de conduite vis-à-vis du forfait fixé
pour certains jeux, comme prévu par la première convention.
Etant donné cela, nous ne retenons absolument pas d'avoir avec
cette action causé des dommages à l'Administration régionale. Pour
ce qui est de la SAISET et des problèmes concernant les dossiers
que nous connaissons, nous nous sommes déjà présentés comme partie
civile vis-à-vis de la SAISET, donc il ne s'agit plus de le faire
une autre fois. Nous retenons qu'à la fin de cette enquête on
pourra voir ce qui s'est passé et faire la requête pour avoir les
dégâts et les dommages financiers qu'on a dû subir de la part de la
SAISET. Après cette explication c'est clair que, n'existant aucun
acte par rapport à ce fait, on ne peut même pas se présenter partie
civile.
Je suis à disposition pour toutes les autres questions et pour
donner, si les Conseillers le veulent, les lettres qui ont précédé
et en même temps motivé la prise d'acte de la part de la Junte.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Innanzitutto respingo le insinuazioni
che ha fatto all'inizio del suo intervento il Presidente della
Giunta in merito alla Sig.na Maria Ida Viglino; sono qui, e lo
dichiaro apertamente, per fare il mio lavoro di Consigliere
regionale, per cui qualsiasi insinuazione è non solo fuori luogo,
ma offensiva nei confronti di tutti i Consiglieri. Questa
interpellanza è stata presentata 15 giorni fa, ed allora guai il
giorno in cui ognuno di noi non possa essere in grado di svolgere
il proprio lavoro. Il mio lavoro in qualità di forza di opposizione
è quello di controllo e, guarda caso, fino adesso le risposte che
mi sono state date dimostrano che avevo ragione.
Tornando al problema oggetto di questa discussione, è chiaro che
fra sordi non ci si intende, perché non ho messo in dubbio il
discorso della forfettizzazione, ma il quanto è stato
forfettizzato. Ho spiegato che si poteva scegliere fra tre modi e,
guarda caso, è stato scelto il più sfavorevole per la Regione, che
ha permesso la sottrazione di quasi nove miliardi, come è
comprovato dai verbali della Guardia di Finanza. La realtà è che,
purtroppo, con quelle prese d'atto si è permesso in via illegale un
tipo di forfettizzazione, che era previsto dalla convenzione, ma
quale tipo era previsto? E' qui che il discorso non quadra.
In merito al fatto che abbia fatto delle insinuazioni, posso
anche riconoscere che qualcuno abbia partecipato a quella riunione
in cui è stata assunta la presa d'atto, forse senza conoscere il
problema come sovente avviene, ma un Assessore deve rendersi conto
del suo operato, di ciò che fa. E' chiaro one adesso sappiamo ciò
che è avvenuto, mentre non potevamo saperlo due anni fa, e da
allora si sono scoperti tutti gli intrallazzi che si sono
manifestati all'interno del Casinò. Quindi respingo che si parli di
criminalizzazioni e di insinuazioni, quando sto documentando con
prove e fatti, ed i fatti parlano chiaro, parlano di citazioni, di
sottrazioni dell'80%, di tutte le entrate del Punto Banco. E questo
poteva accadere perché con quella forfettizzazione fissa si è
impedito il controllo: ecco la motivazione di questa interpellanza.
Prima ho detto che, per quanto riguarda i giochi americani, devono
essere garantiti i servizi di segretariato, di controllo tessere ed
amministrativo, mentre non c'è scritto: "escluso il tout-va, che
non deve essere controllato". Il tout-va non è stato controllato
per via delle prese d'atto che sono state sbandierate ai
controllori regionali, ai quali è stato detto di non controllare,
essendo il tout-va a forfait. E lì hanno fregato 9 miliardi. E non
venite a dirmi che sono fesso e che racconto storie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK