Consiglio Regionale della Valle d'Aosta - Oggetto del Consiglio n. 2920 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2920 del 24 giugno 1987 - Resoconto
OGGETTO N. 2920/VIII - VERIFICA DEL RISPETTO DELLE
DISPOSIZIONI IN MATERIA DI ASSEGNAZIONE E DISTRIBUZIONE DI ALCUNI
GENERI CONTINGENTATI. (Interpellanza).
PRESIDENTE:
Do lettura del testo dell'interpellanza
presentata dai Consiglieri Millet e Bajocco:
INTERPELLANZA
VISTO il punto 1 dell'art. 21 concernente Assegnazione e
distribuzione di alcuni generi in vendita libera del regolamento
recante norma per l'applicazione della legge 3.8.1949, n. 623 e
successive modificazioni;
VISTA la legge n. 913 del 13 dicembre 1986 "Modificazione
dell'art. 1 della legge 7.2.1979, n. 44 concernente la concessione
alla Valle d'Aosta dell'esenzione fiscale per determinati merci e
contingenti";
i sottoscritti Consiglieri regionali
INTERPELLANO
l'Assessore regionale competente per conoscere:
1)
se è stato autorizzato, da parte del Ministero
delle Finanze, il prelievo nel 1987 dei 100.000 ql. avuti in
aumento nel 1986;
2)
a chi sono stati assegnati i 5.000 hl. di birra
assegnati in più dalla legge 913 del 13 dicembre 1986 e con quale
deliberazione di Giunta;
3)
quali sono gli intendimenti della Giunta regionale,
per verificare che i beni contingentati alimentari siano
distribuiti secondo le disposizioni del regolamento sovra
descritto.
PRESIDENTE:
Ha chiesto di illustrare l'interpellanza il
Consigliere Millet; ne ha facoltà.
MILLET - (P.C.I.):
L'interpellanza nasce da una
discussione avuta in Commissione per la quantità di assegnazione
della birra, in quanto in quell'occasione fu detto che, dei
cinquemila ettolitri in più, quattromila erano stati assegnati alla
S.I.B.
Il sottoscritto ha sollevato in Commissione un problema di
metodo, di come cioè si sia arrivati a questa decisione. In questi
anni, a livello di III^ Commissione, si era arrivati ad un accordo
per cui qualsiasi modifica di assegnazione di qualsiasi tipo di
bene contingentato doveva essere preventivamente discussa in
Commissione; pertanto, i punti 2 e 3 dell'interpellanza sollevano
la questione in base all'art. 21 del Regolamento, in cui si dice
che l'assegnazione dei sottoelencati generi contingentati (il primo
nella lista è la birra) viene fatta secondo le norme seguenti e
nelle misure stabilite con deliberazione della Giunta regionale, su
proposta dell'Assessorato all'Industria e Commercio.
Chiediamo, dal momento che non sono riuscito a rintracciare
questa delibera nelle migliaia che la Giunta approva nelle sue
varie sedute, qual'è la delibera in questione, in modo che possa
averne copia, per sapere in base a quali criteri sono stati
assegnati alla SIB quattromila hl, anzichè tutti i cinquemila. A
noi interessa soprattutto il rispetto di questo comma dell'art.
21.
Con il primo punto dell'interpellanza, invece, vogliamo sapere
se è stato autorizzato, da parte del Ministero delle Finanze, il
prelievo di 100.000 ql in più avuti in aumento con la legge, dal
momento che avevamo terminato questo di scorso in Consiglio in
attesa di poter avere questa autorizzazione, in quanto, essendo la
legge entrata in vigore il 31.12., c'era questo problema tecnico di
poter prelevare nel 1987 merce del 1986. Volevamo sapere se, da
parte del Ministero delle Finanze, c'era stata questa
autorizzazione oppure no: se la risposta è affermativa, si risolve
il problema; se è negativa, quali sono le previsioni e cosa si
intende fare da parte dell'Assessorato?
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI - (A.D.P.):
Per quanto riguarda il primo punto,
(l'autorizzazione al prelievo dei 100.000 ql di benzina, come
aumento del 1986) è, come ha ricordato bene il Consigliere Millet,
in base ad una legge, che porta la data del 13 dicembre, ma che è
entrata in vigore il 31 dicembre, che è venuta l'autorizzazione da
parte del competente Ministero in data 10 febbraio 1987, prot. n.
588/VIII, indirizzata alla Direzione della Circoscrizione Doganale
di Aosta.
Per quanto riguarda la birra, tenuto conto della complicata
questione derivante dal fatto che l'entrata in vigore della legge è
avvenuta il 31.12.86, per il 1987 si è tenuto conto delle
percentuali di ripartizione seguite negli anni precedenti. Quindi,
sia per la benzina, che per la birra, come avevamo detto in
Commissione, si sono tenuti fermi i criteri adottati negli anni
precedenti. Per quanto riguarda in particolare la birra,
l'assegnazione alla SIB, ma anche agli altri, è avvenuta con le
stesse percentuali di ripartizione degli anni precedenti.
È intenzione della Giunta sentire la III^ Commissione, dove è
già avvenuta la discussione, e discutere delle proposte della
Giunta stessa e dei suggerimenti che possono dare dei Consiglieri
sulle nuove assegnazioni derivanti dalla legge, in vigore dal 31
dicembre.
PRESIDENTE:
Ha chiesto di parlare il Consigliere Millet;
ne ha facoltà.
MILLET - (P.C.I.):
Sul primo punto, possiamo essere
soddisfatti che il Ministero delle Finanze abbia sbloccato la
situazione; quindi, dovremo essere in una situazione, quest'anno,
di andare a discutere di alcuni aspetti che sono in sospeso.
L'Assessore, però, non ha risposto alla questione che aveva
posto in merito alla distribuzione della birra. L'art. 21 prevede
che l'assegnazione avvenga con una delibera di Giunta; in
Commissione è stato detto che si è già proceduto all'assegnazione:
volevo sapere, allora, qual'è la delibera relativa. Se la delibera
non esiste, significa che non si è rispettato il regolamento.
Mi farò promotore di un ulteriore approfondimento del problema
attraverso una interrogazione con risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK