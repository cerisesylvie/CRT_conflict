Consiglio Regionale della Valle d'Aosta - Oggetto del Consiglio n. 67 del 27 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 67 del 27 gennaio 1983 - Resoconto
OGGETTO N. 67/VII - INDICAZIONI EMERSE DA UN CONVEGNO SULLA
SIDERURGIA SVOLTOSI RECENTEMENTE A TERNI. (Interpellanza).
PRESIDENTE:
Do lettura dell'interpellanza
p
resentata dai Consiglieri Mafrica e Bajocco:
INTERPELLANZA
Avendo appreso dai giornali, poichè l'Assessore all'Industria
nulla ha riferito in tal senso al Consiglio Regionale, che
l'Assessore Chabod in persona avrebbe partecipato a Terni ad un
importante Convegno sulla siderurgia, a cui erano invitate città e
regioni interessate al problema;
i sottoscritti Consiglieri regionali del Gruppo
comunista
INTERPELLANO
l'Assessore Chabod per conoscere:
le principali indicazioni emerse dalle relazioni introduttive
e dalle posizioni assunte dai rappresentanti del Governo;
le valutazioni prospettate in tale sede dall'Assessore
all'Industria, a nome della Giunta regionale, in relazione alla
preoccupante situazione dello stabilimento Nuova Sias di Aosta e
dell'Ilssa Viola di Pont Saint Martin.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
E' troppo nota la situazione della
Nazionale Cogne per non riassumere in poche domande le nostre
richieste all'Assessore all'Industria. Voi sapete che proprio in
queste settimane sono 2900 i lavoratori della Cogne in cassa
integrazione, in sostanza stanno lavorando solo pochi reparti.
Nel 1982 c'è stata una caduta rilevante nella produzione; dalla
visita che abbiamo fatto abbiamo potuto notare come gli
investimenti siano bloccati: è stata fatta la parte centrale,
mentre è ferma la testa dello stabilimento stesso, cioè
l'acciaieria ad alta lega.
Vorremmo sapere, visto che c'è stato un convegno delle città e
regioni siderurgiche, prima di tutto se l'Assessore ha partecipato,
in secondo luogo quali elementi sono emersi da questo convegno
rispetto alle posizioni del Governo
In particolare, per ciò che riguarda il finanziamento degli
investimenti, vorremmo sapere cosa ha sostenuto in questo convegno
l'Assessore all'Industria a nome della Giunta regionale,
soprattutto per ciò che riguarda gli acciai da costruzione, campo
nel quale c'è il rischio di una grossa diminuzione dell'occupazione
alla Cogne. Quindi la nostra interpellanza ha lo scopo di fare il
punto della situazione rispetto alle intenzioni del Governo e alle
posizioni della Giunta sul problema della nazionale Cogne.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Nel precisare che il Convegno nazionale
sulla siderurgia si è svolto a Roma, non a Terni, com'è citato
nell'interpellanza, il 13.1.1983 nella sede della Regione Lazio,
faccio presente che lo stesso Convegno è stato organizzato dalle
Regioni e città siderurgiche su iniziativa della Regione Umbria. In
tale occasione è stata presentata una memoria riguardante la
siderurgia valdostana, della quale farò avere copia al Consigliere
Mafrica... Ce l'ha già? Ma allora cosa vuole il Consigliere
Mafrica? Che si ripetano le stesse cose due, tre volte? Certo che
ho partecipato!
In tale occasione è stata presentata una memoria riguardante la
siderurgia valdostana, sia pubblica che privata, ed è stata
sintetizzata la posizione unitaria della Regione e del Comune nei
seguenti punti: mantenimento dei livelli occupazionali,
mantenimento del livello dei costi di energia delle fonti
energetiche attuali, completamento del piano siderurgico nazionale,
rifinanziamento della legge 675, verticalizzazione delle
produzioni. Sia il Ministro dell'Industria Pandolfi, che il
Ministro delle Partecipazioni Statali De Michelis, hanno ribadito
la validità del piano siderurgico; quindi, per lo stabilimento
della Nuova Sias, vista la particolare produzione di acciai
speciali, non dovrebbero intervenire problemi, almeno per
l'attuazione del piano, salvo un ulteriore ridimensionamento del
mercato.
Il Presidente della Nuova Sias, interpellato in tale occasione
dalla delegazione Valdostana ha assicurato che non
sussis
t
ono problemi per lo stabilimento di Aosta, in cui
proseguono i lavori di ristrutturazione.
PRESIDENTE:
Ha chiesto di parlare il Consigliere Mafrica
per la replica, ne ha facoltà.
MAFRICA - (P.C.I.):
Si ha l'impressione dalla risposta
dell'Assessore Chabod, che tutto vada bene e si possa stare
tranquilli, però ci sono nel frattempo 2900 dipendenti della Nuova
Sias in cassa integrazione, la produzione si è dimezzata, le
perdite sono passate da 50 miliardi a 160 miliardi. Credo che la
memoria presentata dalla Giunta regionale pecchi di eccessivo
ottimismo e non abbia tenuto conto delle indicazioni emerse, per
ciò che riguarda l'attività del piano, sia in sede di Consiglio
regionale sia in riunioni dei Capi Gruppo con la FLM, in cui la
parte del piano relativa agli acciai speciali era stata in pratica
molto contestata; chiedere quindi l'applicazione di quel piano, a
nostro avviso, non rafforza sicuramente le posizioni e le
possibilità dell'azienda che ci interessa. Inoltre trovo
deprecabile che la dirigenza della Nuova Sias non voglia prendere
atto delle difficoltà in cui si trova e non faccia uno sforzo per
affrontare i problemi dell'azienda, quali quelli della
commercializzazione, del completamento degli investimenti e quelli
che concernono fasce di produzione da riequilibrare rispetto a
altri settori un tempo privati, come la Teksid.
Al di là di questo convegno, il futuro della Nazionale Cogne si
gioca in questi anni, ed a produrre effettuando anche seconde
lavorazioni, oppure si rischia di uscire dal mercato, con
conseguenze gravi per tutti. Quindi rinnoviamo l'invito alla Giunta
a seguire questo problema per ciò che la riguarda direttamente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK