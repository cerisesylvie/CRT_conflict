Consiglio Regionale della Valle d'Aosta - Oggetto del Consiglio n. 483 del 1° aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 483 del 1° aprile 2009 - Resoconto
OGGETTO N. 483/XIII - Ritiro di risoluzione: "Ricostituzione
degli organi di amministrazione delle società controllate
regionali".
Risoluzione
Dall'inizio della legislatura, il Governo regionale si è
impegnato a fondo nella ricostituzione degli organi di
amministrazione delle società controllate regionali.
La complessa opera di ricostruzione dei vertici societari è
stata condotta con criteri rigorosi, che hanno permesso di
rispettare sobriamente ma in modo efficace gli equilibri di potere
fra i partiti della compagine governativa composta da Union
Valdôtaine, Stella Alpina e Fédération Autonomiste.
Si è cosi tenuta nella doverosa considerazione l'appartenenza
dei designati agli organi supremi dei rispettivi partiti o, in
subordine, un onorevole piazzamento alle recenti consultazioni
elettorali del giugno 2008, procedendosi così, a titolo puramente
esemplificativo, all'assegnazione delle cariche, fra gli altri, ai
signori:
Ego Perron
Presidente UV
Consigliere CdA Vallée
d'Aoste Structure
Ugo Voyat
Vice Presidente UV
Presidente CdA SITRASB
Renato Praduroux
Candidato nella lista UV consultazioni
AD Autoporto S.p.a.
2008
Rudy Marguerettaz
Segretario Movimento Stella Alpina
Presidente IVAT
Maurizio Martin
Presidente Movimento Stella Alpina
AD INVA
Pierluigi Marquis
Componente Movimento Stella Alpina
Presidente RAV
Candidato nella lista Stella Alpina
consultazioni 2008
Elio Stacchetti
Componente Movimento Stella Alpina
Presidente Autoporto S.p.a.
Candidato nella lista Stella Alpina
consultazioni 2008
Francesco Schimizzi
Componente Movimento Stella Alpina
Consigliere CdA SITRASB
Guglielmo Piccolo
Componente Segreteria Fédération
Consigliere CdA SITRASB
Autonomiste
Patrizia Diémoz
Candidata nella lista Fédération
Consigliere CdA Vallée
Autonomiste consultazioni 2008
d'Aoste Structure
Malgrado quanto sopra ricordato, si sono comunque registrate
alcune spiacevoli frizioni fra i partiti interessati e residuano
ancora incarichi non ricoperti da persone di comprovata militanza
partitica, per cui si rende necessario stabilire in modo certo e
rendere noti alla cittadinanza i criteri effettivamente rispettati
per le nomine, evitando inutili fraintendimenti circa la possibile
incidenza di fattori ormai anacronistici e superati come la
competenza professionale o l'esperienza maturata nel settore
specifico.
Pertanto, il Consiglio regionale
Invita
la Giunta regionale ad emanare un apposito regolamento che
stabilisca in modo incontestabile:
- quale percentuale di consiglieri d'amministrazione,
presidenti o amministratori delegati competa a ciascun partito
della maggioranza regionale, sulla base di una rigorosa
pesatura;
- l'obbligo di appartenenza alle singole compagini di partito
per l'accesso alla suddette cariche;
- l'assoluta estraneità dei nominandi a precedenti esperienze
professionali o di amministrazione di società del settore che ne
possano far presumere una qualsivoglia specifica competenza
settoriale.
F.to: Louvin - Bertin - Chatrian - Cerise Giuseppe
Président
- La parole au Conseiller Louvin.
Louvin (VdAV-R)
- Grazie, Presidente. Poco fa nel corso
del dibattito il collega Salzone aveva qualificato la mozione come
potenzialmente provocatoria. Questa risoluzione ha un carattere non
potenzialmente, ma sostanzialmente provocatorio, non esattamente di
scherzo, ci terrei a tenere il discorso su un livello diverso; oggi
le notizie stampa danno atto di molte facezie, di molti
divertimenti legati alla ricorrenza del 1° aprile, questo non è un
pesce di aprile...
(interruzione del Presidente della Regione, fuori
microfono)
... no, non è
non petita
... perché il riferimento è stato
fatto, Presidente Rollandin, dal suo collega Agostino fuori
microfono, quindi è più che doveroso che chiarisca che non si
tratta di uno scherzo. Questo non impedisce di trattare con un po'
di leggerezza e di lievità una questione che peraltro alla nostra
comunità sembra abbastanza greve, o comunque di un certo spessore.
Abbiamo parlato prima dei lupi, adesso forse trattiamo di più delle
volpi in tale questione, stiamo parlando della questione delle
nomine nei consigli di amministrazione delle società controllate
regionali. Un argomento complesso perché abbiamo in questo momento
oltre 40 società, una schiera molto vasta di società che
amministrano buona parte della finanza indiretta regionale. Quante
volte siamo intervenuti in quest'aula, da questi banchi, dai banchi
opposti per attirare l'attenzione su questioni come Finaosta, come
CVA, come Aosta Factor, come Casino S.p.a. e così via, la lista è
lunghissima, ma quello che oggi ci preme mettere in evidenza -
questo è lo scopo della risoluzione - è il grande impegno che deve
profondere il Presidente della Regione, la Giunta e i Segretari
delle forze politiche nell'operare questa spartizione dei posti nei
consigli di amministrazione. Ci sono degli equilibri di potere in
gioco legati a questo vasto mondo delle controllate regionali non
solo per quanto riguarda l'influenza che vi si esercita in termini
di orientamento, di lavori pubblici, in termini di assunzioni
pubbliche, in termini comunque di allocazione di forti risorse sul
territorio, ma anche di sistemazioni personali più confacenti al
rango, al prestigio politico acquisito e ai meriti conquistati
nell'attività politica, nell'attività elettorale, nelle
competizioni elettorali o semplicemente anche di servizio, sempre
lodevole, nell'ambito dell'attività politica. Il fatto che si crei
un legame così diretto, direi quasi automatico fra l'appartenenza
agli organi direttivi dei partiti politici della nostra Regione e
la casuale allocazione delle persone ai vertici delle singole
società, qui a titolo puramente esemplificativo (siccome si dice
che non si fanno mai i nomi, sono nomi pubblici e sono situazioni
ben note, evidenziate settimana dopo settimana dalla stampa) ci
siamo riferiti ai Consigli di amministrazione di VDA Structure,
della SITRASB, dell'Autoporto S.p.a., dell'IVAT, dell'INVA, della
RAV e così via, che hanno trovato casualmente collocazione in modo
specifico attraverso la sistemazione dei principali esponenti della
politica regionale. Non criminalizziamo né adesso, né mai... anzi
riteniamo utile laddove effettiva l'acquisizione di esperienza, ma
anche maturata attraverso attività politico-amministrativa,
reputiamo singolare che in questa regione sempre e solo vengano
premiate persone per acquisiti meriti politici.
Naturalmente è fatale che vi sia da parte delle forze politiche
di maggioranza un accaparramento generale soprattutto nel momento
in cui da qualche anno a questa parte si è inteso sul piano
legislativo evitare che vi fossero designazioni di minoranza
all'interno dei consigli di amministrazione, questo è un tema sul
quale qualche riflessione - non tanto per i consigli di
amministrazione quanto per gli organismi di revisione contabile -
andrà fatta, ma a noi interessa solo portare allo scoperto questo
problema e invitiamo il Consiglio a farsi carico di dare una
risposta alla comunità valdostana per smentire, se lo ritiene
possibile e giustificato, che tali nomine abbiano il sapore e la
natura di nomine di casta, ossia che chiudono il serraglio della
decisione solo all'interno dell'ambiente politico, facendo sì che
non abbiano accesso a tali funzioni altre energie che questa
Regione ha. Sto parlando di energie del mondo professionale, sto
parlando di energie del mondo imprenditoriale, sto parlando di
ambiti comunque esterni al circuito chiuso, sempre più
autoreferenziale che si rivolge sempre solo a sé stesso del mondo
della politica rispetto ad una Valle d'Aosta che qualcosa di più
può offrire in termini generali. Noi casualmente nel giorno del 1°
aprile, ma con la sensibilità di chi ritiene di aver colto
nell'opinione pubblica molto più che un malumore, un senso di
sdegno per l'occupazione sistematica di questi posti da parte della
politica chiediamo che la politica ne dia conto e che l'Assemblea
ponga in discussione la questione.
Presidente
- Sulla base delle sollecitazioni che il
collega Louvin aveva precedentemente fatto, siamo in discussione
generale. Invito tutti i Consiglieri che intendono prendere la
parola a volerlo fare, ci sono Consiglieri che vogliono intervenire
in discussione generale? Se non ci sono interventi, posso al
massimo chiedere al collega Louvin di fare una replica e poi devo
chiudere la discussione generale. Se non ci sono interventi, a
questo punto chiudo la discussione generale. Siamo in fase di
replica e di dichiarazione di voto.
La parola al Presidente della Regione, Rollandin.
Rollandin (UV)
- La presentazione come provocatoria e
urticante credo ci stia, a fine giornata un po' di prurito è bene
disseminarlo. Questo sarebbe un po' credibile se venisse fatto da
uno che entra in politica e dice: "porca miseria, guarda lì,
vogliono tutto loro!". Ma per uno che ha fatto parte di questo
Consiglio e che è stato uno di quelli che ha avuto il mazzo e ha
ripartito secondo regole... che non so quelle che erano in quei
momenti, almeno alcune erano condivise, non so se ce n'erano altre
non conosciute da me, ma quando c'erano, erano delle regole molto
palesi... facendo attenzione a tenere in dovuta considerazione il
momento, si guardavano le capacità delle persone disponibili e poi,
tenendo conto delle capacità delle persone disponibili e del fatto
che avessero anche un'esperienza, si chiedeva se erano loro in quel
momento pronte ad assumere un ruolo, cosa che abbiamo fatto in
questa legislatura. Mi fa piacere che siano stati riportati i nomi,
perché ci evidenziano il fatto che abbiamo rispettato proprio
quello che il Consigliere Louvin voleva; imprenditori: qui abbiamo
il Signor Stacchetti, imprenditore, quindi meglio di così, lo
abbiamo messo in una zona dove è perfetto. Abbiamo il Signor
Marquis che è un professionista, con tutta la sua esperienza lo
abbiamo messo in una società dove c'è tutta l'esigenza di avere
questa presenza. Stessa cosa possiamo dire per quelli che vediamo
nell'altra lista. Ne ho presi due, ma gli altri hanno capacità e
doti legate all'attività che hanno svolto come amministratori sia
comunali, sia regionali, quindi credo che abbiamo esperienza per
gestire la parte pubblica e sappiamo quali sono i diritti-doveri di
chi si assume delle responsabilità, tenendo conto che quello che
chiediamo oggi è di essere nelle società non solo per il fatto di
far parte di un consesso, ma di prendersi delle responsabilità e di
risponderne, di fare delle relazioni, di assumere in ogni momento
il ruolo di una persona che in un consiglio di amministrazione
vuole partecipare a pieno titolo. Chiaramente il Consigliere
Louvin, correttamente, siccome si rivolge a questa maggioranza, ha
preso da una certa data in avanti i nomi, perché se appena appena
andiamo indietro, vediamo anche delle persone che fanno parte di
tutte le aree, onestamente. Credo quindi che su questo non vi sia
motivo di imbarazzo, nel senso di dire che sicuramente si provvede
a queste regole tenendo conto della capacità e della serietà della
persona che, come ho dimostrato, ci sono tutte. Per quanto riguarda
i revisori dei conti, i collegi sindacali, invito il Consigliere
Louvin a vedere cosa è successo; abbiamo fatto in modo che vi
fosse...
(interruzione del Consigliere Louvin, fuori
microfono)
... siccome nella discussione è stato portato... vorrei invitare
il collega Louvin ad andare a vedere: in accordo con i responsabili
del Collegio dei revisori, abbiamo fatto una distribuzione che vede
ad oggi mai una ripartizione di uno... tant'è che giustamente il
Consigliere Louvin non lo ha ricordato, perché quello andava nella
direzione del già fatto. A noi fa piacere questo, perché, al di là
della voluta provocatorietà dell'argomento, dimostra che finora
siamo stati in piena sintonia con il volere del Consigliere Louvin,
ossia abbiamo rispettato perfettamente i criteri sia nell'uno, sia
nell'altro... possiamo dire: finalmente ci danno ragione, siamo
nella direzione giusta! L'unica differenza è che, quando si dice:
"l'assoluta estraneità..."
e il resto, forse quella nota gli
è scappata, è l'ultimo punto,
"l'invita"
, ecco noi non
raccogliamo l'invito perché abbiamo fatto già tutto, quindi
voteremo contro la mozione perché c'è un'anomalia tra quello che
viene detto qui specificando come devono essere fatte le cose,
siccome le abbiamo già fatte, non vorremmo essere in contraddizione
nell'invitare l'estraneità dei nominativi a precedenti esperienze
professionali. Questo è in contraddizione: l'esperienza
professionale come te la fai? Devi essere esperto e non devi avere
esperienza professionale, è una contraddizione troppo pacchiana,
non vogliamo questo: vogliamo che abbiano esperienza professionale
e di amministrazione nei vari settori. Ci riteniamo quindi
correttamente in linea con le preoccupazioni che il Consigliere
Louvin ha esternato e, siccome abbiamo già risolto il problema,
dando una ripartizione equa di responsabilità tra persone che hanno
le capacità, quindi noi... non so se il Consigliere Louvin, visto
che è provocatoria, vuole ritirare la risoluzione per essere in
linea con la provocazione... credo sia giusto ritirare il tutto e
così toglie... altrimenti noi per logica voteremo contro per non
evidenziare ancora di più l'anomalia di questo dato. Non vorremmo,
proprio perché è una roba seria, che venisse collegato con il 1°
aprile, perché sarebbe irriguardoso nei confronti della serietà di
chi lo ha presentato. Non ci permettiamo quindi di fare certe
allusioni, ma vogliamo dire che se viene ritirata l'iniziativa, ci
toglie da un sistema che è patrimonio di tutti e che rischierebbe
di essere visto come una punta di malcelata voglia di far parte del
gruppo, perché altrimenti si può anche dire... oppure della vergine
che non è proprio soddisfatta, non so come dire, qualche situazione
di "pruderia" che non va bene con il Consiglio. La invitiamo quindi
a ritirare la risoluzione.
Président
- La parole au Conseiller Louvin.
Louvin (VdAV-R)
- Con casta e virginale sollecitudine,
Presidente, non possiamo che accogliere questo suo invito. Non
siamo nati ieri, credo che ci conosciamo abbastanza, ci si conosce
molto in questa regione, sappiamo tutti i nostri
penchants
,
i nostri limiti, le nostre debolezze, sappiamo anche le debolezze
del sistema regionale che purtroppo ha preso delle pieghe da cui è
difficile uscire. Se abbiamo presentato questa irriguardosa
risoluzione, è per una forte sottolineatura, possiamo avere
percezione diversa sull'acuità, sull'intensità del fenomeno di
spartizione di adesso rispetto ad altri momenti: ho percezioni
sicuramente diverse da quelle che ha lei a questo proposito, ma
sarebbe antipatico entrare nel merito della scelta che ha
effettuato lei adesso, che hanno effettuato altri colleghi presenti
in quest'aula prima e che io per verità ho avuto modo di effettuare
molto brevemente, ma questo naturalmente non mi esime dalle mie
responsabilità per le scelte che ho fatto in altro momento. Questa
è una risoluzione però di un gruppo politico, non di una persona,
non l'ha sottoscritta la collega Morelli perché è arrivata dalla
missione in cui era impegnata solo questa mattina, ma è tutto il
gruppo di Vallée d'Aoste Vive-Renouveau che intende fare una
sottolineatura, che non ritiene così peregrina nella nostra
comunità, che non ritiene che siano esaudite le aspettative di
specifica professionalità nel momento in cui vede una turnazione
anche al vertice di queste società, una ricollocazione, un entrare
e un uscire dal Consiglio regionale per entrare immediatamente in
altri consigli di amministrazione per nomina politica, ritiene che
la pesca (per riprendere un altro termine che è stato usato) possa
essere fatta fuori dallo stagnetto della politica regionale,
andando ad attingere ad altre risorse. Questo era il senso non di
una celata provocazione, ma di una sottolineatura vigorosa di un
problema che esiste, che abbiamo voluto porre in modo deciso, in
modo che si ragioni anche un po' sul senso quasi paradossale di
questa situazione. Oggi abbiamo trasferito una parte importante
della gestione pubblica fuori dal Palazzo, oggi questo Consiglio e
la Giunta si sono spogliati di tante competenze, di tanti ambiti di
intervento a beneficio di strumenti indiretti, ma questi strumenti
indiretti a volte hanno un tale peso sulla comunità, che richiedono
un'alta imparzialità e un'alta professionalità. Riteniamo che il
sistema delle nomine stia stridendo, sia diventato un sistema
chiuso, un sistema blindato da cui bisogna uscire attraverso nuovi
sistemi. La discussione è aperta e c'è una discussione anche nelle
Commissioni, che parte dalla situazione di Finaosta, ci sono delle
audizioni, Presidente Rosset, che andranno riprese anche sul
sistema delle controllate regionali; per noi la questione delle
nomine è una questione che rientra a pieno diritto nella
governance
della Regione, non deve essere una questione
sottovalutata. Se l'abbiamo posta in termini provocatori, è perché
era necessario anche per il continuo martellamento che ha avuto
l'opinione pubblica in questi ultimi mesi per una serie di
decisioni che poi sembrano sempre cadute dall'alto e questo è
curioso, ma è perché il sistema delle nomine indirette non dà
contezza del fatto che una Giunta si esprima. Casualmente è la
Finaosta, è qualcun altro che decide, ma sappiamo bene che c'è
un'imputabilità politica molto precisa e che il Presidente di
Finaosta e il Consiglio di amministrazione di Finaosta operano per
diretto mandato della Presidenza della Regione. Questo era il senso
della nostra iniziativa, un senso che riteniamo sia compiuto nel
momento in cui quest'aula ha espresso, perlomeno da parte sua e da
parte del nostro gruppo, le proprie valutazioni in merito. La
risoluzione è ritirata.
Il Consiglio prende atto, concordando.
Président
- Avec cette décision nous avons achevé nos
travaux, la séance est levée.
La session se termine à 18 heures 54.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK