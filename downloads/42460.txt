Consiglio Regionale della Valle d'Aosta - Oggetto del Consiglio n. 34 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Protezione civile
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 34 del 4 novembre 2020 - Resoconto
OGGETTO N. 34/XVI - Interpellanza: "Notizie in merito
all'ulteriore disponibilità di fondi previsti dalla legge regionale
8/2020 a favore delle associazioni di protezione civile".
Bertin (Presidente) -
Passiamo al punto n. 18 dell'ordine
del giorno. Per l'illustrazione, la parola al consigliere
Manfrin.
Manfrin (LEGA VDA) -
Immagino che mi risponderà il
Presidente della Regione. Tanto per centrare il tema di questa
iniziativa, come sapete nella legge n. 8... ed è stato fatto questa
mattina un approfondimento importante sempre da parte del
Presidente rispetto a quelle che erano le risorse spese o non spese
in quell'elenco che è stato fatto e tra queste misure, parliamo di
queste nello specifico ma poi parleremo anche di un'altra misura
che riguarda l'edilizia residenziale pubblica... e questa misura
dicevo che è stata frutto di quella mediazione di cui abbiamo
parlato più volte, che ha prodotto i suoi benefici effetti si
rivolgeva alle associazioni di volontariato e protezione civile che
sono attive nella nostra regione. Questo emendamento, che è stato
poi recepito nel testo finale della legge n. 8/2020, prevedeva di
mettere a disposizione all'articolo 49 450.000 euro per supportare
le associazioni di protezione civile con materiali, con l'acquisto
di mezzi, con corsi di aggiornamento, con dispositivi di protezione
individuale e quindi contribuiva a rendere in perfetta efficienza e
addirittura anche a migliorare la macchina dei soccorsi della
protezione civile che sia durante la fase 1, sia durante questa
seconda fase di
pre-lockdown
,
lockdown light
, o come
vogliamo definirlo, sta aiutando con il montaggio, per esempio,
delle tende, con il trasporto dei materiali dei DPI per le
strutture che ne hanno bisogno, con la sorveglianza davanti alle
strutture pubbliche, insomma con tutta una serie di servizi che
sarebbe evidentemente abbastanza difficile reperire da altre
parti.
Quello che chiediamo con questa interpellanza è di sapere, visto
che oggi abbiamo saputo quali sono le rimanenze su quel fondo,
quale sarà il destino dei fondi che sono avanzati; perché? Perché
non tutte le associazioni di protezione civile sono riuscite a
presentare dei bandi, abbiamo detto che ci sono circa 11
associazioni di protezione civile in tutta la Valle d'Aosta più 1
che mi pare non sia riconosciuta, e non tutte sono riuscite a
presentare progetti perché appunto è stato detto che ne sono stati
presentati soltanto 9 e non tutte sono riuscite a raggiungere la
quota dei 50.000 euro che si era stabilita come tetto massimo per
le erogazioni per ogni associazione. Siccome ci sono delle
associazioni che nel frattempo si sono organizzate meglio per la
scrittura di progetti... ricordiamo che è stato dato molto poco
tempo, ma non per cattiva volontà, semplicemente perché la
consiliatura era in scadenza, perché la legge aveva necessità di
essere immediatamente applicativa e perché le nostre associazioni
avevano bisogno anche di avere immediatamente la possibilità di
potersi rifornire di materiali, di mezzi e di competenze al termine
della crisi che abbiamo vissuto da marzo, e appunto non tutte sono
riuscite a raggiungere la quota e quindi si chiede per tramite di
questa interpellanza quale sia la rimanenza di fondi, ma questo è
già stato detto questa mattina, e se sia intenzione di
quest'Amministrazione di rimettere a disposizione delle
associazioni di protezione civile i fondi rimanenti per un
ulteriore bando e quindi di poter ulteriormente supportare le
nostre associazioni di protezione civile nella loro opera di
volontariato nei confronti della popolazione valdostana.
Presidente -
Ha chiesto la parola il Presidente della
Regione, ne ha facoltà.
Lavevaz (UV) -
Come già detto dal collega Manfrin, questa
mattina abbiamo già fatto un
focus
su tutti gli articoli
della legge n. 8, quindi ricordo solo che, per quanto riguarda
l'articolo 49 nello specifico, sono state presentate 9 domande per
un totale di 339.000 euro, quindi, considerato che i fondi
stanziati erano di 450.000, l'avanzo è di circa 110.000 allo stato
attuale.
Per quanto riguarda invece la seconda domanda, cioè se sia
intenzione di questa Amministrazione mettere a disposizione delle
associazioni di protezione civile i fondi rimanenti, qua c'è un
problema diciamo di competenze, nel senso che la Giunta non
potrebbe in questo momento fare azioni di questo tipo, perché nella
legge era specificato esplicitamente che le domande dovevano essere
presentate entro il 31 luglio 2020, quindi eventuali rimesse in
circolo di queste risorse dovranno essere oggetto di una
valutazione di quest'Aula insieme alla valutazione complessiva di
tutte le rimanenze della legge n. 8; la Giunta potrà fare delle
proposte ovviamente, la Commissione, eccetera, però la competenza
ovviamente è di quest'Aula. Ovviamente fermo restando e
condividendo in pieno quanto detto dal collega Manfrin sulla bontà
del lavoro fatto dalle associazioni di protezione civile
assolutamente.
Presidente -
La parola per la replica al consigliere
Manfrin.
Manfrin (LEGA VDA) -
Sono un po' deluso dalla sua
risposta, Presidente, nel senso che è evidente che all'interno
della legge era prevista una scadenza per quanto riguarda la
presentazione dei bandi, quindi, dando per assodato che la scadenza
e la data è stata raggiunta, era evidente che non si potevano
riaprire i termini, su questo non c'è dubbio. Quello che però mi
sarebbe piaciuto sapere, quello che abbiamo inserito all'interno di
questa interpellanza era per sapere se i fondi rimanenti sarebbero
stati utilizzati per un ulteriore bando. Giustamente quindi... io
lo apprezzo questo da parte sua, perché non so se sia una
valorizzazione della volontà di questo Consiglio o non sia forse
invece un'ammissione di debolezza politica di questa maggioranza,
non so, decideremo nei prossimi mesi quale delle due opzioni, ma,
nel momento in cui si dice che sarà quest'Aula che deciderà cosa
fare di quei fondi, sicuramente dice una cosa corretta,
probabilmente lei prevede di discutere di questa rassegnazione di
fondi durante la discussione della seduta di bilancio,
probabilmente intendeva questo. Sarebbe però stato anche
interessante sapere qual è la volontà politica della Giunta e la
sua nello specifico viste le sue deleghe, perché avrebbe potuto
anche dirci: "la nostra volontà è quella di rimettere queste
risorse a disposizione delle associazioni di protezione civile, poi
vedremo se anche il Consiglio confermerà questa nostra volontà", e
invece delega completamente il Consiglio, quasi che lei e la sua
Giunta non siate gli attori e la forza trainante, i promotori di
questa rimessa in circolo delle risorse. Le chiedo quindi magari di
farci sapere la volontà politica qual è, la volontà politica della
Giunta qual è, la volontà politica della sua maggioranza qual è e
poi giustamente, correttamente come ha ricordato, sarà quest'Aula a
decidere se quelle risorse andranno riallocate per quel settore e
con quali tempistiche, con quali modalità. Questo è assolutamente
corretto e gliene do atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK