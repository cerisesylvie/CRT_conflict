Consiglio Regionale della Valle d'Aosta - Oggetto del Consiglio n. 2241 del 17 ottobre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 2241 del 17 ottobre 2001 - Resoconto
OGGETTO N. 2241/XI Interventi finanziari a favore della
società "Metallurgiche Balzano S.p.A." di Verrès.
(Interrogazione)
Interrogazione Appreso:
- che l’azienda "Metallurgiche Balzano S.p.A." di
Verrès figura nel nutrito elenco dei debitori di Finaosta;
- che nell’aprile dello scorso anno la Regione
aveva aderito alla richiesta di consolidamento del debito stimato
in oltre 1 miliardo e mezzo, previa fidejussione bancaria, in
quanto "attualmente i finanziamenti sono solo parzialmente
assistiti da idonee garanzie";
- che ad oggi gli impegni sottoscritti un anno e mezzo fa non
sono stati onorati dall’azienda;
Richiamata la risposta fornita dall’Assessore
all’Industria ad un’interrogazione,
presentata il 7 giugno 2001 dal Gruppo consiliare di Forza Italia,
relativa alle aziende debitrici di Finaosta, nella quale non viene
fatta alcuna menzione della citata azienda;
i sottoscritti Consiglieri regionali
Interrogano
la Giunta per sapere:
1) se i crediti della "Metallurgiche Balzano S.p.A." siano
riportati nel bilancio di Finaosta tra le "sofferenze" e in caso
affermativo per quali ragioni siano stati omessi nella risposta
fornita alla citata interrogazione;
2) quali azioni l’Amministrazione regionale e/o
Finaosta hanno intrapreso a tutela dei propri crediti.
F.to: Frassy - Lattanzi
Presidente
La parola all’Assessore
all’industria, artigianato ed energia, Ferraris.
Ferraris (GV-DS-PSE)
L’interrogazione
scritta a cui ci si riferisce domandava:
"quali siano le aziende
industriali attualmente rimaste debitrici nei confronti della
Regione o di Finaosta e quale l’esposizione
finanziaria per ognuna di esse"
, con riguardo, come precisato
in premessa, al fatto che
"diverse aziende hanno cessato la loro
produzione senza restituire i finanziamenti ricevuti"
.
Le "Metallurgiche Balzano" è un'azienda debitrice, ma che non ha
cessato la produzione in Valle. Tenuto conto delle premesse,
l’interrogazione scritta è stata interpretata come
riferentesi alle aziende che avevano cessato
l’attività; questo per chiarire il fatto che
rispetto a questa società non siano stati forniti dei dati.
Venendo ai quesiti dell'interrogazione non più scritta, ma
quella presentata nel Consiglio odierno,
l’esposizione debitoria vantata nei confronti della
società in oggetto è compresa fra le sofferenze riportate nel
bilancio Finaosta. L’ammontare dell'esposizione è di
1.561.113.782 lire in gestione speciale ed è stata oggetto di una
ridefinizione del piano di rientro da parte di Finaosta,
autorizzata dalla Giunta regionale con delibera n. 1.170/2000. Il
piano di rientro però non ha ancora avuto esecuzione in quanto
l’azienda non ha adempiuto
all’impegno assunto di fornire idonea garanzia
fideiussoria.
Per quanto riguarda il punto n. 2, in conseguenza del fatto che
il credito dell’azienda non è stato onorato, è stato
notificato con atto di precetto alla società Metallurgiche Balzano
e ai datori di ipoteca; inoltre è in corso un'esecuzione
immobiliare presso i Tribunali di Torino e di Susa contro i datori
di ipoteca.
Con questo ritengo di aver risposto alle domande poste.
Disponibile sempre per ulteriori chiarimenti e integrazioni.
Président
La parole au Conseiller Frassy.
Frassy (FI)
Prendiamo atto della risposta che
l’Assessore ci ha fornito,
dell’equivoco che era insorto sulla precedente
interrogazione scritta relativamente alla risposta relativamente
data, prendiamo atto dell'integrazione e prendiamo anche atto che
l’Amministrazione sta tutelando i propri crediti nei
confronti dell’azienda.
Si dà atto che dalle ore 11,47 presiede il Vicepresidente
Lattanzi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK