Consiglio Regionale della Valle d'Aosta - Oggetto del Consiglio n. 2902 del 26 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2902 del 26 ottobre 2023 - Resoconto
OGGETTO N. 2902/XVI - Interpellanza: "Estensione a tutti i
cittadini valdostani delle agevolazioni per l'uso dei trasporti
pubblici".
Bertin (Presidente) -
Punto n. 36. Consigliere Marquis ne
ha facoltà.
Marquis (FI) -
È stata presentata quest'interpellanza in
relazione al servizio del trasporto pubblico locale che, in
particolare, afferisce al tema degli abbonamenti.
La legge regionale 29/1997, in particolare l'articolo 24,
disciplina questa materia e prevede che la Giunta regionale, previa
approvazione di delibera, individui delle forme possibili di
abbonamento tendenti a ridurre il costo del viaggio
proporzionalmente al numero dei viaggi effettuati.
Da sempre è previsto che gli abbonamenti sono nella
disponibilità di due categorie, cioè quella degli studenti e quella
degli over 65 e questo è un po' un'anomalia che ha la Valle d'Aosta
rispetto a tante altre regioni dove sono previste delle possibilità
di abbonamento anche all'utenza ordinaria.
Perché abbiamo presentato quest'iniziativa? Perché esiste la
possibilità di beneficiare di un bonus statale, sino a 60 euro
mensili, per ristorare i costi sostenuti dai cittadini per gli
abbonamenti nel trasporto pubblico locale. Pertanto in Valle
d'Aosta non c'è la possibilità di beneficiare di questa misura
perché i cittadini non possono approcciare all'abbonamento; mi
riferisco a quelli che non sono nella categoria degli studenti o
negli over 65.
Per questo chiediamo all'Assessore competente se sia intenzione
adeguare le disposizioni regionali ampliando questa possibilità a
tutta l'utenza per consentire l'accesso agli abbonamenti affinché
anche i cittadini valdostani non perdano la preziosa opportunità
contributiva prevista dal Governo statale.
Presidente -
Risponde l'assessore Bertschy.
Bertschy (AV-VdA Unie) -
L'interpello chiede
all'Assessore regionale competente di conoscere se "vi è
l'intenzione di adeguare le disposizioni regionali ampliando a
tutta l'utenza l'accesso agli abbonamenti affinché i cittadini
valdostani non perdano la preziosa opportunità contributiva
prevista dal Governo nazionale".
La risposta è sì: abbiamo previsto un disegno di legge che
prevede l'utilizzo di un nuovo titolo di viaggio per affiancare
alle iniziative sullo sconto dell'abbonamento ferroviario anche
un'iniziativa nuova sul titolo di viaggio per il trasporto su
gomma. La modalità attuale prevista dal Governo credo, come tutti
sappiamo, riguarda gli abbonamenti ferroviari e una modalità
piattaforma che non è a limite di budget, tant'è vero che è andata
presto esaurita nelle sue edizioni. È quindi un'ottima possibilità
che viene data alle persone, ma con richiesta che non per tutti si
è riusciti a evadere nel tempo.
Noi quello che vorremmo fare, invece, è un abbonamento che ci
permetta di completare e supportare le iniziative previste a
livello nazionale con un titolo nuovo di viaggio che intendiamo
introdurre per affiancare l'iniziativa che si sta già sviluppando
sull'abbonamento ferroviario.
Nella proposta di bilancio che stiamo costruendo insieme alla
maggioranza è prevista un'incentivazione forte del sistema della
riduzione dei costi degli abbonamenti con l'obiettivo e la finalità
che abbiamo già più volte detto in quest'Aula, che è quella di
mantenere un forte interesse per l'utilizzo al trasporto pubblico,
per evitare che le difficoltà che dovremo superare e governare nei
prossimi tre anni inducano le persone a utilizzare maggiormente
l'auto privata e, soprattutto, per semplificare un po' la vita alle
persone.
Questo nuovo titolo di viaggio che introduciamo sulla gomma
permetterà di evitare l'attuale limitazione per tratte fisse, per
bacini d'utenza ma sarà un titolo di viaggio omnicomprensivo su
tutta la regione per gomma; la stessa cosa ci proponiamo di fare,
nel corso del 2024 - con il lavoro che ho già annunciato più volte
in aula con le aziende che gestiscono il trasporto ferroviario e il
trasporto su gomma - per arrivare poi a un biglietto unico per
tutto il sistema del trasporto e a un abbonamento che possa
permettere di utilizzare tutti e due gli attuali sistemi. Una volta
completate le audizioni, che sono previste sul disegno di legge, il
titolo di viaggio potrà essere introdotto; l'obiettivo è di farlo
dal primo gennaio, così da aumentare gli sconti sul trasporto
ferroviario e introdurre un nuovo titolo di viaggio che sia
utilizzabile da tutti gli utenti, senza limitazione per fasce Isee,
per età e per percorrenze. É una grande rivoluzione che arriverà
sicuramente a migliorare e semplificare l'attuale sistema di
tariffe che proponiamo ai nostri cittadini.
Presidente -
Per la replica, consigliere Marquis.
Marquis (FI) -
La ringrazio, Assessore, per la risposta
che ha fornito e siamo lieti che l'interpellanza abbia favorito la
predisposizione dell'iniziativa legislativa da parte del Governo,
perché non è ancora stata scaricata e ha costituito stimolo per
poter affrontare anche quest'argomento che riteniamo che sia
estremamente importante proprio per mettere i cittadini valdostani
nella condizione di accedere alle misure previste dallo Stato.
Ben venga che venga realizzato, speriamo che venga realizzato in
tempi brevi perché ogni mese che passa è un mese in più in cui i
cittadini non possono beneficiare di questi proventi. Monitoreremo
con attenzione l'evolvere della situazione sperando che vada a
regime il prima possibile e contribuiremo per quanto di nostra
competenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK