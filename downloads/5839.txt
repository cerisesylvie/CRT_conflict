Consiglio Regionale della Valle d'Aosta - Oggetto del Consiglio n. 262 del 16 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 262 del 16 dicembre 1983 - Resoconto
OGGETTO N. 262/VIII - ORDINE DEI LAVORI DEL
CONSIGLIO.
PRESIDENTE
: Si passa alla discussione sul Bilancio. La
parola al Vice-Presidente Dolchi, ne ha facoltà.
DOLCHI - (P.C.I.):
Signor Presidente, una brevissima
mozione d'ordine o per lo meno un invito a spiegare al Consiglio
come si stanno svolgendo i lavori. Confesso di non aver capito bene
quale era l'oggetto in discussione; non mi è chiaro se erano le
Comunicazioni del Presidente della Giunta iscritte all'Ordine del
giorno del 14 e 15, che avevamo rinviato perché il Presidente non
era presente, oppure se erano le Comunicazioni del Presidente della
Giunta in data 16, cioè oggi. Né ho capito bene se avevamo discusso
l'Oggetto che il Consigliere Beneforti aveva chiesto di iscrivere
il giorno 14 in via d'urgenza e se a questo abbiamo abbinato o meno
l'Oggetto 24 bis. Ritengo di aver capito che forse abbiamo discusso
quell'Oggetto che non era stato ben definito, ma che era stato
chiamato "Affaire Casino" iscritto su proposta del Consigliere
Beneforti. Se così stanno le cose, tenuto conto che ci troviamo ad
essere nell'Ordine del giorno del 16 in cui si dice che trattiamo
anche l'eventuale prosecuzione degli oggetti iscritti all'Ordine
del giorno del 14 e 15, ma che comunque sarebbe opportuno dare la
precedenza a quelli, io non avanzo proposte. L'Ordine del giorno di
oggi prevede che si continui fino ad esaurimento. Avendo la
possibilità di proseguire i lavori del Consiglio nei giorni
successivi, vorrei quindi sapere quali sono gli Oggetti, tenuto
conto che non si era addivenuti ad un accordo sulla discussione del
Casinò e sulla discussione del Bilancio.
Vorrei inoltre sapere se questa proposta approvata dal Consiglio
in assenza delle minoranze, è una proposta di Ordine dei lavori e,
in tal caso, quali sono i giorni che il Presidente del Consiglio
intende considerare lavorativi (sabato, domenica, lunedì, martedì
mercoledì?); quali sono esattamente gli Oggetti e in quale ordine
intende presentarli. Mi sembrano richieste lecite al fine di
organizzare i lavori.
PRESIDENTE
: Ripeto ciò che pensavo di aver spiegato bene
questa mattina.
Nell'ultima riunione di Consiglio in cui era presente la
minoranza, si era deciso, da parte della maggioranza del Consiglio,
di procedere nella giornata odierna alla discussione sull'"Affaire
Casino" e la successiva discussione del Bilancio. Evidentemente,
nel corso delle sedute in cui la minoranza non ha partecipato, i
punti all'Ordine del giorno non hanno potuto essere discussi e sono
stati quindi rinviati. Pertanto, seguendo l'Ordine del giorno che è
stato approvato dalla maggioranza del Consiglio, in questo momento,
si deve seguire l'iter e quindi la discussione del Bilancio,
dopodiché daremo corso a quello che è l'Ordine del giorno del 16 e
delle giornate successive e quindi anche della legge che è stata
testè inserita nell'Ordine del giorno.
Per quanto riguarda i giorni in cui si dovrà proseguire la
discussione dell'Ordine del giorno, evidentemente il Consiglio può
decidere di continuare domani, domenica, lunedì ecc., insomma non
ci sono problemi in tal senso, essendo il Consiglio sovrano in
materia.
Darei adesso la parola all'Assessore alle Finanze Martin, ne ha
facoltà.
MARTIN - (Féd. DP-WP):
Vorrei fare una proposta:
illustrare il Bilancio, quindi svolgere la relazione al Bilancio,
dopodiché, vista anche l'ora, potremmo sospendere e lunedì
pomeriggio poi riprendere (perché la mattina ci sono già degli
impegni programmati), continuare quindi lunedì pomeriggio la
discussione sul Bilancio; vedremo poi quanti giorni saranno
necessari.
PRESIDENTE
: Chiede la parola il Consigliere Torrione, ne
ha facoltà.
TORRIONE - (P.S.I.):
Penso che si potrebbe rinviare
tutto, compreso la relazione dell'Assessore.
PRESIDENTE
: Consigliere Torrione, io penso invece che sia
più opportuno fare adesso la relazione.
La seduta odierna si concluderà con l'illustrazione da parte
dell'Assessore alle Finanze dei Disegni di Legge nn. 30 e 31
relativi al Bilancio di previsione della Regione e i lavori del
Consiglio riprenderanno nel pomeriggio di lunedì 19 dicembre, con
l'eventuale prosecuzione nei giorni successivi per il dibattito e
l'approvazione dei Disegni di Legge relativi al Bilancio di
previsione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK