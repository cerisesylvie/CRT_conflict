Consiglio Regionale della Valle d'Aosta - Oggetto del Consiglio n. 3302 del 15 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3302 del 15 marzo 2018 - Resoconto
OGGETTO N. 3302/XIV - Interpellanza: "Motivazioni della
concessione di un patrocinio al circo "Donna Orfei" allestito in
località Croix-Noire a Saint-Christophe".
Farcoz (Président) -
Point n° 16 de l'ordre du jour. La
parole au collègue Bertin pour l'illustration.
Bertin (CC-MOUV) -
Affrontiamo qui una questione che
abbiamo appreso dagli organi di informazione qualche tempo fa,
poiché questa interpellanza era stata già presentata in occasione
del precedente Consiglio, per cui si tratta di notizia di qualche
settimana fa in ragione dello slittamento del Consiglio di una
settimana.
Dicevo, è una questione che abbiamo appreso dai giornali
riguardante il patrocinio da parte dell'Amministrazione regionale
al circo Donna Orfei, circo allestito in località Croix-Noire
vicino all'arena di Saint-Christophe, abbiamo letto di questo
patrocinio concesso dall'Amministrazione regionale che coinvolge
anche le scuole, in particolar modo quelle materne ed elementari,
una notizia che in generale ha suscitato, oltre che una certa
curiosità, anche alcune perplessità. Abbiamo potuto leggere sia di
lettere al giornale e altre comunicazioni, nelle quali molti sono
rimasti sorpresi di questa iniziativa, poiché il circo in
questione, tra l'altro, è un circo che utilizza degli animali che
certamente sono trattati in modo ottimale, ma sappiamo che in
generale c'è da parte di molti un'attitudine negativa rispetto a
questi tipi di circhi, poiché - e lo condivido anch'io - gli
animali è bene che rimangano nel loro contesto naturale. I circhi
che utilizzano gli animali sono una tradizione vecchia e come tale
è mantenuta ma certo non va nella direzione nella quale va il
mondo. Se 30 anni fa questi circhi avevano un loro significato
anche per permettere di vedere animali esotici in località lontane
dai contesti nei quali vivevano, oggi questo ha perso il senso e
molte persone sottolineano questo aspetto e, proprio in ragione di
questo aspetto, non si vede la natura educativa di questo
intervento e patrocinio rispetto a questo circo che ha suscitato
moltissime perplessità. Proprio per questo, anche per raccogliere
le perplessità che nella popolazione ha generato questo patrocinio
da parte dell'Amministrazione, chiedevamo se era già stato concesso
in altre occasioni un patrocinio del genere con l'utilizzo di un
circo e quali erano le motivazioni di questo patrocinio, che credo
poi alla fine consistesse nel favorire la partecipazione dei
bambini al circo e far pagare il biglietto ai genitori. Nella
sostanza credo sia stato questo il vantaggio del circo: il
patrocinio, la sponsorizzazione da parte dell'Amministrazione
regionale. Vogliamo capire pertanto un po' le ragioni, le
valutazioni in merito a questo intervento e le intenzioni che aveva
l'Amministrazione regionale.
Président -
La parole à l'Assesseur Guichardaz pour la
réponse.
Guichardaz (PD-SIN.VDA) -
Non capisco francamente quale
sia l'obiettivo dell'interrogazione, al di là della sua
esposizione. Soprattutto mi stupisce, collega Bertin, il suo
accenno a quelle che lei definisce le "numerose perplessità
sollevate sull'opportunità e sul valore educativo di tale scelta",
io non ho ricevuto alcun tipo di lamentela in tal senso, anzi devo
dire che il riscontro all'iniziativa da parte dei genitori e dei
bambini che si sono recati al circo è stato molto positivo. Parlo
naturalmente di quell'iniziativa attinente alla raccolta
differenziata dei rifiuti, riguardo al circo, io non ho tanto da
dire.
Non entro più di tanto nel merito del valore educativo del
circo, dell'impiego di animali nell'attività circense, dico solo
che il circo esiste da sempre e che da sempre esistono alcuni punti
di vista, legittimi, sull'impiego degli animali che siano cavalli,
cani, gatti o elefanti. Certo, collega Bertin, si possono fare
sofismi sulla natura domestica o meno di alcuni animali, sulla
disposizione di altri ad essere trattenuti in stalle per essere
infine macellati o trasformati in prosciutti, o in pelle da concio,
si potrebbero richiamare usi e costumi di alcune popolazioni che
impiegano gli elefanti come animali da fatica. Potrei anche
disquisire, collega Bertin, sulle sue scarpe di cuoio bovino per
aprire un dibattito sulla dignità di alcuni animali e non di altri
di essere considerati degni di gironzolare liberi o di essere
internati in stalle per servirci, in vita e poi dopo. È un
dibattito specioso, se possiamo dire così, fastidioso, dal quale,
collega Bertin, non si esce con qualche cartello fuori dai circhi
dei soliti supposti animalisti, che poi magari se ne vanno in giro
con il cane al guinzaglio o trattano i cani come esseri umani
tranne poi non farli mai uscire dalle quattro mura di casa loro.
Dibattito, collega, che, se entra nell'agone della politica,
diventa pure un po' fastidioso, perché obbliga a fare categorie di
politici buoni e cattivi, amanti degli animali o sfruttatori o,
peggio, amanti di alcuni animali e sfruttatori di altri come se ci
fosse una differenza filosofica tra un cavallo e un elefante, un
cane e una mucca. Collega Bertin, anche a me piacerebbe vedere
scorrazzare cavalli, elefanti ed altri animali liberi nelle
praterie o veder morire di morte naturale le mucche o i maiali, mi
piacerebbe vederli lontani dalle grinfie umane, ma mi sottraggo ad
un dibattito che eleva alcuni di essi degni di vivere liberi e
altri domestici o, peggio, trasformati in prodotti. Sarei perdente
sin dall'inizio, collega Bertin, essendo io un carnivoro, seppur
moderato ma mai pentito, usando io, come lei, scarpe di cuoio, ma
credo che metterebbe in risalto anche le sue di incongruenze,
collega Bertin, o quelle dei compagni che hanno firmato con lei
l'interpellanza, che mi pare tutti usino lo stesso materiale per
coprirsi, anche se parzialmente.
Veniamo all'interpellanza, lasciando da parte il suo neanche
tanto sottile riferimento all'inopportunità di autorizzare i circhi
con animali, che poi, collega, esistono delle leggi specifiche sui
circhi, sul benessere animale, protocolli internazionali, esiste la
non discrezionalità della pubblica amministrazione per fortuna.
Collega Bertin, credo che l'iniziativa promossa dalla struttura
competente dell'Assessorato sia una bella e intelligente iniziativa
e che si proponga un obiettivo importante: di sensibilizzare ad un
comportamento civico corretto bambini e genitori, laddove questi si
possono incontrare e intercettare, tra l'altro, insieme. Il circo è
uno di questi posti, è il luogo del divertimento, del libero
divertimento; chi non vuole vedere gli spettacoli con gli animali
può starsene tranquillamente a casa, nessuno lo costringe, ma è
anche un luogo che scalza le consuetudini sociali permettendo di
trattare temi altrimenti relegati alla scuola o alla famiglia,
luoghi a volte di costrizione, di regole e di gerarchia. Pensare di
inserire all'interno di un evento finalizzato all'esclusivo sfogo e
divertimento messaggi positivi, finalizzati all'educazione e alla
sensibilizzazione civica non è, a mio modesto parere, un'idea così
balzana, anzi. Le faccio notare peraltro, collega Bertin, che il
messaggio sulla necessità di un corretto riciclo dei rifiuti è
stato veicolato - e lei non lo ha scritto - nell'ambito dello
spettacolo dei
clown
che mi riferiscono essere stato
efficacissimo ed estremamente pertinente, niente animali salterini
o costretti in gabbia, solo clown, collega Bertin, o almeno così mi
riferiscono.
Voglio solo fare alcune precisazioni infine. Intanto la Regione
non ha concesso alcun patrocinio all'iniziativa, l'ha semplicemente
promossa, né ha erogato alcuna contribuzione economica. La
struttura ha semplicemente approfittato della buona disponibilità
dei titolari del circo ad affrontare il tema del corretto
smaltimento dei rifiuti, i quali, come lei ben sa, avendolo
probabilmente letto, si sono recati personalmente presso la
struttura della dottoressa Mancuso, prima di attivare il circo per
chiedere proprio a lei informazioni sul corretto smaltimento delle
deiezioni animali, soprattutto di quelle prodotte dagli elefanti.
Visto che parliamo di questo argomento, le dico fino in fondo di
cosa stiamo parlando. Parliamo, tra l'altro, collega, di diversi
metri cubi, sono quantità enormi. Per informazione, collega Bertin,
lei che fa queste interpellanze, le deiezioni - che sarebbero le
cacche degli elefanti per chi non sa a cosa mi riferisco - sono
state smaltite nell'impianto di compostaggio del verde, essendo
queste compatibili, per qualità e caratteristiche, dietro pagamento
di un diritto dovuto da parte del conferitore, cioè del circo.
Questa manifesta sensibilità verso le modalità di smaltimento più
opportune, dimostrata dai titolari del circo, ha suggerito alla
nostra struttura la proposta, di cui stiamo trattando, di inserire
nello spettacolo dei clown dei messaggi favorevoli alle corrette
modalità di smaltimento e riciclo dei rifiuti, proprio in
conformità peraltro alle indicazioni contenute nel piano rifiuti
vigente, il quale prevede la possibilità di attivare iniziative di
educazione ambientale anche in contesti informali com'è il circo.
La Regione ha quindi colto l'occasione di un evento che concentra
centinaia di bambini per veicolare un messaggio positivo. Nessuna
spesa è stata posta a carico della Regione, i biglietti gratuiti
per i bambini sono stati stampati e spediti a spese del circo e non
nostre.
Personalmente trovo, collega Bertin, che sia positivo fare
educazione civica laddove i bambini si recano liberamente senza
costrizione. Sarebbe bello se questa modalità venisse anche in
altri contesti di svago tipo cinema, teatri o, perché no?, anche
nell'ambito di manifestazioni come le
bataille
, per esempio,
o le feste paesane, peraltro qualcosa si sta già facendo in questi
contesti, ad esempio, con le "Ecolofeste". Credo che questo sia un
altro argomento. I soliti benpensanti, collega Bertin, potrebbero
obiettare ugualmente sul tipo di messaggi che veicolano certi film
o certe rappresentazioni teatrali, o le stesse bataille, ma se si
dovesse guardare, non è che noi diamo all'esterno a volte uno
spettacolo così edificante visti anche gli apprezzamenti del suo ex
collega di partito Roscio, che prima ho scoperto che mi ha pure
dato del
con
, oltre che un altro apprezzamento, tanto per
dire il livello che raggiunge quest'aula. Anche quando discutiamo
sul grado di edificazione di altri spettacoli, collega Bertin,
sarebbe il caso prima di fare un'autoanalisi, magari è uno
psicodramma qua dentro.
Président -
La parole au collègue Bertin pour la
réplique.
Bertin (CC-MOUV) -
Grazie Assessore. Ho trovato molto
spettacolare il suo intervento oggi, fuori tema ma spettacolare. La
vedo particolarmente in forma. Ripeto: fuori tema, ma oggi è così.
In fatto di analisi anch'io consiglierei di farne qualcuna,
potrebbe farle bene, perché la vedo un po' troppo agitato in questo
periodo.
L'interpellanza era soltanto l'occasione per dare risposte a
questa iniziativa, che ha suscitato molte perplessità nella
popolazione rispetto ad un'iniziativa, che è di per sé fatta in un
momento anche casualmente elettorale, in cui i bambini si portano i
genitori, questa iniziativa è un po' così, era l'occasione per dare
una risposta. Lei ha trattato altro, ha fatto un po' di spettacolo
oggi, ormai è partito per questa tangente e pazienza. In realtà
l'interpellanza era molto semplice: si volevano capire le ragioni
di questa scelta, che ha lasciato molte perplessità nella
popolazione e che mi lascia ancora dei dubbi. Non sono un
animalista, sono un carnivoro e utilizzo qualunque cosa, come
tutti, c'è sul mercato, non è questo il problema. Credo però che un
indirizzo generale vada dato nell'evolvere della società, di certi
circhi che avevano molto senso un tempo, oggi ne hanno molto di
meno. Comunque non vado oltre in questa che non voleva essere una
polemica, ma voleva darle l'occasione per spiegare questa cosa. Non
mi ha convinto, Assessore, pazienza...
Presidente -
Collega Roscio per...?
Roscio (ALPE) -
Per fatto personale. Siccome l'Assessore
mi chiama in causa su qualcosa che non c'entra nulla, vorrei solo
precisare brevemente che, data la risposta che ho ottenuto
all'interpellanza, io mi sono limitato a fare una citazione. Se poi
quando si parla di
con
, l'Assessore si sente chiamato in
causa, è un problema suo, non mio.
Président -
La parole à l'Assesseur Guichardaz.
Guichardaz (PD-SIN.VDA) -
Fatto personale sul fatto
personale. Non credo che lei parlasse dei colleghi che hanno
firmato con lei l'interpellanza quando ha fatto la citazione sul
con
e successivamente dopo ha usato quell'apprezzamento.
Collega Roscio, lei, come al solito, è capacissimo... anzi diciamo
che in questa legislatura non è che abbia dimostrato grandi
capacità di dimostrare le cose che dice...
Presidente -
Rimaniamo sul fatto personale...
... quindi che adesso cerchi di arrotolarsi intorno al fatto che
abbia fatto una citazione canora rivolgendosi probabilmente... non
lo so io cosa pensava in quel momento, lei rispondeva a una mia
interpellanza e lei ha concluso dicendo che io sono un
coglione.
Presidente -
Assessore, per favore, moderiamo i termini!
Les travaux du Conseil sont fermés pour ce matin. Le Conseil
reprendra ses travaux à 15 heures 30.
---
La séance se termine à 12 heures et 59 minutes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK