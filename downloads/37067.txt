Consiglio Regionale della Valle d'Aosta - Oggetto del Consiglio n. 938 del 14 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 938 del 14 gennaio 2015 - Resoconto
OGGETTO N. 938/XIV - Interrogazione: "Notizie in merito ad
eventuali oneri sostenuti dall'Amministrazione regionale in
relazione al soggiorno in Valle d'Aosta del Presidente del
Consiglio dei Ministri".
Président
- Pour la réponse, la parole au Président
Rollandin.
Rollandin (UV)
- Sì, grazie Presidente.
Sottolineando ancora una volta che sicuramente per noi è stato
importante che ci sia stata questa presenza del Presidente Renzi,
tra l'altro inaspettata, noi riteniamo che sia stato un fatto molto
significativo.
Venendo alle domande che sono state presentate: "
se sono
stati sostenuti costi a qualsiasi titolo a carico
dell'Amministrazione regionale o di società partecipate"
, la
risposta è che non ci sono state delle spese; anzi, dobbiamo
sottolineare come su tutto ci sia stato il pagamento diretto e
personale del Presidente del Consiglio dei Ministri per tutto
quello che è stato fatto in quei giorni, sia a livello di impianti
(ha pagato le tariffe intere per lui e per tutti i familiari)...per
tutti, quindi questo gli fa onore e credo che sia giusto
sottolinearlo.
Per quanto riguarda la domanda del punto 2:
"
gli
oneri, anche a livello di impiego supplementare di risorse umane,
sostenuti ai fini dell'adeguamento agli standard di sicurezza
dell'aeroporto"
, anche qui non ci son state spese
straordinarie. Sono state richieste tre figure da parte del gestore
ai Vigili del fuoco, di personale che era in servizio, per
innalzare il servizio antincendio in quel periodo dal 3° al 4°
livello (il 30 dicembre e il 3 gennaio), in occasione dell'arrivo e
della partenza dell'aeromobile che ha trasportato il Presidente, e
si tratta di un'attività ordinaria avvenuta nel corso del 2014 come
in altre 3 occasioni per altri motivi. L'unica spesa suppletiva che
può essere invece considerata sono i 30 minuti effettuati a fine
turno dalle 3 unità di personale impiegato il giorno 30 dicembre,
che darebbe un costo totale di 25 euro. Queste sono le spese.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Intanto non posso che esprimere la soddisfazione per questo
contenimento, 25 euro, da parte dell'Amministrazione regionale
della Valle d'Aosta riguardo alle spese, anche perché, avendo già
pagato diverse decine di migliaia di euro per gli aerei di Stato,
ovviamente altre spese che si andavano ad aggiungere sarebbero
state, secondo noi, un'ulteriore vergogna. D'altronde sappiamo che
il Premier Cameron vola con la
Ryanair
per andare in vacanza
ad Ibiza, Tony Blair volava a Roma a 71 euro, Angela Merkel va a
Napoli nel 2012 e il marito prende un volo separato, mentre invece,
dato che noi ormai abbiamo capito che la nostra non è una
Repubblica ma una Monarchia costituzionale, abbiamo
Sir
Matteo Renzi che, con il volo di Stato, si fa portare assieme ai
parenti avanti e indietro.
Politicamente non posso esprimere la mia soddisfazione, quindi,
per un gesto che avviene nella mia Regione e che avrei preferito
fosse evitato; avrei preferito effettivamente che fosse andato in
vacanza da un'altra parte, perché è stato comunque un gesto
negativo. Politicamente abbiamo visto l'accoglienza da parte delle
Autorità regionali per un Premier che viene in vacanza. Abbiamo
visto l'accoglienza che è la solita accoglienza che avete fatto
anche a Roma al Governo Renzi, tramite i vostri Parlamentari che lo
hanno sempre sostenuto, e quindi abbiamo capito che c'è una
geometria variabile per quanto riguarda l'Autonomia: quando arriva
Renzi va tutto bene, quando si vota giù a Roma va tutto bene,
quando si difende l'Autonomia si urla contro un Governo
centralista, che poi è lo stesso che è rappresentato da Renzi, che
con il carattere costituzionale che è in atto sta demolendo lo
Statuto speciale...ma qui diventa difficile capire quali siano le
dinamiche che vi spingono a questi comportamenti...
Noi approfondiremo comunque un'altra questione dato che si è
parlato di sicurezza, un volo che è stato fatto per la sicurezza
del Premier, e allora faremo l'approfondimento su quello che è il
volo di ritorno del Premier
,
che è decollato con una rotta
che non era validata dall'Aeroporto di Aosta. Noi stiamo facendo le
verifiche: l'aereo è partito verso la città con un vento di 20 nodi
che arrivava da ovest e possiamo immaginare cosa sarebbe capitato
nel caso in cui ci fosse stato quello che viene chiamato
"l'impiantata del motore
dell'aereo"...noi ci trovavamo
Renzi e la famiglia direttamente in casa! Magari qualcuno sarebbe
stato anche contento, qualcun altro un pochettino meno, tanto più
che il volo, passato su Aosta, da quanto ci risulta (ma stiamo
facendo le verifiche), ha preso in direzione di Cogne. Anche lì a
noi non risulta nessuna procedura di percorso aereo validato in
quella direzione. E quindi noi faremo anche questa verifica perché,
oltre alla sicurezza del Premier, che in questo caso avrebbe potuto
essere messa in discussione, interessa anche la sicurezza dei
valdostani che abitano ad Aosta, che stavano sotto e che, nel caso
di incidente aereo, avrebbero fatto le spese delle vacanze del
"Signor Renzi".
Président
- Point 7 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK