Consiglio Regionale della Valle d'Aosta - Oggetto del Consiglio n. 411 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 411 del 12 luglio 1982 - Resoconto
OGGETTO N. 411/VII - DISEGNO DI LEGGE CONCERNENTE: "ADESIONE
DELLA REGIONE AL CONSORZIO GARANZIA FIDI TRA GLI AGRICOLTORI DELLA
VALLE D'AOSTA - CONCESSIONE DI GARANZIA FIDEIUSSORIA E DI
CONTRIBUTO IN CONTO INTERESSI".
PRESIDENTE
: Ha chiesto di parare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Questa è una legge che prevede
contributi a tasso agevolato che si aggirano sul 15,50% per quanto
riguarda mutui per un anno e sul 13,50% per mutui per 5 anni.
Inoltre ha lo scopo di agevolare gli allevatori che hanno urgenza
di ottenere un mutuo, in quanto - a differenza di altre leggi
esistenti nel credito agricolo - garantisce nel minor tempo
possibile la concessione di questo tipo d'intervento.
La Giunta, viste le richieste fatte dagli agricoltori in Valle,
propone che sia approvata.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Riteniamo positivo che anche fra gli
agricoltori si sia giunti alla costituzione di un Consorzio per la
garanzia Fidi, che si è rilevato nell'esperienza di questi ultimi
anni uno strumento utile per le altre categorie. E' stata da alcuni
avanzata l'obiezione che il settore agricolo ha altre forme più
vantaggiose per il credito così detto di conduzione, tuttavia
l'opportunità di ricorrere per il credito a brevissimo termine al
Consorzio di garanzia fidi ci sembra una possibilità in più che si
rivolge in particolare alle imprese agricole più moderne.
Ne approfitto per sollevare una questione che si è discussa
anche in Commissione e che ha visto il parere favorevole di tutti i
Commissari; non si capisce perché queste convenzioni, non solo nel
settore agricolo ma anche in quello commerciale e artigianale, non
si fanno con la Cassa rurale di Gressan, soprattutto per gli
operatori di quel Comune che trovano nella Cassa un Istituto che
oggi fa tutte le operazioni.
PRESIDENTE
: Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Per quanto riguarda il credito agricolo,
purtroppo siamo vincolati da certe leggi nazionali, per cui in
Valle gli Istituti bancari operanti nel credito agricolo sono
soltanto la Cassa di Risparmio, il Federagrario e l'Istituto San
Paolo di Torino. Abbiamo chiesto che anche la Cassa rurale di
Gressan sia autorizzata a fare questi mutui.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Discutendo questo provvedimento in
Commissione, il Consigliere De Grandis ha fatto cenno ad un lavoro
di revisione delle leggi di spesa in Agricoltura che sarebbe stato
già predisposto dall'Assessorato. Vorremmo sapere se questo
corrisponde al vero e quando si potrebbe avere in visione copia di
questo studio che riteniamo necessario perché , come diceva prima
l'Assessore, in agricoltura i settori d'intervento sono
differenziati; ci sono molti interventi della CEE, dello Stato,
della Regione, per cui arrivare ad una razionalizzazione di questi
potrebbe essere utile.
PRESIDENTE
: Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Dopo una lunga discussione con il
Credito Agrario, abbiamo predisposto, prendendo a modello anche la
Regione Piemonte, una raccolta che raccoglie tutte le leggi
attualmente vigenti in Valle d'Aosta; una prima parte elenca le
leggi attualmente vigenti nel settore nazionale; una seconda le
leggi vigenti nel settore agricolo internazionale; una terza quelle
invece attualmente vigenti in Valle d'Aosta. Quindi sarà un résumé
con l'indicazione di tutti gli attuali settori di intervento ed i
punti dove si può intervenire differentemente, con la possibilità
che la legge sia approvata, nel settore agricolo.
Questa raccolta dovrebbe essere pronta; abbiamo fatto una specie
di appalto che ha vinto la tipografia Musumeci ed, al massimo entro
novembre, dovrebbe essere in possesso di tutti i Consiglieri, di
tutti i valdostani, questo vademecum delle leggi in Agricoltura.
Potremo discuterne allora in Consiglio per vedere cosa si può fare
per le varie leggi a livello sia nazionale, che internazionale o
regionale.
PRESIDENTE
: Passiamo all'esame dell'articolato. Do
lettura dell'art. l.
Art. 1
La Regione Valle d'Aosta aderisce, quale socio al Consorzio
Garanzia Fidi fra gli agricoltori della Valle d'Aosta, costituito
in Aosta con atto del notaio Marcoz, in data 3.12.1981.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2.
Art. 2
La Giunta regionale è autorizzata a concedere la garanzia
fideiussoria della Regione, per la durata di cinque anni,
nell'interesse del Consorzio Garanzia Fidi fra gli agricoltori
della Valle d'Aosta, fino alla concorrenza massima di lire 35
milioni, per la garanzia dei crediti accordati da istituti di
credito di imprese agricole aderenti al predetto Consorzio.
Tale garanzia fideiussoria ha carattere sussidiario, a norma
del secondo comma dell'art. 1944 del Codice Civile, ai fini della
preventiva escussione del debitore principale.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 3.
Art. 3
Il Presidente della Giunta regionale, e in caso di sua
assenza o impedimento l'Assessore regionale alle Finanze, sono
autorizzati a sottoscrivere gli atti necessari per l'adesione al
Consorzio e per la concessione, a nome e per conto della Regione,
della garanzia fideiussoria di cui ai precedenti articoli, secondo
le condizioni e le modalità in vigore presso gli istituti di
credito, nonché a provvedere agli atti conservativi dei diritti
della Regione ed al recupero delle somme eventualmente risultanti a
credito della Regione.
La Giunta regionale è autorizzata a revocare, in ogni tempo,
la garanzia fideiussoria.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 4.
Art. 4
La Giunta regionale è altresì autorizzata a concedere al
Consorzio Garanzia Fidi fra gli agricoltori della Vale d'Aosta, per
l'anno 1982, un contributo di lire 50.000.000 al fine di consentire
l'abbattimento, fino ad un massimo di sette punti per apertura di
credito e nove punti per finanziamenti rimborsabili con piano di
ammortamento con durata non superiore a 5 anni, del tasso di
interesse fissato dalla convenzione fra il predetto Consorzio e gli
istituti di credito.
Le somme non utilizzate dal Consorzio di cui al comma
precedente nel corso dell'anno potranno essere accantonate
nell'apposito fondo rischi costituito dal Consorzio stesso.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 5.
Art. 5
Ai sensi della legge regionale 1° aprile 1975, n. 7, gli
eventuali oneri derivanti dalla concessione della Ga
ranzia
Fideiussoria prevista dalla presente legge, valutati in annue
lire 1.000.000 graveranno sul capitolo 51000 del bilancio di
previsione della Regione per l'anno 1982 e sul corrispondente
capitolo dei bilanci per gli anni successivi.
L'onere derivante dalla concessione del contributo di cui
all'art. 4 della presente legge, graverà sul cap. 31405 (contributi
al Consorzio Garanzia Fidi fra gli agricoltori della Valle d'Aosta)
che viene a tal fine istituito nella parte Spesa del bilancio di
previsione della Regione per l'anno finanziario 1982.
Alla copertura dell'onere derivante a carico della Regione
dall'applicazione della presente legge, ammontante a £ 51.000.000
per l'anno 1982 e a lire 1.000.000 per l'anno 1983 e seguenti si
provvede:
-
per l'anno 1982 con l'utilizzo delle maggiori Entrate già
accertate sul capitolo 9200 della parte Entrata del bilancio
preventivo per l'anno 1982.
-
Per gli anni 1983-1984 con le disponibilità relative a
"Oneri non ripartibili" del bilancio pluriennale 82/ 84.
-
Per gli anni successivi l'onere sarà iscritto con la legge
di approvazione dei relativi bilanci di previsione.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 6.
Art. 6
Al bilancio di previsione della Regione per l'anno 1982
vengono apportate le seguenti variazioni:
PARTE ENTRATA
Variazione in aumento
Cap. 9200 "Interessi su depositi di somme eccedenti il
normale fabbisogno di cassa"
£ 51.000.000
PARTE SPESA
Variazione in aumento Settore 2 - Sviluppo economico
Programma 2.2.2.01. - Strutture agricole.
Cap. 31405 (di nuova istituzione) "Contributi al Consorzio
Garanzia Fidi fra agricoltori della Valle d'Aosta"
£ 50.000.000
Cap. 51000 "Oneri derivanti dalle garanzie prestate dalla
Regione in dipendenza di disposizioni legislative
L.R. 1.4.1975, n. 7
£ 1.000.000
Totale £ 51.000.000
Al bilancio pluriennale della Regione per gli anni 1983 e
1984 vengono apportate le seguenti variazioni:
PARTE ENTRATA
Variazione in aumento Titolo III Categoria 11°
Interessi attivi
anno 1983 £ 1.000.000 anno 1984 £ 1.000.000
PARTE SPESA
Variazione in aumento
3. Oneri non ripartibili
3.2. Altri oneri non ripartiti anno 1983 £ 1.000.000 anno
1984 £ 1.000.000
Nell'allegato
n.
9 del bilancio di previsione della
Regione per l'anno finanziario 1982, approvato con legge regionale
3 maggio 1982, n. 6, è aggiunto quanto segue:
Legge regionale 1981,
n.
Garanzia fideiussoria della Regione presso Istituti di
Credito per la concessione di prestiti alle imprese agricole
aderenti al Consorzio Garanzia Fidi fra gli agricoltori.
PRESIDENTE
: Metto in approvazione l'art. 6 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 7.
Art. 7
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 7 testè
letto.
ESITO DELLA VOTAZIONE
Presenti: 26
Votanti: 26
Maggioranza:18
Favorevoli: 26
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta.
VOTATION A SCRUTIN SECRET
RESULTAT DU VOTE
Présents, votants et avis favorables:26
Le Conseil approuve à l'unanimité
PRESIDENTE:
I lavori terminano qui e riprenderanno domani
mattina alle ore 9.30 con gli oggetti di cui è relatore l'Assessore
alle Finanze.
La seduta è sospesa.
La seduta termina alle ore 19.03
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK