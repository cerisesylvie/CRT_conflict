Consiglio Regionale della Valle d'Aosta - Oggetto del Consiglio n. 80 del 5 ottobre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 80 del 5 ottobre 1988 - Resoconto
OGGETTO N. 80/IX - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 6726 in data 15 luglio 1988 concernente:
''Realizzazione del 1° lotto dei collettori fognanti a servizio
della Comunità Montana Valdigne - Mont Blanc - Approvazione
progetto stralcio - Appalto dei lavori mediante licitazione privata
- Approvazione ed impegno di spesa".
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Su questa e sulla deliberazione
successiva volevo avere notizie rispetto alla questione dei tubi,
che avevo già sollevato nel precedente Consiglio, sul fatto, cioè,
che sia stata modificata in corso di appalto la classe di rigidità
dei tubi.
Volevo anche le notizie che avevo chiesto: quando era stato
mandato il telegramma che rinviava la gara e quando è stata poi
presa la decisione definitiva da parte della Giunta.
Mi risulta che la gara è stata espletata, pertanto vorrei sapere
chi si è aggiudicato questo appalto.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Su tutta una serie di motivazioni tecniche
o meno penso di aver già detto lo scorso Consiglio; non aggiungo
altro.
Quanto alle date, la lettera di invito è stata spedita alle
imprese il 6 settembre; il primo telegramma, quello con il quale si
spostava la data di apertura delle buste a ieri, martedì 4 ottobre,
è del 22 settembre. Il secondo telegramma, quello con il quale si
comunicava alle imprese l'avvenuta modifica del capitolato, è del
23 settembre, il giorno dopo che la Giunta regionale aveva
approvato la variante di capitolato.
La gara è stata espletata ieri, per la precisione le gare sono
state cinque: tre relative ai collettori di Aosta e del Consorzio
di Aosta, due relative al 1° e 2° lotto della Valdigne - Mont
Blanc. Dei due lotti uno è stato aggiudicato provvisoriamente,
perché poi ci dovrà essere l'aggiudicazione definitiva, all'Impresa
Garetto in associazione con i Fratelli Ronc; l'altro all'Impresa
Eredi Duclos. Non so con esattezza quale delle due si sia
aggiudicata il primo e quale il secondo, ma basta verificare i
verbali di appalto.
PRESIDENTE
: Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 34
Votanti: 32
Favorevoli: 26
Contrari: 6
Astenuti: 2 (Aloisi e Gremmo)
Il Consiglio approva
Oggetto n. 6727 in data 15 luglio 1988 concernente:
"Realizzazione del 2° lotto dei collettori fognanti a servizio
della Comunità Montana Valdigne - Mont Blanc - Approvazione
progetto stralcio - Appalto dei lavori mediante licitazione privata
- Approvazione ed impegno di spesa".
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 34
Votanti: 33
Favorevoli: 27
Contrari: 6
Astenuto: 1 (Aloisi)
Il Consiglio approva
Oggetto n. 6941 in data 22 luglio 1988 concernente:
''Realizzazione dell'impianto di depurazione in Comune di La Salle
al servizio della Comunità Montana Valdigne - Mont Blanc -
Indizione di appalto-concorso".
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
C'è stata una richiesta di sei
Consiglieri per la votazione a scrutinio segreto; siccome sono
necessari sette Consiglieri, mi associo a questa richiesta per
permettere la votazione a scrutinio segreto.
PRESIDENTE:
Richiedendo sette Consiglieri la votazione
segreta, viene posta in votazione la ratifica della deliberazione
in oggetto per scrutinio segreto.
La prima e la seconda votazione a scrutinio segreto sono
dichiarate nulle dal Presidente Bich, essendo accertata la non
corrispondenza dei voti e dei resti.
PRESIDENTE:
Si procede pertanto alla terza votazione, per
schede segrete, ai sensi dell'art. 80 del Regolamento.
Ha chiesto di parlare per mozione d'ordine il Consigliere
Tonino, ne ha facoltà.
TONINO (P.C.I.):
E' fin troppo evidente il tentativo
della maggioranza di invalidare il voto con le palline per
controllare sulla scheda il voto dei singoli Consiglieri. E' fin
troppo evidente.
(Applausi dalla tribuna)
...La proposta che facciamo è che si predispongano delle schede
con la scritta "si - no" (o se preferite: "oui non") con un
quadratino e si voti con un segno di croce, che non esca
rigorosamente dall'ambito del quadrato.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Cette tentative de faire dire des
choses que quelqu'un peut penser, c'est inutile.
Nous repoussons cette initiative, donc on vote selon l'habitude
qu'on a toujours tenue dans ce Conseil.
PRESIDENTE:
Invito il Consigliere Segretario a far
distribuire le schede secondo la consuetudine consolidata di
votazione.
Ha chiesto di parlare il Vice Presidente Dolchi, ne ha
facoltà.
DOLCHI (P.C.I.):
Per mozione d'ordine,. per richiamo al
Regolamento.
Il Regolamento prevede che il Presidente del Consiglio spieghi
ai Consiglieri, nel momento in cui essi si recano a votare, il
significato del voto e come si deve votare.
Chiederei che il Presidente del Consiglio spiegasse al Consiglio
come si deve votare.
PRESIDENTE:
Verrà distribuita una scheda con una linea:
nell'ambito della linea deve essere trascritto il segno di consenso
o di dissenso: sì o no. Su questa scorta verranno scrutinate le
schede.
Ha chiesto di parlare per mozione d'ordine il Consigliere
Riccarand, ne ha facoltà.
RICCARAND (N.S.):
Presento una mozione d'ordine sulle
modalità di votazione.
E' stata avanzata una richiesta, credo motivata dall'andamento
in cui sono andate le prime votazioni, da parte del Consigliere
Tonino, di una modalità di votazione che garantisca la segretezza
del voto e impedisca un controllo del voto. Credo che sia
nell'interesse di tutto il Consiglio, della stessa Giunta e del
Presidente del Consiglio accedere ad una richiesta che dà garanzia
a tutti quanti.
Voi dovete garantirci la segretezza di voto e che non ci siano
possibilità di controllo. Sappiamo come avvengono i controlli dei
voti su scheda; abbiamo il sospetto fondato che siano stati
esponenti della maggioranza che hanno invalidato le due precedenti
votazioni per arrivare ad una votazione a scrutinio segreto, in cui
ci sarà chi scriverà "oui", chi scriverà "non", chi scriverà in
corsivo e chi in stampatello. Ognuno di questi rappresenterà un
segnale ben preciso da controllare.
Voi sostenete che questo non ha fondamento: siccome esistono
delle modalità di votazione che possono garantire comunque la
segretezza e la regolarità del voto e l'assenza di forme di
controllo, non c'è nessuna motivazione che possa giustificare il
non accoglimento di questa richiesta.
PRESIDENTE:
Pongo in votazione le due modalità di
votazione: una è quella richiesta dal Consigliere Tonino, l'altra è
quella formalizzata dalla Presidenza del Consiglio.
(Interruzione da parte dei Consiglieri Riccarand e
Aloisi)
VOTAZIONE PER SCRUTINIO SEGRETO
ESITO DELLA VOTAZIONE
Presenti: 34
Votanti: 34
Schede valide: 33
Schede nulle: 1
Favorevoli: 24
Contrari: 9
Il Consiglio approva
PRESIDENTE:
I lavori sono sospesi, riprenderanno domani
mattina alle ore 9,30.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK