Consiglio Regionale della Valle d'Aosta - Oggetto del Consiglio n. 3367 del 5 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PARTECIPAZIONE E INIZIATIVA POPOLARE
Tutela dei cittadini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3367 del 5 marzo 2008 - Resoconto
OGGETTO N. 3367/XII - Proposta di regolamento: "Modificazioni
al regolamento regionale 24 luglio 2006, n. 2 (Trattamento dei dati
sensibili e giudiziari di competenza dell'Amministrazione
regionale, dell'Azienda regionale sanitaria USL della Valle d'Aosta
e degli enti dipendenti dalla Regione)".
Articolo 1
(Modificazione all'articolo 3)
1. Dopo il numero 14) della lettera a) del comma 1
dell'articolo 3 del regolamento regionale 24 luglio 2006, n. 2
(Trattamento dei dati sensibili e giudiziari di competenza
dell'Amministrazione regionale, dell'Azienda regionale sanitaria
USL della Valle d'Aosta e degli enti dipendenti dalla Regione), è
aggiunto il seguente:
"14bis) Agenzia regionale per le erogazioni in agricoltura
della Regione autonoma Valle d'Aosta/ Vallée d'Aoste.".
Articolo 2
(Sostituzione delle schede dell'allegato A )
1. Le schede nn. 2, 3, 6, 9, 11 e 17 contenute nell'allegato
A al regolam. reg. 2/2006 sono sostituite dalle corrispondenti
schede contenute nell'allegato A al presente regolamento.
Allegato A
(Omissis)
Presidente
- La parola al relatore, Consigliere
Stacchetti.
Stacchetti (SA)
- Proposta di regolamento regionale n.
12: modificazione al regolamento regionale 24 luglio 2006, n. 2
(trattamento dei dati sensibili e giudiziari di competenza
dell'Amministrazione regionale, dell'Agenzia regionale sanitaria
USL della Valle d'Aosta e degli enti dipendenti dalla Regione).
La proposta di regolamento regionale n. 12, presentata dalla
Giunta regionale il 25 gennaio 2008, discende dalla necessità di
apportare alcune modificazioni al regolamento regionale in data 24
luglio 2006, n. 2 concernente il "Trattamento dei dati sensibili e
giudiziari di competenza dell'Amministrazione regionale,
dell'azienda regionale sanitaria USL della Valle d'Aosta e degli
enti dipendenti della Regione".
Il predetto regolamento regionale è stato approvato a seguito
dell'entrata in vigore del "Codice in materia di protezione di dati
personali" di cui al decreto legislativo 30 giugno 2003, n. 196.
L'articolo 20, comma 4 e l'articolo 21, comma 2, del "Codice"
stabiliscono che l'identificazione dei dati sensibili e giudiziari
e delle operazioni sugli stessi sia aggiornata ed integrata
periodicamente a seguito di una verifica dei trattamenti
attualmente disposti dalle strutture dell'Amministrazione
regionale.
Nella sostanza il regolamento in corso di approvazione
costituisce un aggiornamento del testo in vigore sulla base delle
segnalazioni pervenute dalle strutture regionali e dagli enti
strumentali. In effetti, è stata accertata la necessità di
integrare, con alcune fonti normative successivamente intervenute e
non inserite nelle schede n. 2, n. 3, n. 6, n. 9, n. 11, n. 17
dell'allegato A del richiamato regolamento regionale n. 2/2006, e,
contestualmente, sono state eliminate, dalle schede medesime, le
norme di riferimento nel frattempo abrogate.
Il regolamento in corso di approvazione prevede, infine,
l'inserimento tra gli enti strumentali della Regione Autonoma della
Valle d'Aosta l'Agenzia regionale per le erogazioni in agricoltura
(AREA VdA), istituita con legge regionale 27 aprile 2007 n. 7 e
quindi successivamente all'entrata in vigore del regolamento
regionale n. 2/2006.
La proposta di regolamento si compone di due soli articoli:
l'articolo 1 al precedente regolamento regionale n. 2 del 24 luglio
2006 aggiunge l'Agenzia regionale per le erogazioni in agricoltura
della Regione Autonoma Valle d'Aosta; l'articolo 2 sostituisce le
schede n. 2, n. 3, n. 6, n. 9, n. 11 e n. 17 dell'allegato A.
Presidente
- Dichiaro aperta la discussione generale
sulla proposta di regolamento testè illustrata dal relatore. Se non
vi sono interventi, dichiaro chiusa la discussione generale.
Pongo in votazione l'articolo 1:
Consiglieri presenti, votanti e favorevoli: 27
Il Consiglio approva all'unanimità.
Presidente
- Pongo in votazione l'articolo 2:
Consiglieri presenti: 29
Votanti e favorevoli: 28
Astenuti: 1 (Ottoz)
Il Consiglio approva.
Presidente
- Pongo in votazione in una votazione unica il
blocco delle schede:
Consiglieri presenti: 29
Votanti e favorevoli: 28
Astenuti: 1 (Ottoz)
Il Consiglio approva.
Presidente
- Pongo in votazione la proposta di
regolamento nel suo complesso:
Consiglieri presenti: 28
Votanti e favorevoli: 27
Astenuti: 1 (Ottoz)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK