Consiglio Regionale della Valle d'Aosta - Oggetto del Consiglio n. 2476 del 2 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 2476 del 2 aprile 1997 - Resoconto
SEDUTA ANTIMERIDIANA DEL 2 APRILE 1997
OGGETTO N. 2476/X Incendio sviluppatosi nello stabilimento
"Meridian" di Verrès. (Interpellanza)
Interpellanza Avuto notizie dalle fonti di informazione del
grave incendio sviluppatosi nel nuovissimo stabilimento "Meridian"
di Verrès;
Considerato che lo stabilimento ultimato da pochissimo avrebbe
dovuto essere fornito di un sistema antincendio efficace e di tutti
gli altri impianti di sicurezza (aspiratori, vie di fuga, allarmi,
eccetera);
il sottoscritto Consigliere regionale
Interpella
l'Assessore competente per sapere:
1) qual è l'entità dei danni provocati alle strutture;
2) se vi sono danni fisici riportati dai lavoratori dello
stabilimento se lo stabilimento fosse munito di impianto
antincendio;
3) se l'Assessore non avesse avuto alcuna segnalazione in merito
a carenza di aspiratori e l'innescarsi di piccoli incendi causati
dal magnesio volatilizzato nell'ambiente.
F.to: Chiarello
Presidente Ha chiesto la parola il Consigliere Chiarello.
Chiarello (RC) Quando ho sentito di questo danno provocato dal
fuoco allo stabilimento di Meridian ho pensato un po' cosa poteva
essere successo, dato che delle voci in giro dicevano che non erano
ancora state attivate in quello stabilimento tutte le misure di
sicurezza che richiede uno stabilimento di quel tipo. Probabilmente
erano solo voci, però dopo un po' di tempo questo stabilimento ha
preso fuoco. Non so quale sia l'entità dei danni, spero che me lo
dica l'Assessore; i dati che abbiamo sono quelli forniti dagli
organi d'informazione.
Mi ha colpito abbastanza che uno stabilimento fatto da un anno,
probabilmente non ancora funzionante a pieno regime, abbia già
subito un danno così consistente. Volevo sapere dall'Assessore qual
è il danno e, se possibile, quali sono state le cause, e se in
questo stabilimento c'erano gli aspiratori, se non si era
verificato nessun caso di piccoli incendi prima, se non ci fossero
delle anomalie segnalate in precedenza.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) La Meridian è una società che ha avuto dalla
Regione in affitto con diritto di superficie un'area per 30 anni e
ha costruito uno stabilimento nuovo per la lavorazione di manufatti
in magnesio. Attualmente occupa 110 persone più una quindicina di
lavoratori a tempo determinato e ha in previsione l'assunzione di
altri 12 lavoratori.
L'incendio si è sviluppato il 7 marzo in una zona marginale
dello stabilimento, nella zona recupero sfridi, che è la zona più a
est, e si è innescato nel corso dell'installazione di un riparo
antinfortunistico eseguita da parte di una ditta appaltatrice.
Quindi l'incidente si è verificato in una zona dove non viene
effettuata produzione, dove arrivano con un nastro trasportatore i
residui delle lavorazioni, per essere poi caricati e trasportati
per il loro recupero in Norvegia. L'incendio non ha provocato danni
né alle strutture del fabbricato né agli impianti di produzione,
proprio perché si è verificato in un'area marginale, per cui i
danni sono limitati al nastro trasportatore di gomma.
Le valutazioni sono di qualche centinaio di milioni di danni su
questo nastro trasportatore.
Si chiede se qualcuno ha riportato danni fisici. Nessuno dei
dipendenti ha riportato danni fisici in conseguenza dell'incendio,
i componenti la squadra antincendio aziendale dopo il loro
intervento sono stati portati per accertamenti all'Ospedale di
Aosta e da questo punto di vista non c'è stato nessun danno
accertato.
La dotazione dello stabilimento: lo stabilimento è munito di un
impianto antincendio comprendente un serbatoio di 400 mc., 20
idranti a colonna e in cassetta, dei distributori a pioggia che
scattano quando la temperatura dovesse raggiungere certi livelli, e
l'azienda assicura di aver predisposto tutte le misure necessarie,
comprese i piani di emergenza e esercitazioni in questo senso, per
far fronte a eventuali incidenti.
Rispetto all'ultima domanda, in effetti ero venuto a conoscenza
di voci su possibili disfunzioni; da accertamenti fatti con
l'azienda si è verificato che si tratta di situazioni a cui
l'azienda sta provvedendo e in un reparto che è dalla parte opposta
rispetto a quella in cui si è verificato l'incidente sono in corso
d'installazione banchi aspiranti, in quanto prima venivano fatte
lavorazioni saltuarie, e si prevede invece per il futuro di
incrementare questo tipo di lavorazione.
Nel complesso l'azienda è nuova, presta attenzione a tutti i
problemi; ovviamente incidenti possono sempre capitare, però
l'attenzione alle norme antinfortunistiche e di sicurezza,
verificata anche dagli organi competenti, sembra essere
positiva.
Presidente Ha chiesto la parola il Consigliere Chiarello.
Chiarello (RC) ... che hanno agito per spegnere l'incendio mi
risulta che abbiano avuto qualche giorno d'infortunio. Mi risulta
altresì che gli estintori fossero arrivati da pochi giorni e
fossero ancora tutti ammucchiati in una certa area; ricordo ancora
che lo stabilimento è in funzione già da un anno.
Risulta altresì che delle persone siano state operate alle mani
perché i lavori di molatura da svolgere all'interno sembra che
siano abbastanza pesanti e producano dei danni alle mani di chi vi
opera. Ritengo di dover avvisare l'Assessore di questo, proprio
perché fra un paio d'anni non si venga a dire che non era stato
detto!
Sono d'accordo che è una fabbrica privata, probabilmente non ci
lascerà mettere il naso più di tanto, però ci sono delle cose di
cui la gente che lavora all'interno parla, anche se con paura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK