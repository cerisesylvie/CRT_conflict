Consiglio Regionale della Valle d'Aosta - Oggetto del Consiglio n. 278 del 4 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 278 del 4 maggio 1983 - Resoconto
OGGETTO N. 278/VII - DETERMINAZIONE DI UN CONTRIBUTO ALLA
COOPERATIVA LATTE E FONTINA DELLA VALLE D'AOSTA PER L'ATTUAZIONE DI
UN PROGRAMMA DI ATTIVITA' PUBBLICITARIA IN FAVORE DEL FORMAGGIO
"FONTINA" PER L'ANNO 1983.
PRESIDENTE:
Do lettura della delibera in oggetto:
IL CONSIGLIO REGIONALE
visto l'art. 8 della legge 27.10.1966, n. 910;
visto l'art. 15 della legge 10.4.1954, n. 125;
visto il DPR 30.10.1955, n. 1269;
DELIBERA
1°) di approvare la concessione alla Cooperativa Produttori
Latte e Fontina della Valle d'Aosta con sede in Saint-Christophe,
di un contributo nelle spese per la realizzazione del programma
pubblicitario di cui in premessa per l'anno 1983 e destinato alla
valorizzazione del formaggio "Fontina";
2°) di stabilire che eventuali variazioni al programma
pubblicitario approvato con la presente deliberazione siano
soggette alla preventiva autorizzazione della Giunta regionale e a
condizione che le variazioni stesse non comportino maggiorazioni di
spesa a carico della Regione, non modifichino in misura sostanziale
gli indirizzi dell'azione pubblicitaria fissati nel programma;
3°) di approvare la spesa massima di lire 151.000.000
(centocinquantunmilioni) che farà carico al cap. 32750
del bilancio di previsione della Regione per l'anno 1984 "Spese
per attività interessanti l'agricoltura, e per l'incremento dei
prodotti tipici" e di stabilire che alla liquidazione del
contributo di cui si tratta si provveda, con successive
deliberazioni di Giunta, su proposta dell'Assessore all'Agricoltura
e Foreste.
PRESIDENTE:
Ha chiesto di parlare l'Assessore
all'Agricoltura e Foreste Marcoz ne ha facoltà.
MARCOZ - (U.V.):
La Cooperativa Fontina aveva sottoposto
alla Giunta regionale un programma di 297 milioni di pubblicità.
Delle voci proposte si sono accettate solo quelle elencate nella
delibera allegata. Il totale di spesa prevista, quindi ritenuta
ammissibile dalla Regione, è di 188 milioni documentabili, come si
dice nel deliberato, tramite le relative fatture. Con un contributo
dell'80% la Regione dovrebbe liquidare alla Cooperativa 151
milioni.
Credo che sarà l'ultima volta che tale delibera verrà presentata
in Consiglio in quanto con l'approvazione della legge n. 40, verrà
inserita l'anno prossimo nelle spese per il funzionamento della
Cooperativa.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK