Consiglio Regionale della Valle d'Aosta - Oggetto del Consiglio n. 2761 del 27 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2761 del 27 settembre 2023 - Resoconto
OGGETTO N. 2761/XVI - Interrogazione: "Calendario delle
iniziative e avvio della Saison Culturelle 2023/2024".
Bertin (Presidente) -
Punto n. 19. Risponde l'assessore
Jean-Pierre Guichardaz.
Guichardaz J. (FP-PD) -
Lei mi chiede "Se sarà rispettata
la partenza della Saison Culturelle 2023/2024 normalmente prevista
per il mese di ottobre".
Nel rispondere all'interrogazione circa i futuri sviluppi della
Saison Culturelle, tengo a precisare che di norma la rassegna
prendeva tendenzialmente avvio nel mese di novembre a seconda dei
primi spettacoli che venivano calendarizzati e che, anche per
quest'edizione, tale tempistica sarà rispettata, sia per gli
appuntamenti che si svolgeranno al teatro Splendor sia per quelli
previsti sul territorio.
Ricordo inoltre che la rassegna si compone, oltre che della
sezione spettacolo, anche delle sezioni Cinema e Littérature - c'è
questa nuova sezione ormai da due anni e questo è il terzo - che
prenderanno avvio anch'esse nel mese di novembre in linea con le
precedenti edizioni.
La domanda n. 2, "Quando sarà presentato il calendario delle
iniziative e degli spettacoli in calendario": posso confermare che
il calendario complessivo delle iniziative - unitamente alle
politiche di abbonamento e acquisto dei biglietti - saranno
illustrate proprio all'inizio del mese di novembre. La
comunicazione in ogni caso sarà oggetto di puntuale informazione
sia ai colleghi che al pubblico.
Presidente -
Per la replica, consigliere Baccega.
Baccega (FI) -
Come lei ricorderà, noi avevamo presentato
il 12 gennaio un'interrogazione con risposta immediata, laddove era
stata comunicata la volontà dell'Amministrazione di appaltare la
gestione della Saison Culturelle, esternalizzando il tutto.
Ci avevate evidenziato le ragioni che erano alla base della
scelta, sia di ordine tecnico che di ordine finanziario. Mi ricordo
che lei aveva detto: "Ragioni diverse e complesse ma soprattutto
concatenate".
A noi era parso che la vera ragione in realtà fosse
esclusivamente legata alla mancanza di personale, quindi, con
evidenti difficoltà di programmazione, la scelta è stata quella di
coinvolgere un soggetto privato che gestisse il tutto. Questa era
l'ipotesi che all'inizio avevate in qualche modo palesato.
Noi abbiamo anche sottolineato che probabilmente in questo modo
si mortificavano coloro che negli anni avevano dato tanto alla
gestione e all'organizzazione della Saison Culturelle ed erano
anche cresciuti nei diversi settori, ne cito alcuni: i service, la
gestione artistica locale, il concorso grafico, gli aspetti
organizzativi, fino ai tanti contatti che nell'arco degli anni si
erano conquistati dal punto di vista dei rapporti con le strutture
esterne.
Peraltro in termini di personale di controllo - immagino che la
frammentazione che poi abbiamo visto e abbiamo letto vada ad
impegnare parecchie risorse - l'Immar di Carpi si è aggiudicata la
gestione artistica degli spettacoli, quindi qualcuno dovrà
verificare la gestione tecnica del teatro e del ristoro affidata
alla Greenlight. Personalmente dico: meno male che c'è continuità e
competenza in quell'ambito.
Per la letteratura è prevista una gestione diretta degli
uffici.
Per quanto riguarda il cinema, la programmazione cinematografica
prevedeva un'altra manifestazione d'interesse per l'affidamento
della gestione, qui ho la sensazione che iniziasse ad ottobre la
rassegna cinematografica, però mi fido di quello che ha detto lei,
non sto a entrare nel merito.
Per quanto riguarda il terzo lotto, ovvero la manutenzione
ordinaria degli impianti scenotecnici e degli arredi, abbiamo
appreso in questi giorni che è stata affidata alla società Decima,
questo vuol dire che anche lì ci dovrà essere un controllo in quel
senso. Quindi una frammentazione che inevitabilmente ha generato da
una parte un po' di preoccupazione e dall'altra ho la sensazione
che dal punto di vista organizzativo dei controlli la questione
sarà più complessa e complicata.
Qui lei ci dice che va bene, che è tutto a posto e che si sta
lavorando in quella direzione; ci auguriamo che sia una buona e
gradevole accattivante Saison Culturelle, con il gradimento di
tutti; è chiaro che, a posteriori, sul tipo di organizzazione,
faremo poi delle valutazioni. Intanto la ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK