Consiglio Regionale della Valle d'Aosta - Oggetto del Consiglio n. 2204 del 22 giugno 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2204 del 22 giugno 2016 - Resoconto
OGGETTO N. 2204/XIV - Interrogazione: "Interventi per
garantire il funzionamento del punto informazioni della CRE
dell'Ospedale Parini".
Rosset (Presidente) -
Punto n. 4 dell'ordine del giorno.
Ha chiesto la parola l'Assessore Viérin, ne ha facoltà.
Viérin L. (UVP) -
Il collega Cognetta, che ringrazio per
la sollecitazione, solleva una questione inerente uno sportello che
esiste all'ingresso dell'ospedale, che è lo sportello della
Cartella Radiologica Elettronica (CRE), uno sportello che
storicamente nell'ultimo periodo era uno sportello di informazione
e abilitazione di questo servizio.
Quando dico che ringrazio il collega, lo dico perché ogni
questione che può rappresentare una criticità per l'utenza va
segnalata. In questo senso stiamo da subito mettendo in campo delle
azioni che annuncerò qui al Consiglio, ho fatto una prima visita
sul campo, intendendo "sul campo" non solo l'ospedale di Aosta, il
Beauregard, ma il territorio, principalmente chiaramente nel
sistema sanitario valdostano l'ospedale e gli sportelli in via
Guido Rey sono i punti individuati dagli utenti per andare non solo
a prendere informazioni, ma anche spesso ad avere prenotazioni
piuttosto che altri servizi, come quello che il collega ricorda.
Abbiamo organizzato un'operazione di ricognizione perché la prima
cosa da fare è fare una ricognizione e le fornirò, collega
Cognetta, una ricognizione dettagliata di tutti gli sportelli che
esistono all'interno dell'ospedale
in primis
, o comunque del
sistema. Dico questo perché la ricognizione è importante per poter
capire quello che vogliamo fare, perché sicuramente, al di là di
del problema segnalato, che in effetti è esistito nei mesi di
marzo, aprile e maggio, quello che possiamo dirle è che, dopo
questo giro di ricognizione, sarà nostra premura mettere in campo
una riorganizzazione di questi sportelli, che è fondamentale non
solo in termini di funzionalità dell'utenza affinché non ci sia un
rimando da uno sportello all'altro di servizi che magari possono
essere effettivamente così accomunati o comunque uniti, ma
soprattutto anche in funzione della nascita e della recente vicenda
del fascicolo elettronico, perché la questione del CRE adesso sarà
superata dalla questione del fascicolo elettronico. Noi
presenteremo la settimana prossima il 29 insieme agli Enti locali,
insieme all'azienda le risultanze degli accreditamenti a questo
fascicolo, i dati, perché ci sono delle novità, ci sono i dati da
fornire e poi ci sono anche gli sviluppi, perché oggi questo
fascicolo elettronico è ancora una delle formule da mettere in
campo, perché esiste ancora, per esempio, la formula cartacea per
fornire questioni all'utente, ma in prospettiva diventerà una
funzione da rivedere proprio nei termini nei quali è stata pensata.
Quello che sarà importante sarà dare un senso logico a tutti questi
sportelli in funzione del fascicolo elettronico, al fine di evitare
disservizi, di evitare queste piccole o grandi cose che poi creano
dei problemi all'utenza e affinché ci sia la massima funzionalità
nei servizi erogati compatibilmente con il personale che esiste,
che è da collocare funzionalmente nei luoghi giusti, perché il
front office
è il primo messaggio che l'Amministrazione dà
all'utente, quindi questo è importantissimo.
Ne approfitto, collega Cognetta - e qualche organo di
informazione lo ha già ripreso -, per dire che una delle prime
azioni che metteremo in campo sarà l'
audit
civico. Siamo una
delle poche Regioni che non ha audit, abbiamo un sistema
socio-sanitario molto autoreferenziale che oggi si valuta e che noi
invece vorremmo far valutare attraverso un gruppo di lavoro, che
non è un gruppo di lavoro anche questo autoreferenziale, dove
chiaramente ci sarà l'Amministrazione, ci sarà l'azienda, ci
saranno gli Enti locali, ma ci sarà il terzo settore piuttosto che
la parte di cittadinanza che si occupa di questo, a livello
nazionale Cittadinanzattiva è parte di tutte le ricognizioni e
della messa in campo di questo sistema di audit civico. La
questione è creare un sistema che valuti i servizi, i disservizi,
la qualità dei servizi erogati, qualità intesa in senso ampio del
nostro sistema, affinché possiamo mettere in campo dei correttivi
eventualmente sulla base delle criticità che noi possiamo rilevare.
Questo sistema esiste in altri ambiti e soprattutto in altre
Regioni, quindi sarà nostra premura capire oggi qual è lo stato
dell'arte, perché solo capendo qual è lo stato dell'arte, noi
potremo effettivamente mettere in campo eventuali azioni e
correttivi per migliorare.
Partiamo da una vicenda che lei ha sollevato e ne approfittiamo
per lanciare questo messaggio: sono stati fatti tanti investimenti
negli anni nella sanità in generale, le infrastrutture, piuttosto
che...tutto il sistema che esiste oggi è un sistema, da un punto di
vista degli investimenti, cospicuo, oggi si tratta di far
funzionare l'esistente, di cercare di essere i più performanti nei
confronti dell'utenza, nei confronti della qualità del sistema
socio-sanitario valdostano. Quello che le possiamo dire è che
questa segnalazione, come tante altre, saranno ricomprese in un
luogo, anche se non è un luogo fisico, perché creeremo a partire da
questo autunno il portale del
welfare
, che sarà un portale
dove non solo i disservizi, ma magari anche i consigli e le
suggestioni potranno essere inviati dagli utenti, al di là dei
Consiglieri regionali, perché è giusta l'attività ispettiva, al
fine di recepire le criticità, o i consigli, o le indicazioni della
comunità in generale, dell'utenza in generale, affinché questo sia
inserito nel sistema di audit e ci possa dare la possibilità di
migliorarci affinché tutti assieme facciamo crescere il nostro
sistema socio-sanitario valdostano.
Presidente -
Per la replica, ha chiesto la parola il
Vicepresidente Cognetta, ne ha facoltà.
Cognetta (M5S) -
È una risposta che immaginavo, perché
non si poteva lasciare uno sportello informazioni sguarnito, come
lo è stato in questo periodo: lì c'erano due dipendenti assegnate,
una delle due però era sei mesi che aveva un problema, non era mai
stata sostituita e io chiedevo che venisse sostituita proprio
perché, essendo anche sportello informazioni, oltre che sportello
per la cartella radiologica elettronica, fungeva da primo punto
informazioni importantissimo all'interno dell'ingresso
dell'ospedale. Lei poi, Assessore, è passato su altri argomenti e
questo non rientrava nella risposta che chiedevo io.
Se mi permette, soltanto due parole sugli argomenti che ha
toccato, che quindi esulano dalla risposta sull'interrogazione, ma
li ha toccati lei e quindi io ci tengo a risponderle. Per quanto
riguarda l'audit, sono contento, so che sono stati fatti altri
audit in passato; so che gli audit sono importantissimi e so anche
che spesso vengono dimenticati. Io spero che i risultati di questi
audit siano poi effettivamente messi in campo, in passato sono già
stati fatti, io li ho letti, ho valutato e spesso e volentieri sono
restati lettera morta.
Per quanto riguarda poi il portale del
welfare
, sono
contento che venga attuato, fatelo piuttosto grande, perché ci
saranno una marea di segnalazioni, perché sul welfare, per come sta
andando - spero che con lei le cose cambino -, per com'è andata
fino ad oggi, abbiamo semplicemente tagliato e non abbiamo dato
alcuna risposta concreta, anzi le risposte sono semplicemente dei
tagli.
Io spero che la sua azione...più che sua, del suo Governo, sia
un pochino più attenta ai problemi delle persone e quindi più
rivolta al welfare. Mi rivolgo quindi anche il Presidente della
Regione, che spero capisca e comprenda qual è la mia posizione che
tende a difendere i più deboli e tende a cercare di non lasciarli
indietro, mentre invece mi sembra che fino ad oggi il vostro
Governo non ha fatto che questo in tantissimi casi. Ben vengano i
suoi nuovi slanci verso questa cosa.
Per quanto riguarda lo sportello, io spero che il problema venga
risolto, continuerò a controllare; spero che nella riorganizzazione
futura ci sia una risposta efficace, perché se poi volessimo
parlare di cosa manca all'ingresso dell'ospedale, a cominciare da
uno sportello bancomat che dovrebbe essere in uso anche ai degenti
e non c'è, ne potremmo discutere per parecchio tempo. Speriamo che
risolviate al più presto almeno questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK