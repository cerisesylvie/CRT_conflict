Consiglio Regionale della Valle d'Aosta - Oggetto del Consiglio n. 700 del 23 giugno 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 700 del 23 giugno 2004 - Resoconto
OGGETTO N. 700/XII - Valutazione sugli interventi per risolvere
le criticità della Casa da gioco di Saint-Vincent.
(Interpellanza)
Interpellanza
Preso atto ed osservato che, a quasi un anno dall'avvio della
XII legislatura, sul tema della crisi del Casino de la
Vallée:
- nessuna particolare indicazione strategica è stata proposta
dal governo regionale;
- i conti continuano ad essere in rosso;
- la trattativa circa la (pur discutibile) possibilità di
acquisire i beni costituenti l'accerchiamento risulta in fase di
stallo;
- le relazioni sindacali sono peggiorate e una parte dei
lavoratori dell'Hotel Billia è stato posto in mobilità;
- nuovi contenziosi (con ex Amministratori e con dipendenti)
sono stati aperti e quelli vecchi non si sono mai chiusi;
- nessun piano di sviluppo è stato presentato dal nuovo
Consiglio di Amministrazione, che pare paralizzato dall'assenza di
concrete politiche strategiche da parte della Giunta;
i sottoscritti Consiglieri regionali
Interpellano
il Presidente della Regione per sapere:
1) se è soddisfatto dall'attività del suo governo e dei
risultati finora ottenuti, in riferimento alla crisi del Casino de
la Vallée;
2) se non intenda avviare una riflessione critica
sull'operato del suo governo, chiarendo in primo luogo quale ruolo
economico e sociale questa Regione voglia dare alla Casa da Gioco
di Saint-Vincent e quali politiche concrete si vogliano adottare
per raggiungere gli obiettivi che si intenderebbero
perseguire.
F.to: Curtaz - Riccarand
Président - La parole au Conseiller Curtaz.
Curtaz (Arc-VA) - Torniamo sul problema del Casinò. Abbiamo
voluto presentare un'interpellanza di consuntivo dopo un anno di
governo; fra l'altro, l'iniziativa era indirizzata al Presidente
della Regione, ma certo non mi offenderò se a rispondere sarà
l'Assessore competente. A noi sembra che su questa vicenda,
partendo da presupposti oggettivi, si debba fare un primo
rendiconto annuale - politico per fortuna e non finanziario - di
totale insoddisfazione, e uso questo termine che può sembrare un
eufemismo.
Qual è la situazione che abbiamo riassunto con l'interpellanza?
I dati sono i seguenti. Non abbiamo avuto in questo anno alcuna
particolare indicazione strategica da parte del Governo regionale,
siamo riusciti a "cavare" a fatica qualche impegno sul mantenimento
della pubblicità del Casinò, cioè che non sarebbe stato
privatizzato, basta. Indirizzi strategici, cosa ne vogliamo fare
del Casinò, che ci sta a fare, rapporti con le comunità locali,
rapporti di sinergia con l'attività turistica... non abbiamo mai
sentito niente in quest'aula. Secondo punto: i conti continuano ad
essere in "profondo rosso"; terzo punto: la trattativa circa la
possibilità di acquisire i beni costituenti l'accerchiamento è in
fase di stallo; quarto punto: a noi pare che le relazioni sindacali
siano peggiorate e una parte dei lavoratori "dell'Hotel Billia" è
stata posta in mobilità, 47 dipendenti sono a rischio di
licenziamento; quinto punto: nuovi contenziosi con gli ex
amministratori e con dipendenti sono stati aperti e quelli vecchi
non sono mai stati chiusi, anzi abbiamo appreso oggi dalla stampa
che un nuovo contenzioso è stato aperto; sesto punto: alcun piano
di sviluppo è stato presentato dal nuovo consiglio di
amministrazione, che pare paralizzato dall'assenza di concrete
politiche strategiche da parte della Giunta. Questo è un quadro a
tinte fosche che presentiamo al Governo regionale.
Mi pare di poter dire che quest'anno sono state fatte due cose:
di fronte a un'emergenza piuttosto consistente, avete nominato un
consiglio di amministrazione di cui non si ha traccia, perché non
vi sono indicazioni strategiche significative da parte degli
azionisti e avete nominato 3 vicedirettori. A questa fase dobbiamo
aggiungerne una precedente di analogo stallo, perché lo stallo non
è iniziato dalle elezioni dell'8 giugno 2003, ma è antecedente,
perché anche la situazione politica di instabilità relativa che è
venuta a crearsi nella ultima parte della scorsa legislatura ha
impedito che venissero prese decisioni significative.
Noi allora, con una punta di ironia, che spero non venga
disprezzata, vi chiediamo se siete soddisfatti dell'attività del
Governo e dei risultati finora ottenuti in riferimento alla crisi
del Casinò e se il Governo non intenda fare una riflessione critica
sul suo operato e da dove voglia ripartire, perché mi sembra che si
riparta sempre dalla soluzione di situazioni concrete, importanti
che abbiamo di fronte in una situazione direi quasi di emergenza.
La situazione, infatti, non è andata migliorando grazie alle vostre
iniziative, ma è andata largamente peggiorando, o almeno questa è
la sensazione che abbiamo noi all'esterno, ma che penso abbia
chiunque fuori da quest'aula. I disagi, le critiche, le
osservazioni non certo di plauso nei confronti del Governo
regionale su questo tema mi sembra siano condivise. Lo scopo di
questa iniziativa quindi è quello di riprendere il tema del Casinò,
fare il punto della situazione, capire se quanto meno vi sono degli
elementi di autocritica che emergono dal Governo regionale e se si
dice: "sì, qui abbiamo sbagliato, intendiamo fare qualcos'altro".
Se invece il giudizio sarà positivo e il Governo si assolverà e
continuerà nelle sue politiche: credo che avremo a preoccuparci di
un atteggiamento del genere.
Président - La parole au Président de la Région, Perrin.
Perrin (UV) - Pour dire que j'introduirai ces réponses pour le
fait que l'interpellation était aussi adressée au Président de la
Région. Je rappellerais avant tout ce que j'ai déjà eu l'occasion
de dire devant cette Assemblée lors de la séance du 22 avril
dernier: "le Gouvernement régional et la majorité d'où il est issu
avaient déjà défini les lignes politiques et les objectifs généraux
concernant la maison de jeu dans le programme de législature;
celui-ci n'a pas changé, donc les objectifs ont été indiqués de
façon claire". Nous avons tenté de lancer et de mener à bien toutes
les initiatives et actions susceptibles de consolider l'activité de
la nouvelle société de gestion du Casino de la Vallée et dont la
gestion est réglée par l'application du cahier des charges approuvé
en 2003, donc il y a là des indications précises à suivre, des
orientations qui trouvent application dans ce cahier, donc des
adresses politiques qui ont été écrites sur ce document. On y
indique toute une série d'aspects qui concernent soit la gestion de
la maison de jeu, soit le souhait d'arriver à la fin de
l'encerclement du Casino et la sensibilisation de son conseil
d'administration au fait qu'il était indispensable de définir des
stratégies en vue du développement de son activité.
Aujourd'hui, alors que - comme le rappellent les auteurs de
cette interpellation - près d'un an s'est écoulé, à la demande:
"est-ce que nous pouvons nous dire satisfaits du travail accompli?"
- j'apprécie aussi l'ironie qui a été mise dans cette question -,
je dois dire que nous ne cachons pas les difficultés qu'il y a
autour de la "question Casino". Ce sont des difficultés évidentes,
qui dépendent de toute une série de situations, dont les différents
contentieux ouverts et la difficile négociation avec les
propriétaires du complexe "Hôtel Billia" ont empêché d'aboutir à
des solutions définies, mais nous pouvons dire que l'engagement du
Gouvernement a été total dans cette année, en particulier l'action
de l'Assesseur Marguerettaz. Je peux affirmer que rien n'est venu
altérer notre détermination, ni notre volonté de mener à bon terme
toutes les initiatives propres à entretenir et à développer
l'activité du Casino, initiatives dont l'Assesseur vous illustrera
lui-même, justement, les résultats. Nous sommes également
satisfaits d'être parvenus à poursuivre le dialogue avec les
organisations syndicales des employés de la maison de jeu - il
n'est pas vrai qu'on a empiré les rapports - et aussi du complexe
hôtelier "Billia" et là je ne cache pas les difficultés, mais on
continue à avoir un dialogue constructif avec la partie syndicale
et les dépendants. Aussi avec les propriétaires de "l'Hôtel Billia"
on continue le dialogue et on n'a pas terminé, afin de poursuivre
les négociations, en vue de ce que nous considérons comme une
priorité, c'est-à-dire l'achat des biens immobiliers qui
participent de l'activité de la maison de jeu. C'est un enjeu que
nous avons considéré important, donc, même face à des difficultés
réelles de négociation, on est en train de poursuivre sur ce
chemin. C'est une priorité à laquelle est étroitement liée la
définition d'un plan pour le développement du Casino. C'est
difficile de prévoir un véritable plan pour le développement du
Casino sans avoir résolu le problème ou sans avoir au moins mis un
point à cette question; voilà, à partir de ce moment on pourra
prévoir une révision de ce plan qui a déjà été présenté, mais qui
ne peut avoir une suite surtout si on n'a pas résolu le problème
fondamental.
Nous sommes conscients du rôle économique et social que joue le
Casino, il y a là toute une série d'initiatives qui ont été prises
aussi pour garantir que le rôle du Casino ne soit pas seulement le
rôle de la maison de jeu en soi-même, mais qu'il y ait des
répercussions à travers une série de manifestations, pour le moment
au moins pour ce qui est le contexte socio-économique de la zone et
de la Région. Nous savons de l'importance que le Casino a sur
l'emploi et sur le développement de la Vallée d'Aoste, cela pour
dire que, face aux difficultés, nous sommes engagés à poursuivre
dans toutes les initiatives qui puissent nous faire avancer, à
travers aussi ce qu'on a indiqué dans le programme et ce qu'on a
déjà concordé à travers le cahier des charges et à travers les
initiatives qui ont été partagées par la majorité et parfois aussi
par cette Assemblée.
Je donne la parole à l'Assesseur pour entrer dans les détails
des différents thèmes.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Come promesso, sarò ultrasintetico, anche
perché la risposta del Presidente ha messo in risalto i concetti
base, però vorrei approfittare per analizzare due considerazioni e
confutare quelle che vengono chiamate "prese d'atto". Qui abbiamo
in primo luogo il discorso della particolare indicazione
strategica: credo che, come detto dal Presidente, il disciplinare
abbia definito un quadro, la maggioranza all'atto del suo
insediamento abbia confermato alcune linee per cui gli indirizzi di
fondo non sono stati contestati. Dico ancora, riprendendo anche un
discorso fatto già nelle precedenti interpellanze, che, nonostante
il Consigliere Curtaz dichiari che non lo entusiasmino, però
vengono riproposte in ogni Consiglio, quindi magari queste
deviazioni lo coinvolgono ma, al di là di questo, nel disciplinare
approvato dal Consiglio regionale si parla di un Casinò che vuole
prioritariamente salvaguardare l'occupazione; è un'occupazione che
sappiamo essere di circa 1.000 dipendenti, per cui alcuna
rivisitazione sull'impostazione generale. Non è pensabile per noi
un'attività che riduca il volume, lo spazio che attualmente il
Casinò ha all'interno del mercato del gioco, per cui, se dobbiamo
salvaguardare l'occupazione, dobbiamo mantenere un certo tipo di
livello e quindi massimo sforzo...
"I conti..."
- si dice -
"... continuano ad essere in
rosso".
Credo che il Consigliere Curtaz si faccia condizionare
da tutta una serie di dati e dal rosso... ma, rispetto all'anno
precedente, io ho i dati della decade al 20 giugno, a quella data
il risultato progressivo trova un ribasso dello 0,35%. In modo più
chiaro i proventi quota Regione - quota gestore nell'esercizio in
corso sono di 64.904.245, l'anno precedente erano di 65.135.019,
quindi la differenza è dello 0,35%; in buona sostanza, rispetto
all'anno precedente, non vi è assolutamente alcuna flessione,
quindi questo "profondo rosso" non è corrispondente al dato. Il
dato del 2003, purtroppo, è vero che rappresenta un "profondo
rosso", perché il bilancio di tale anno chiude con una perdita di
oltre 2.700.000 euro, di cui più di 2 milioni sono da imputare a
passività legate alla cessione e a valutazioni di poste ereditate
dalla Gestione straordinaria; quindi diciamo che il "profondo
rosso" non è una terminologia che è corretta; sicuramente, per non
fare ipocrisia, non siamo in una situazione esaltante, perché le
perdite di quote di mercato in generale sono un fenomeno che
interessa la casa da gioco.
Mi pare ingeneroso ed ingiusto il ragionamento fatto dal
Consigliere Curtaz in merito al consiglio di amministrazione, che
proprio dal collegio sindacale riceve, nell'ambito del bilancio
2003, il riconoscimento di aver avviato una fase di
riorganizzazione e un parziale superamento di criticità che erano
state segnalate dal collegio sindacale rispetto all'organizzazione
precedente...
(interruzione del Consigliere Curtaz, fuori
microfono)
... ecco, vede, di nuovo... ho ricevuto la settimana scorsa il
bilancio della S.p.A., è stato prontamente consegnato al Presidente
della commissione competente, al Presidente del Consiglio e a tutti
gli assessori, quindi questo permetterà alla commissione di
analizzare questi dati. Per quel che attiene la trattativa, sulla
possibilità di trattare i beni del "Billia" abbiamo già detto
prima, sta proseguendo il tipo di attività.
Quanto a nuovi contenziosi con ex amministratori e con
dipendenti, non sono a conoscenza di alcun contenzioso: sono a
conoscenza di lettere, che sono state inviate, non mi risulta che
alcun atto di citazione sia stato rivolto alla casa da gioco e
attendiamo speranzosi. Quello che posso dire è che gli
amministratori della casa da gioco hanno acquisito una serie di
valutazioni autorevoli dal punto di vista legale, sostenendo che le
richieste per utilizzare un termine blando sono poco consistenti,
per non dire insussistenti. Il "contenzioso", quindi, mi pare anche
lì un termine non proprio, non ne siamo a conoscenza. Per quanto
attiene invece un contenzioso con dipendenti, ricordo che sono cose
ereditate, relative a un rapporto di lavoro in capo alla Gestione
straordinaria che ha delle "code" sulla S.p.A..
Per quel che attiene i rapporti sindacali, devo fare
un'affermazione esattamente contraria rispetto a quella
rappresentata dal Consigliere Curtaz: non solo i rapporti sindacali
non si sono deteriorati, ma sono notevolmente migliorati e credo
che questo tipo di discorso possa essere tranquillamente verificato
sia con le segreterie regionali, sia con i rappresentanti, per cui
vi è un dialogo costante nella distinzione dei ruoli, perché qui
dobbiamo ovviamente distinguere i ruoli, fra proprietà e consiglio
di amministrazione, per evitare delle confusioni; ma, per quel che
attiene sia la parte sindacale "Billia", sia la casa da gioco, i
rapporti sindacali sono notevolmente migliorati.
Per il piano di sviluppo credo sia significativo quanto detto
anche dal consiglio di amministrazione precedente, quando, in data
26 agosto, mise a verbale un'affermazione specifica, dicendo che,
per quel piano di sviluppo presentato, era determinante l'acquisto
delle "aree Billia"; per cui in questo momento, con queste
incertezze, qualsiasi rivisitazione, qualsiasi verifica su quel
piano appare non particolarmente opportuna: definiamo il quadro e
poi vediamo. Questo non vuol dire che la casa da gioco è "ferma",
tanto che è prevista per fine anno l'apertura della sala giochi
"Casa del Sole" - una sala giochi che dovrà occupare tutta una
serie di attività, che dovranno "colpire" tutta una serie di
possibile clientela giovane, di clientela con una certa propensione
al gioco, giochi moderni, "slot machines" e giochi americani -, che
riteniamo possa dare uno sviluppo o un impulso non irrilevante.
Ecco che vi è tutta una serie di attività di sostegno all'interno
della casa da gioco, rinnovo degli arredamenti, eccetera; vi è
quindi un'attività non eclatante, ma che permette di riordinare
un'organizzazione che aveva delle forti criticità, questo viene
affermato anche dal collegio sindacale. Se da un lato si aspettano
"fuochi di artificio", i consiglieri rimarranno sicuramente delusi,
se invece ci si aspetta un'attività quotidiana corretta per fare
un'attività puntuale, che porti soddisfazione sia gestionale, sia
economica, i consiglieri non saranno delusi.
Président - La parole au Conseiller Curtaz.
Curtaz (Arc-VA) - Prima di tutto una precisazione rispetto alla
mia richiesta di risposta da parte del Presidente della Regione,
cosa che ogni tanto avviene - voglio precisarlo perché la cosa può
essere equivocata -: quando formuliamo una richiesta di risposta da
parte del Presidente della Regione, piuttosto che di un Assessore,
non lo facciamo per mancanza di rispetto nei confronti di
chicchessia, lo facciamo perché su certe questioni ci sembra che
rivolgersi al Presidente, che rappresenta l'intero Governo ed è il
custode della linea politica generale della maggioranza, sia più
corretto dal punto di vista istituzionale. Prendo atto della
risposta onesta del Presidente, che non ha potuto negare le
difficoltà.
Per quanto riguarda le varie questioni che ha affrontato
l'Assessore, sarebbe troppo lungo replicare ad una ad una. Voglio
solo "a volo d'uccello" dire due o tre cose. Innanzitutto, il
giudizio sul consiglio di amministrazione: non ho assolutamente
espresso un giudizio negativo su questo organo, ho detto che di
esso non si ha traccia, perché mancano gli indirizzi strategici del
Governo regionale. E', come dire, un consiglio di amministrazione a
sovranità limitata, perché, se non ha di che decidere, non può
decidere. Emblematico il caso del piano strategico. E' qui voglio
spendere una parola in più: la Giunta ha a sua disposizione un
piano strategico, che io stesso ho definito "carta straccia"; su
questo possiamo essere tutti d'accordo, perché ormai superato dagli
eventi. E' passato quasi un anno, però, se vogliamo adempiere ad un
obbligo legislativo e quindi porre la questione in termini formali
ed istituzionali corretti, questo piano strategico, valido o non
valido, tempestivo o non tempestivo, attuale o inattuale, credo che
debba essere portato all'attenzione del Consiglio. Faremo poi tutte
le osservazioni del caso sul fatto che ormai è datato, ma potrebbe
essere anche il momento per fare una discussione politica più ampia
sul Casinò e dare eventualmente degli indirizzi sul nuovo piano
strategico; mi sembra un'occasione da non perdere ma - ripeto - è
un adempimento di legge, mi sembrerebbe grave che esso non venisse
rispettato, quindi sollecito gli organi competenti a
provvedere.
Rispetto al contenzioso, un'unica battuta: "contenzioso" è un
termine generale e noi abbiamo letto della volontà di ex
amministratori di intraprendere azioni nei confronti del Casinò, se
non lo hanno fatto e non lo faranno, tanto meglio! Però non è
un'invenzione degli interpellanti, è una cosa di cui hanno parlato
tutti i giornali! Il contenzioso sarebbe vecchio, anche quello con
i dipendenti, riguarda il passato, l'Assessore è sempre molto
puntuale nell'indirizzare le responsabilità del passato, allora
cosa dire? Lo abbiamo già detto, in questo passato lui non è che
fosse così estraneo, perché era Presidente "dell'Union Valdôtaine",
lo vedevamo ogni tanto passare di qui in occasione delle riunioni
di maggioranza, quindi riteniamo che abbia sempre fatto parte della
maggioranza e contributo alle decisioni che venivano assunte
nell'aula delle commissioni. Questo scaricare le responsabilità
peraltro un po' funziona, ma ormai è passato un anno ed è difficile
che funzioni. Lei rischia di fare la fine del Ministro Tremonti:
nei primi mesi della legislatura era tutta colpa del Governo
precedente, dopo un anno era già più difficile sostenerlo, adesso
dopo tre anni è un po' in difficoltà anche lui! Questa è una
giustificazione che via via calerà di importanza.
Ultima osservazione: l'Assessore mi ha detto che ci facciamo
condizionare dai dati e questo è vero, i dati sono oggettivi quindi
ci facciamo volentieri condizionare dai dati, più che da opinioni
che vanno e vengono. Il dato che lei oggi ci ha fornito di uno
0,35% in meno rispetto al 20 giugno all'anno precedente. E' un dato
che lei è stato abile a dimostrare come non significhi un "profondo
rosso" e sia tutto sommato accettabile, però non pochi mesi fa lei
in quest'aula ci aveva detto che il 2003 era l'anno peggiore di
tutta la storia del Casinò, quindi siamo pochissimo sotto... ma
siamo 0,35% in meno dell'anno peggiore della storia del Casinò.
Président - Sur ce point nous terminons nos travaux pour ce
matin, le Conseil est convoqué à 15 heures 30.
La séance est levée.
---
La séance se termine à 13 heures 12.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK