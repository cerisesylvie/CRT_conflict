Consiglio Regionale della Valle d'Aosta - Oggetto del Consiglio n. 378 del 9 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 378 del 9 luglio 1981 - Resoconto
OGGETTO N. 378/81 - ORDINE DEI LAVORI DEL CONSIGLIO. PRIORITÀ
PER LA TRATTAZIONE DEGLI OGGETTI ISCRITTI AI PUNTI 15/P E 15/Q
DELL'ORDINE DEL GIORNO.
Presidente
- Colleghi Consiglieri, come concordato ieri
dall'Assessore Rollandin con il Presidente della Commissione Sanità
e come già annunciato stamani, sarebbe auspicabile passare
all'esame degli argomenti che fanno parte dell'o.d.g. suppletivo -
per essere chiari quello inviato in data 6 luglio - e che portano i
numeri 15/P e 15/Q. Eravamo rimasti d'accordo di affrontare questi
due argomenti.
Ha chiesto di parlare il Consigliere Mafrica, ne ha facoltà.
Mafrica (PCI)
- Vorrei chiedere se è possibile affrontare
questi argomenti dopo i punti 15/B e 15/C.
Presidente
- Il Consiglio è sovrano in proposito perché
ormai siamo giunti agli o.d.g. suppletivi; se l'Assessore Rollandin
formalizza la sua richiesta o se la formalizza il Consigliere
Mafrica, è il Consiglio che deve decidere. C'era stato ieri un
accordo in questo senso. Assessore Rollandin lei formalizza la
richiesta?
Rollandin (UV)
- Sì.
Presidente
- Allora ci sono Consiglieri che intendono
votare sulla richiesta, cioè intendono prendere la parola a favore
o contro la richiesta di immediata discussione degli argomenti 15/P
e 15/Q riguardanti l'o.d.g. suppletivo?
Ha chiesto di parlare il Consigliere Mafrica, ne ha facoltà.
Mafrica (PCI)
- Sono contro la richiesta dell'Assessore
Rollandin perché ritengo che la discussione dei punti 15/B e 15/C
abbia in questo momento un interesse più rilevante.
Presidente
- Ci sono Consiglieri a favore della proposta?
Per quanto riguarda la Presidenza devo fare presente di nuovo che
trattandosi di o.d.g. suppletivo e di argomenti iscritti d'urgenza,
è il Consiglio che è sovrano in proposito. Ieri abbiamo già fatto
due argomenti che riguardavano questo elenco, quindi il Consiglio è
chiamato a pronunciarsi.
Ha chiesto di parlare l'Assessore Rollandin, ne ha facoltà.
Rollandin (UV)
- Visto che il ritardo è questione di ore
per una questione procedurale ho già chiesto ieri se era possibile
fare i due oggetti nel tardo pomeriggio e il Presidente della
Commissione aveva chiesto di mandarli a stamani mattina, quindi
sarei per farli prima perché devo assentarmi.
Presidente
- Allora Colleghi Consiglieri non ci resta che
affidarci al voto del Consiglio. Effettivamente l'Assessore
Rollandin aveva già avanzato ieri sera la sua proposta.
Metto in approvazione la richiesta dell'Assessore Rollandin per
la discussione immediata dei punti 15/P e 15/Q.
Esito della votazione:
Presenti: 25
Votanti: 22
Astenuti: 3 (PSI-PSDI)
Maggioranza: 13
Favorevoli: 15
Contrari: 7
Il Consiglio approva.
Presidente
- Allora il Consiglio è chiamato ad esaminare
l'oggetto 15/P.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK