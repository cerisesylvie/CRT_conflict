Consiglio Regionale della Valle d'Aosta - Oggetto del Consiglio n. 120 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula
Oggetto del Consiglio n. 120 del 7 ottobre 1998 - Resoconto
SÉANCE DU 8 OCTOBRE 1998 (MATIN)
OGGETTO N. 120/XI Iniziative per facilitare la pratica del
pattinaggio sportivo in linea. (Interrogazione)
Interrogazione Preso atto del fatto che quest'anno si è
costituita in Valle d'Aosta l'Associazione sportiva "In-Line Skate
Club Aosta", con sede in Aosta, avente per scopo la pratica e la
promozione del pattinaggio sportivo in linea;
Considerato che detta Associazione sportiva ha espresso in più
sedi la necessità di usufruire di alcune strutture, anche
preesistenti, per poter esercitare al meglio la propria attività,
che coinvolge ed interessa soprattutto i giovanissimi,
avvicinandoli ad uno sport spettacolare e formativo;
i sottoscritti Consiglieri regionali
Interrogano
l'Assessore regionale competente per sapere se questa
Amministrazione regionale ha già risposto o ritiene in futuro
opportuno rispondere positivamente alle richieste di sostegno
esperite dall'Associazione sopracitata, aiutando così la stessa,
nei tempi e nei modi da concordare, ad esercitare a pieno titolo la
sua attività sportiva in strutture adeguate.
F.to: Lanièce - Marguerettaz
Presidente Ha chiesto la parola l'Assessore al turismo, sport,
commercio e trasporti, Lavoyer.
Lavoyer (FA) Sarò brevissimo a rispondere a
quest'interrogazione.
L'interrogazione dà per acquisito che l'Amministrazione
regionale abbia avuto delle richieste specifiche, ma di scritto non
c'è nulla. Mi sono confrontato con il mio predecessore, Agnesod, il
quale mi ha detto che mai, neanche personalmente, ha incontrato i
responsabili di questa società. Comunque, indipendentemente da
questo, la risposta è che siamo disponibili a incontrare queste
persone e a capire quali sono le esigenze, tenuto conto che alcune
infrastrutture sportive soprattutto di una certa dimensione sono di
competenza comunale, quindi li potremmo sovvenzionare con la legge
n. 45.
Sul resto, se l'associazione - come è detto qui - è affiliata,
potranno usufruire dei contributi e dei sostegni finanziari
previsti dalla legge n. 3. Comunque su questo discorso c'è la
massima disponibilità ad incontrare questi responsabili.
Presidente Ha chiesto la parola il Consigliere Lanièce.
Lanièce (Aut) Ringrazio l'Assessore per la disponibilità che ha
appena dichiarato.
A dire la verità, a quanto mi risulta ci sono stati dei contatti
verbali fra questa società e l'ex Assessore Agnesod. Comunque si
trattava di contatti verbali, dovuti al fatto anche che nel 1997
questa società non era ancora affiliata con la federazione e quindi
allora, giustamente, l'Assessore o chi per esso aveva invitato la
società a ripresentarsi presso l'Assessorato una volta ottenuta
l'affiliazione.
So che ultimamente ci sono stati dei contatti con alcuni
dirigenti dato che l'affiliazione è pervenuta quest'anno; il fatto
che l'Assessore abbia appena dichiarato la piena disponibilità ad
incontrarli è il dato di fondo, ed è la motivazione che sta alla
base dell'interrogazione, anche perché quest'associazione
porterebbe in Valle d'Aosta una nuova attività sportiva abbastanza
seguita. Infatti, pur essendo appena nata, l'associazione conta già
80 soci e per quanto è a mia conoscenza, la sua richiesta sarebbe
solo quella di poter usufruire, con il contributo della Regione, di
uno spazio coperto per gli allenamenti durante l'inverno, tenuto
conto che la stessa ha già svolto in questi tre mesi estivi dei
corsi per dei giovani di Aosta.
Mi sembra che il numero dei partecipanti fosse di circa venti
giovani. Quindi lo scopo sarebbe di agevolare una pratica sportiva
rivolta ai giovani valdostani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK