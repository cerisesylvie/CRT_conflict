Consiglio Regionale della Valle d'Aosta - Oggetto del Consiglio n. 708 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 708 del 25 settembre 1989 - Resoconto
OGGETTO N. 708/IX - MANCATO INTERVENTO FINANZIARIO REGIONALE
PER L'ORGANIZZAZIONE DI UNA MANIFESTAZIONE DI ATLETICA LEGGERA A
LIVELLO NAZIONALE. (Interpellanza)
PRESIDENTE:
Do lettura dell'interpellanza presentata dai
Consiglieri Tonino e Chenuil ed iscritta al punto 22 dell'ordine
del giorno.
INTERPELLANZA
Si è svolto, alla fine del mese di luglio, il trittico di gare
di atletica leggera denominato "ESTATE ATLETICA VALDOSTANA",
organizzato sul campo dello stadio "Crestella" di Donnas dalla
società U.S. Pont-Donnas.
La manifestazione, che rappresenta il più importante
appuntamento stagionale di atletica leggera della Valle d'Aosta e
Piemonte, ha visto la partecipazione di oltre 800 atleti
provenienti da tutta Italia e si stima che complessivamente oltre
3.000 persone siano giunte in Valle per seguire o prendere parte
alle gare.
Malgrado il successo e l'importanza della manifestazione la
società organizzatrice si è vista negare un contributo
straordinario, richiesto per fare fronte alle spese organizzative e
normalmente concesso a tutte le manifestazioni di rilievo
nazionale, con una motivazione che ha dell'incredibile: il parere
negativo è infatti conseguenza del fatto che la società U.S.
Pont-Donnas" risulta avere oltre il 66% dei propri tesserati
residenti fuori Valle".
Siccome la lettera di diniego del contributo straordinario è
stata sottoscritta dall'Assessore Renato Faval, i sottoscritti
Consiglieri regionali
INTERPELLANO
l'Assessore Regionale al Turismo, Urbanistica e Beni Culturali
per conoscere:
1) i motivi che hanno portato ad assumere nei confronti della
società di atletica Pont-Donnas un criterio mai usato in centinaia
di interventi regionali a favore di manifestazioni sportive di
carattere , nazionale;
2) se è intenzione della Giunta regionale rivedere una scelta
così discutibile.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Nella scorsa estate, durante la
manifestazione denominata "Estate atletica valdostana", a Donnas si
respirava un clima di delusione per il comportamento
dell'Amministrazione regionale. In che senso? La società di
atletica Pont-Donnas aveva chiesto un intervento straordinario a
copertura delle ingenti spese necessarie per organizzare una
manifestazione di carattere nazionale. Come ho ricordato
nell'interpellanza, alla manifestazione hanno partecipato più di
800 atleti e si potevano calcolare in 3.000 le persone che si sono
spostate in quei due giorni per assistere a quel meeting di
atletica.
Diciamo che il malumore era soprattutto conseguente ad una
lettera, sottoscritta dall'Assessore Faval, che riportava un parere
negativo dell'Assemblea generale sportiva. Vorrei sentire in merito
le ragioni dell'Assessore, ma leggendo quella lettera sembra di
capire che le ragioni del diniego siano sostanzialmente due.
Primo: dall'elenco fornito dalla società risulta che il 66% dei
suoi tesserati è residente fuori Valle. Credo che questa
motivazione non abbia alcun valore ai fini dell'elargizione di un
contributo di carattere straordinario. Se si vogliono rivedere le
modalità di intervento nei finanziamenti ordinari delle società,
prevedendo anche una quota di tesserati residenti in Valle, lo si
faccia pure, ma lo si faccia chiaramente. C'è da osservare, in ogni
caso, che per una società come l'U.S. Pont-Donnas, che sta ai
confini tra la Valle d'Aosta ed il Canavese, la cosa dovrebbe
essere perlomeno regolamentata. Mi permetto quindi di definire
assurda questa prima motivazione, per una manifestazione che,
ripeto, ha un carattere interregionale e per la quale era stato
chiesto un contributo straordinario.
Approfitto dell'occasione per fare un'analogia. Quando si
organizza una manifestazione che ha un certo richiamo, non si va a
vedere se gli iscritti di quella società sono o meno in massima
parte residente in Valle d'Aosta.
Se quello è invece un criterio discriminante, lo si stabilisca
per tutte le manifestazioni.
Secondo: nella lettera si dice che dal preventivo di spesa non
si poteva riscontrare l'entità delle entrate della manifestazione
ed il contributo dello sponsor. La prima riflessione che viene in
mente rispetto a questo punto è che, al limite, il preventivo
meritava un supplemento d'indagine o un'ulteriore richiesta, anche
per capire le ragioni per cui una manifestazione di questo tipo era
state organizzata senza far pagare l'ingresso. Di questa seconda
ragione si può comunque discutere.
Il fatto, però, che si sia partiti dalla prima motivazione, per
dire che il contributo era negato, a noi, ma non solo a noi, è
sembrato eccessivo. Ora, come l'Assessore sicuramente avrà visto,
l'interpellanza chiede di capire le ragioni del diniego, perché la
nostra unica preoccupazione è che non ci siano due metri e due
misure, secondo che si tratti dell'una o dell'altra società, e, se
criterio ci deve essere, deve valere per tutte le società e per
tutte le manifestazioni.
Vogliamo quindi capire le ragioni reali, augurandoci che non
siano solo quelle illustrate nella lettera. Inoltre, siccome a noi
pare del tutto ingiusto il trattamento riservato, nel caso
specifico alla manifestazione, specie se paragonato ad altri
atteggiamenti tenuti nei confronti di analoghe manifestazioni
regionali, vorremmo sapere se la Giunta regionale intende rivedere
questo tipo di scelta.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Je crois qu'il est nécessaire souligner avant
tout que la réponse signée par qui vous parle a été le résultat de
la discussion faite à l'intérieur de l'Assemblée générale sportive,
qui est déléguée par la loi même à prendre des décisions sur ces
arguments. Donc il ne s'agit pas de la volonté de l'Administration
régionale ou du Gouvernement régional, mais plutôt de la volonté
exprimée par l'Assemblée générale sportive, comme prévu par la
loi.
Cela dit, je pense qu'on doit ajouter quelque chose. On a
toujours parlé de l'U.S. Pont-Donnas, mais en réalité il s'agit de
l'U.S. Pont-Donnas-Ceat Cavi, dont la définition est bien en
évidence dans le papier. Donc, nous avons un sponsor, qui, en tant
que tel, n'a pas son activité, lui non plus, en Vallée d'Aoste; et
nous avons une société qui est formellement aidée, d'un point de
vue financier, par une autre société, qui n'a pas son activité en
Vallée d'Aoste, qui utilise les structures de notre Vallée
(financées par l'Administration régionale ou par les Communes ou
par les Communautés de Montagne), dont les inscrits ne sont pas
tous résidents en Vallée d'Aoste, mais seulement 31 sur 103.
Donc la proposition de M. Tonino de vérifier à nouveau le tout
pour mieux interpréter ce que la loi dit, c'est-à-dire de
promouvoir les activités sportives en Vallée d'Aoste en fonction de
ceux qui vivent et travaillent en Vallée d'Aoste et qui payent les
impôts ici a été considérée par l'Assemblée générale sportive, qui
a décidé que la contribution extraordinaire ne pouvait pas être
allouée.
Je répète, que c'est une décision de l'Assemblée générale
sportive, qui s'est tenue le 22 du moi de juin 1989 et qui, à cette
occasion, a discuté toute une série d'autres requêtes
d'intervention. D'après les renseignements dont nous disposons,
résulte, entre autres, que la Ceat-Cavi ne donne pas d'argent pour
financier l'U.S. Pont-Donnas.
Donc je vais tenir compte de la suggestion de M. Tonino et,
peut-être, je vais proposer de modifier la loi régionale, non pas
pour les contributions extraordinaires, mais pour les contributions
ordinaires.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Ovviamente sono insoddisfatto della
risposta, per una ragione che mi sembra elementare. Il nodo della
questione è sapere se una manifestazione di carattere
straordinario, che ha quel tipo di richiamo, meriti o meno un
intervento di tipo straordinario della Regione.
Mi spiego meglio: l'Assessore, nel firmare la lettera che
riporta il deliberato dell'Assemblea sportiva, si è posto o no il
problema? A me pare di no. Condivide o no l'opinione dell'Assemblea
sportiva? Era questo che chiedevo nell'interpellanza, perché è lì
che c'è una palese ingiustizia rispetto ad altre manifestazioni che
avvengono nella nostra Regione ed è lì che dovremo ridiscutere la
questione.
Quando, ad esempio, si organizza una manifestazione di
pallavolo, non si va a vedere se le società che intervengono
abbiano o meno residenza in Valle d'Aosta; questo non avviene
neanche quando si organizza il giro ciclistico della Valle d'Aosta,
né quando si fanno delle manifestazioni di ginnastica artistica,
che, alle volte, sono organizzate da società che non hanno neppure
atleti in Valle d'Aosta. Questo è il punto che dovrebbe essere
rivisto e rispetto al quale noi abbiamo presentato
l'interrogazione.
Sul resto, cioè sulle cose che non conosco, io non mi pronuncio.
Immagino, però, che la società atletica Pont-Donnas sia
sponsorizzata dalla Ceat-Cavi per evitare di chiedere troppi soldi
agli enti pubblici e credo che noi dovremmo incoraggiare questa
prassi.
L'Assessore dice che la Ceat-Cavi non mette una lira. Io non
sono documentato e non mi so pronunciare in merito. Valuto invece
positivamente, anzi come straordinariamente importante, l'attività
che questa società svolge in Bassa Valle ed in questo senso
dovrebbe essere aiutata, indipendentemente dal fatto che i suoi
iscritti siano in maggioranza o in minoranza residenti in Valle
d'Aosta.
In ogni caso, se si deve aprire una discussione su
quell'argomento, apriamola davvero; ma io ritengo del tutto
arbitrario usare quell'argomento per negare un contributo di tipo
straordinario ed io chiedo che la Giunta riveda la sua decisione,
riconvocando su questo tema l'Assemblea sportiva. Questo è
l'atteggiamento da tenere, altrimenti significa che la Giunta lo
condivide, ma allora lo deve dire, anche perché l'altro
atteggiamento, quello alla Ponzio Pilato, non è assolutamente
corretto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK