Consiglio Regionale della Valle d'Aosta - Oggetto del Consiglio n. 3010 del 11 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 3010 del 11 marzo 1998 - Resoconto
SEDUTA POMERIDIANA DELL'11 MARZO 1998
OGGETTO N. 3010/X Disegno di legge: "Attuazione della legge 31
luglio 1956, n. 1002 (Nuove norme sulla panificazione) e
modificazioni alla legge regionale 7 marzo 1995, n. 7 (Attività per
la produzione di pane da parte delle imprese artigiane)".
Capo I Attuazione della legge 31 luglio 1956, n. 1002
Articolo 1 (Finalità)
1. La presente legge disciplina le modalità di nomina e di
funzionamento della commissione di cui all'articolo 2 della legge
31 luglio 1956, n. 1002 (Nuove norme sulla panificazione) ed i
criteri di valutazione per il rilascio delle autorizzazioni
all'esercizio della panificazione.
Articolo 2 (Composizione della commissione)
1. La commissione di cui all'articolo 1 è composta da:
a) l'assessore regionale competente in materia di funzioni
camerali, o suo sostituto, con funzioni di presidente;
b) il dirigente della struttura regionale competente in materia
di funzioni camerali, di seguito denominata struttura competente, o
suo sostituto;
c) un funzionario della struttura competente, o suo sostituto,
che svolge anche le funzioni di segretario;
d) un rappresentante dell'associazione panificatori, designato
dall'associazione stessa, o suo sostituto;
e) un rappresentante designato congiuntamente dalle
organizzazioni sindacali maggiormente rappresentative a livello
regionale, o suo sostituto;
f) un rappresentante del Comune interessato, designato dal
Sindaco, o suo sostituto.
2. La commissione è nominata con decreto dell'assessore
regionale competente in materia di funzioni camerali.
3. Ai componenti della commissione, ad eccezione dei funzionari
regionali e dei rappresentanti comunali, spetta, per la
partecipazione ad ogni giornata di riunione, un gettone di presenza
di lire cinquantamila.
Articolo 3 (Funzionamento della commissione)
1. La commissione è convocata dal presidente almeno otto giorni
prima della seduta con l'invio dell'ordine del giorno degli
argomenti da trattare e della documentazione necessaria
all'espressione della valutazione.
2. Le riunioni della commissione sono valide con la
partecipazione della maggioranza dei componenti.
3. La commissione esprime parere a maggioranza; l'astensione di
uno dei componenti equivale a voto contrario; in caso di parità
prevale il voto del presidente.
Articolo 4 (Domande di autorizzazione)
1. Le domande di autorizzazione all'installazione, alla
trasformazione, all'ampliamento e al trasferimento di panifici
devono essere presentate presso la struttura competente, che le
esamina secondo l'ordine cronologico di arrivo.
2. Il procedimento amministrativo per il rilascio delle
autorizzazioni all'installazione, alla trasformazione,
all'ampliamento e al trasferimento di panifici dev'essere concluso
entro il termine di novanta giorni dalla presentazione delle
domande.
3. Il procedimento si conclude con l'adozione del provvedimento
di rilascio o di diniego dell'autorizzazione da parte del dirigente
della struttura competente.
Articolo 5 (Elementi di valutazione)
1. La commissione valuta, in conformità a quanto previsto
dall'articolo 2 della l. 1002/1956, l'opportunità di installazione
di nuovi impianti di panificazione, nonché di trasferimento e
potenziamento in relazione a:
a) densità dei panifici esistenti;
b) volume della produzione di pane;
c) località interessata;
d) presumibile domanda da parte dei potenziali utenti, residenti
e turisti.
Articolo 6 (Definizioni)
1. Ai fini della presente legge si intende:
a) per densità, il rapporto tra il volume di produzione
autorizzata dei panifici esistenti nella località interessata e la
domanda di pane dei potenziali utenti;
b) per volume della produzione, la potenzialità reale
autorizzata giornaliera, cioè la relazione esistente tra somma
effettiva delle superfici delle camere di cottura dei forni per
panificazione nella misura seguente: 1 m² = 37,5 kg per ciclo
produttivo; nei casi di non corrispondenza tra superficie e
potenzialità autorizzata, si fa comunque sempre riferimento alla
superficie autorizzata;
c) per località, il comune direttamente interessato
dall'impianto, nonché il territorio facente capo alla somma dei
territori dei comuni confinanti al comune interessato, purché
collegati direttamente da vie di comunicazione, escluse le vie
inter-vallive, costituite da colli carrozzabili;
d) per residenti, il dato più aggiornato al momento della
convocazione della commissione, fornito dalla struttura regionale
competente in materia di vigilanza anagrafica;
e) per turisti, la media giornaliera delle presenze turistiche
nel mese di agosto, nell'ambito delle località come definite dalla
lett. c), calcolata in base ai dati forniti dalla struttura
regionale competente in materia di turismo;
f) per consumo medio pro capite, il valore più recente rilevato
dall'ISTAT, riferito alla Regione autonoma Valle d'Aosta. I valori,
se decimali, sono arrotondati per eccesso all'unità superiore;
g) per domanda di pane, il consumo medio pro capite moltiplicato
per la somma dei residenti e dei turisti nella località;
h) per offerta di pane, il volume di produzione autorizzato
nella località.
Articolo 7 (Criteri di valutazione della commissione per il
rilascio di nuove autorizzazioni)
1. La commissione valuta l'opportunità dell'installazione di
nuovi panifici considerando come obiettivo il raggiungimento, nella
località interessata, della produzione di un quantitativo di pane
pari alla domanda.
2. Nelle località in cui l'offerta di pane è inferiore alla
domanda, le richieste di installazione di nuovi panifici per una
potenzialità eccedente la domanda sono valutate positivamente a
condizione che non comportino aumenti dell'offerta superiori a 1,5
volte la parte di domanda non coperta, con un minimo garantito di
300 kg di volume di produzione.
Articolo 8 (Criteri di valutazione della commissione per
l'ampliamento di panifici esistenti)
1. La commissione esprime parere favorevole agli ampliamenti di
panifici esistenti, con o senza sostituzione del forno,
indipendentemente dal rapporto tra domanda ed offerta nella
località interessata, fino ad un aumento del venti per cento, per
una sola volta, della potenzialità originaria autorizzata.
2. La commissione esprime, comunque, parere favorevole agli
ampliamenti richiesti per il raggiungimento di un volume di
produzione minimo di 300 kg.
3. Eventuali ampliamenti dell'impianto attuati senza la
preventiva autorizzazione prevista dall'articolo 3 della l.
1002/1956 sono comunque soggetti all'esame della commissione, in
base ai criteri di cui al comma 1, ferma restando l'applicazione
delle sanzioni di cui alla l. 1002/1956.
4. Le trasformazioni dei panifici che non comportino aumenti o
diminuzioni di potenzialità non sono soggette al parere della
commissione, ma sono autorizzate dal dirigente della struttura
competente.
Articolo 9 (Criteri di valutazione della commissione per il
trasferimento di panifici esistenti)
1. La commissione valuta positivamente:
a) ogni trasferimento di impianto all'interno dello stesso
comune;
b) ogni trasferimento di impianto in comune diverso, a
condizione che siano rispettati i criteri di cui all'articolo
7.
2. Per i trasferimenti di impianti in comune diverso, eventuali
deroghe ai criteri di cui all'articolo 7 possono essere adottate
dalla commissione in caso di forza maggiore o per altri gravi
motivi documentati.
Articolo 10 (Attivazione degli impianti)
1. Gli impianti di nuova installazione nonché quelli per i quali
è stato richiesto l'ampliamento o il trasferimento devono essere
completamente attivati entro un anno dalla data di comunicazione
dell'avvenuto rilascio dell'autorizzazione, previo accertamento
della sussistenza dei requisiti tecnici ed igienico-sanitari da
parte della commissione di cui all'articolo 3, comma 3, della l.
1002/1956, e previo rilascio della licenza di esercizio della
panificazione da parte del dirigente della struttura
competente.
2. Decorso inutilmente il termine di cui al comma 1,
l'autorizzazione all'installazione, all'ampliamento o al
trasferimento decade automaticamente.
3. Il dirigente della struttura competente può, per gravi motivi
documentati, prorogare di ulteriori sei mesi la data di avvio degli
impianti.
Articolo 11 (Sospensione dell'attività)
1. La sospensione dell'attività di panificazione, dichiarata
dalla ditta titolare di autorizzazione o accertata d'ufficio, non
può avere durata superiore ad un anno, salvo proroga concessa dal
dirigente della struttura competente per causa di forza maggiore,
adeguatamente motivata. Ai titolari degli esercizi, di cui sia
accertata l'inattività da parte della struttura competente, viene
comunicata la diffida alla riattivazione entro centoventi giorni
dalla notifica della diffida stessa. Trascorso inutilmente tale
termine, il dirigente della struttura competente adotta un
provvedimento di revoca dell'autorizzazione.
Capo II Modificazioni alla legge regionale 7 marzo 1995, n.
7
Articolo 12 (Modificazioni all'articolo 2, comma 3)
1. Il comma 3 dell'articolo 2 della legge regionale 7 marzo
1995, n. 7 (Attività per la produzione di pane da parte delle
imprese artigiane) è sostituito dal seguente:
"3. Gli artigiani panificatori, di norma cumulativamente per
ogni comune, devono trasmettere, alla struttura regionale
competente in materia di funzioni camerali, le modalità di lavoro
prescelte, di cui ai commi 1 e 2, entro il 31 gennaio di ogni anno.
Eventuali variazioni delle modalità di lavoro prescelte devono
essere comunicate, con le stesse modalità adottate per la prima
comunicazione, almeno trenta giorni prima della loro adozione."
Capo III (Disposizioni finali)
Articolo 13 (Oneri finanziari)
1. Alla copertura degli oneri derivanti dall'applicazione della
presente legge, previsti per l'anno 1998 in lire un milione, si
provvede mediante utilizzo dello stanziamento già iscritto al
capitolo 20420 (Spese per il funzionamento dei comitati e
commissioni) del bilancio di previsione della Regione per l'anno
1998.
2. A decorrere dall'anno 1999, l'onere sarà determinato con
legge di bilancio, ai sensi dell'articolo 15 della legge regionale
27 dicembre 1989, n. 90 (Norme in materia di bilancio e di
contabilità generale della Regione Autonoma Valle d'Aosta).
Articolo 14 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président La parole au rapporteur, Conseiller Piccolo.
Piccolo (ADP-PRI-Ind) Il presente disegno di legge, grazie alla
nostra potestà regionale in materia di artigianato, con riguardo
alle attività di produzione di beni e servizi in forma artigianale,
va a modificare una legge nazionale, la legge 1002/56: "Nuove norme
sulla panificazione", pertanto una legge che, come sentite, è in
vigore da oltre 42 anni, e la legge regionale n. 7/95: "Attività
per la produzione di pane da parte delle imprese artigiane".
Desidero precisare innanzitutto ai colleghi che ho inteso
sintetizzare al massimo il contenuto della relazione in quanto
quella allegata al disegno di legge in discussione entra più nello
specifico dei singoli articoli.
Il disegno di legge, frutto della concertazione con
l'Associazione regionale dei panificatori, è importante per due
ordini di motivi. Il primo, perché definisce e stabilisce tramite
la commissione prevista, le modalità e i criteri per l'apertura di
nuovi panifici, e salvaguarda, al tempo stesso, l'equilibrio locale
fra domanda e offerta del pane. Il secondo, perché rappresenta un
adeguamento alla realtà valdostana dei regolamenti previsti nella
vigente legislazione nazionale in materia di iter procedurale di
comunicazione delle modalità di lavoro prescelte dagli artigiani
panificatori.
Vengono inoltre previsti criteri in merito alla densità dei
panifici, al volume di produzione di pane, ai potenziali utenti,
alle località interessate, tenendo in considerazione il fatto che
per località interessata si intende ricomprendere anche il
territorio dei comuni viciniori, purché collegati da vie di
comunicazione.
Occorre ancora precisare che il disegno di legge ha come suo
ulteriore obiettivo quello di garantire la libera concorrenza,
cercando di non limitare l'iniziativa privata, una volta che sia
stato comunque raggiunto l'equilibrio teorico fra domanda e
offerta, evitando quindi che impianti nuovi, e mai realizzati,
provochino lo squilibrio fra domanda e offerta.
Desidero inoltre sottolineare che con il disegno di legge si
intendono anzitutto soddisfare alcune esigenze della categoria dei
panificatori, che sta attraversando un periodo di crisi dovuto a
diversi fattori, e cercare di venire incontro anche alle esigenze
del settore del commercio alimentare e degli albergatori, favorendo
l'espletamento delle loro attività.
Sono personalmente convinto che i commercianti alimentaristi
potrebbero così incrementare, cercando di sfruttare al meglio i
periodi di maggior domanda, la vendita oltre che del pane anche di
altri generi, mentre gli albergatori potrebbero garantire la
presenza sulla tavola di pane fresco durante tutti i giorni della
settimana, evitando quindi di rifornirsi da panificatori fuori
dalla nostra regione, cosa che purtroppo avviene ancora oggi.
Nel concludere, comunico ai colleghi che il testo di legge
iniziale è stato modificato e sostituito dal nuovo testo
predisposto dalla II Commissione e fatto proprio dalla IV
Commissione, che ha espresso parere favorevole allo stesso.
Président La discussion générale est ouverte.
La parole à l'Assesseur à l'industrie, à l'artisanat et à
l'énergie, Mafrica.
Mafrica (GV-PDS-SV) Per presentare un emendamento che è stato
richiesto dalla IV Commissione, formulato in sede tecnica
dall'Assessore.
All'articolo 7, comma 2, si diceva che era garantito un volume
minimo di 300 kg di pane; con l'emendamento che presento si
chiarisce che questo non è un obbligo per il panificatore, ma è una
possibilità. Quindi, invece che con un volume minimo garantito, si
dice: "con la possibilità di raggiungere comunque un volume minimo
di produzione pari a 300 kg".
Président S'il n'y a pas d'autres conseillers qui demandent la
parole, je déclare close la discussion générale.
On passe à l'examen de la loi dans le texte prédisposé par la
IIème Commission.
On vote l'article 1er:
Présents, votants et favorables: 22
Président On vote l'article 2:
Présents, votants et favorables: 22
Président On vote l'article 3:
Présents, votants et favorables: 22
Président On vote l'article 4:
Présents, votants et favorables: 22
Président On vote l'article 5:
Présents, votants et favorables: 22
Président On vote l'article 6:
Présents, votants et favorables: 22
Président A l'article 7 il y a l'amendement présenté par
l'Assesseur, qui substitue le deuxième alinéa de l'article 7, et
qui récite:
Emendamento "2. Nelle località in cui l'offerta di pane è
inferiore alla domanda, le richieste di installazione di nuovi
panifici per una potenzialità eccedente la domanda sono valutate
positivamente a condizione che non comportino aumenti dell'offerta
superiori a 1,5 volte la parte di domanda non coperta, con la
possibilità di raggiungere comunque un volume minimo di produzione
pari a 300 kg."
On vote l'article 7 dans le texte amendé:
Articolo 7 (Criteri di valutazione della commissione per il
rilascio di nuove autorizzazioni)
1. La commissione valuta l'opportunità dell'installazione di
nuovi panifici considerando come obiettivo il raggiungimento, nella
località interessata, della produzione di un quantitativo di pane
pari alla domanda.
2. Nelle località in cui l'offerta di pane è inferiore alla
domanda, le richieste di installazione di nuovi panifici per una
potenzialità eccedente la domanda sono valutate positivamente a
condizione che non comportino aumenti dell'offerta superiori a 1,5
volte la parte di domanda non coperta, con la possibilità di
raggiungere comunque un volume minimo di produzione pari a 300
kg.
Présents, votants et favorables: 22
Président On vote l'article 8:
Présents, votants et favorables: 22
Président On vote l'article 9:
Présents, votants et favorables: 22
Président On vote l'article 10:
Présents, votants et favorables: 22
Président On vote l'article 11:
Présents, votants et favorables: 22
Président On vote l'article 12:
Présents, votants et favorables: 22
Président On vote l'article 13:
Présents, votants et favorables: 22
Président On vote l'article 14:
Présents, votants et favorables: 22
Président On vote la loi dans son ensemble:
Présents, votants et favorables: 22
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK