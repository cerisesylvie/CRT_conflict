Consiglio Regionale della Valle d'Aosta - Oggetto del Consiglio n. 389 del 29 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 389 del 29 febbraio 1984 - Resoconto
OGGETTO N. 389/VIII - ACQUISTO DELLO STABILIMENTO SITO IN
COMUNE DI CHATILLON, DI PROPRIETA' DELLA "CHATILLON S.p.A.", IN
LIQUIDAZIONE, DA DESTINARE AD INSEDIAMENTI INDUSTRIALI.
APPROVAZIONE ED IMPEGNO DI SPESA. DELEGA ALLA GIUNTA.
PRESIDENTE:
Do lettura della delibera in oggetto,
allegata al punto 30 dell'ordine del giorno dell'adunanza:
IL CONSIGLIO DELIBERA:
1)
di dichiarare che il complesso immobiliare oggetto
di acquisto da parte dell'Amministrazione regionale sarà destinato
alla realizzazione di opere di pubblica utilità;
2)
di approvare l'acquisto per il prezzo a corpo di
Lire 5.500.000.000 (cinquemiliardicinquecentomilioni), oltre
I.V.A., degli immobili distinti in Catasto del Comune di Châtillon
come segue:
DATI CATASTALI N.C.E.U. - Comune di Châtillon.
PARTITA 254 - Ditta: MONTEDISON FIBRE S.p.A con sede in
MILANO
F. 37 n. 10/a -300/a -277/A
F. 43 n. 17/1 - 17/2 -17/3 -17/4 n. 140/1 - 140/2
n. 148/1 - 148/2
n. 150/1 - 150/2 - 150/3 - 150/4
150/5
n. 18 - 25 - 27 - 81 - 82 - 142
- 143 - 144 - 145 - 147 - 149
- 300 - 302 - 304 - 305 - 307
- 308 - 309 - 310 - 311 - 312
- 313 - 314 - 315 - 316 - 317
- 318 - 319 - 320 - 321 - 322
- 323 - 324 - 325 - 326
VIA STAZIONE - Categ. D/7 R.M.
CATASTO TERRENI
- COMUNE DI CHATILLON
PARTITA 1
F. 37 n. 10
F. 43 n. 17 - 25 - 27 - 56 - 140
- 143 - 144 - 145 - 146 - 147
- 148 - 149/1 - 149/2 - 150
- 153 - 217 - 218 - 219 - 220
- 222 - 223 - 224 - 221
PARTITA 6807
F. 41 n. 403
F. 42 n. 215
F. 37 n. 78 - 79 - 82 - 93 - 94
- 119 - 388 - 392
F. 43 n. 14 - 15 - 16 - 20 - 31
-
32 - 33 - 34 - 35 - 37
- 53 - 54 - 65
F. 43 n. 82 - 138 - 141 - 151
- 169 - 198 - 200;
3) di approvare la spesa complessiva di Lire 5.500.000.000,
oltre I.V.A., finanziandola con imputazione al capitolo 36300 del
bilancio preventivo della Regione per l'anno 1984 ("Spese per
l'acquisto e la costruzione di beni patrimoniali da destinare ad
interventi nel settore industriale"), che presenta la necessaria
disponibili
tà;
4) di stabilire che la residua somma di Lire 2.500.000.000 oltre
I.V.A., sarà liquidata ad avvenuta entrata in vigore della legge
del bilancio di previsione della Regione per l'esercizio
finanziario 1985, con imputazione al capitolo del bilancio medesimo
corrispondente al capitolo 36300 del bilancio preventivo per l'anno
1984;
5) di dare atto che nell'ipotesi in cui gli aventi diritto
esercitino i diritti di prelazione si provvederà a diminuire
proporzionalmente l'importo del corrispettivo da corrispondere alla
Società;
6) di dare atto che il liquidatore
si è impegnato ad asportare tutti gli impianti, macchinari,
suppellettili attualmente siti nei capannoni industriali entro un
anno dalla data di stipulazione dell'atto notarile;
7) di dare atto altresì che sui beni alienati alla Regione verrà
iscritta un'ipoteca legale a garanzia del pagamento del
corrispettivo dilazionato, ai sensi dell'art. 2817 del Codice
Civile;
8) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione della spesa di Lire 3.000.000.000 oltre I.V.A. già
impegnata con il presente provvedimento, per l'impegno e la
liquidazione della residua somma di Lire 2.500.000.000 oltre I.V.A,
o della eventuale minore spesa che risulterà nel caso di prelazione
da parte di terzi, ad avvenuta approvazione della legge del
bilancio della Regione per l'anno 1985, nonché per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P.- U.V.P.):
Mi pare che sia opportuno
inquadrare questo provvedimento, sottoposto all'approvazione del
Consiglio, nella vicenda della MONTEFIBRE. A questo proposito va
detto con molta chiarezza che siamo di fronte a una serie di
inadempienze del Governo oltre che della Montefibre. Sono stati
presi degli impegni molto precisi, a livello governativo e a
livello ministeriale, per il mantenimento in vita dello
stabilimento.
Non dimentichiamo che è uno stabilimento che fa parte della
storia recente di Châtillon, nato nel 1919, allora si chiamava la
SOLE di Châtillon. Dopo la guerra ha cambiato nome in SAIFTA,
quindi in MONTEFIBRE, per passare poi, nell'ultima fase della sua
vita, a denominarsi "CHATILLON S.p.A." a gennaio del 1982.
Questo stabilimento ha raggiunto anche i 1000 dipendenti, negli
anni '65-'68 aveva ancora 700 dipendenti e ultimamente era sceso a
500 dipendenti.
Nello sfascio generale della MONTEDISON, a causa di un tipo di
politica condotta a livello governativo che in effetti ha lasciato
le aziende in mano ad una lottizzazione selvaggia, che ha portato
come risultato il disfacimento del patrimonio industriale pubblico
del nostro Paese, la MONTEFIBRE di Châtillon è stata anch'essa una
vittima.
C'era stato, in data 7 ottobre 1982, un incontro a livello
ministeriale, a cui partecipò il Ministro del Bilancio On. La
Malfa, il Presidente della Giunta ed i rappresentanti del Ministero
dell'Industria, i Sindacati a livello nazionale, i Sindacati locali
e il Presidente della MONTEFIBRE Dott. Tramontana. In
quell'incontro è stato siglato un documento che prevedeva l'impegno
da parte della MONTEFIBRE di mantenere aperto lo stabilimento, e
l'impianto acetato con il conseguente impiego di 120 unità.
Fra le altre cose, nel documento c'è un punto molto importante
in cui le parti si impegnavano a verificare la possibilità di
inserire in altre attività occupazionali i rimanenti 380 dipendenti
che non erano del reparto acetato. C'era addirittura l'impegno di
verificare quanti dei 380 erano stati reimpiegati dalla
MONTEFIBRE.
Nel testo dell'accordo si legge anche: "Il Ministro del bilancio
si impegna a seguire l'attuazione dell'accordo e a fornire ogni
contributo per la sua realizzazione che salvaguardi l'occupazione".
Questo era contenuto nel documento siglato il 7 ottobre 1982.
Nel dicembre 1982, anziché procedere ad iniziative che
portassero ad occupare le 380 persone in cassa integrazione,
l'azienda unilateralmente ha chiuso lo stabilimento, e mettendo in
cassa integrazione tutti i 500 dipendenti. In relazione a questo
impegno la verifica è venuta a mancare perché è andata a coincidere
con il periodo delle elezioni anticipate, con lo scioglimento delle
Camere e la formazione del nuovo Governo.
Quando si sono stabilizzati il Governo e le varie cariche a
livello ministeriale noi siamo intervenuti e abbiamo interessato il
Ministero che si era occupato della vicenda nell'ottobre del
1982.
Abbiamo avuto un incontro con il Ministro del Bilancio attuale,
l'On. Longo e con il Sottosegretario Vizzini, in cui abbiamo
evidenziato la situazione e la responsabilità della MONTEFIBRE, una
cui rappresentanza era presente all'incontro.
Abbiamo fatto presente una serie di problemi che vedevano questa
Regione colpita dalla crisi in maniera più massiccia,
percentualmente, di molte altre zone che fanno più notizia, perché
magari hanno delle dimensioni più ampie, abbiamo fatto presente che
negli ultimi due anni é stato compromesso il 41% dei posti di
lavoro nel settore industriale della nostra Regione.
Il Ministro del Bilancio, nel preparare personalmente il
comunicato, ha scritto, di suo pugno, che la situazione della Valle
d'Aosta era un problema che per la sua importanza assumeva rilievo
nazionale e come tale sarebbe stato affrontato dal Governo.
Il Ministro del Bilancio intendeva operare in stretta
collaborazione, per poter portare a compimento questo obiettivo, e
si impegnava a fare una riunione in tempi brevissimi, con i
Ministri del Lavoro, dell'Industria e delle Partecipazioni Statali,
per esaminare le possibili ipotesi di intervento nell'ambito
pubblico e privato.
In questa situazione, chiaramente, rimaneva il grosso problema
di uno stabilimento chiuso, senza prospettive salvo quelle di un
intervento regionale che poteva essere quello di acquisire al
patrimonio regionale gli immobili per costituire qualche elemento
incentivante per iniziative che dovevano sostituire l'attività
della MONTEFIBRE.
Noi abbiamo avuto incontri con la MONTEFIBRE, o meglio, scontri,
perché contestavamo a questa società, anche alla presenza dei
Ministri, il suo comportamento, il suo disimpegno, la mancanza di
assunzione di responsabilità quando si era reso garante degli
impegni il rappresentante del Governo, e si può dire che la Regione
è stata l'unico organismo che ha fatto la sua parte, e forse di più
della sua parte, nell'intera vicenda. La Regione, di fronte
all'inerzia del Governo ed al disimpegno totale della MONTEFIBRE,"
obtorto collo", possiamo anche dire così, ha assunto l'iniziativa
di acquisire l'immobile.
Certo si può dire che di fronte alla responsabilità di chi ha
scaricato sulla comunità valdostana 500 disoccupati ci sarebbe
dovuto essere almeno un contributo alla Regione.
La necessità di trovare un lavoro a questa gente ci ha reso
responsabili di fronte alla comunità e questo anche se
giuridicamente potremmo dire che non siamo noi quelli che debbono
pensare a ciò che il Governo si era impegnato di risolvere e al
fatto che la MONTEFIBRE si era impegnata ad intervenire.
Riteniamo però che, di fronte all'esigenza di dare un posto di
lavoro a chi è in Cassa integrazione, si debbano superare anche i
doveri strettamente giuridici e fare un passo in questa
direzione.
E' in questo quadro che c'è stata l'iniziativa di acquisire al
patrimonio regionale lo stabilimento MONTEFIBRE con i suoi
capannoni utilizzabili in parte, al prezzo di 110.000 al mq.
Io penso sia opportuno ricordare ai nostri Consiglieri la
necessità di leggere molto bene le perizie: questa ci pare una
perizia fatta con molto scrupolo, diciamo rigorosa, e mi pare che
sia anche abbastanza precisa nel definire ogni singolo elemento del
complesso MONTEFIBRE, vuoi terreni, vuoi capannoni, vuoi palazzine,
vuoi le altre strutture. E' un sacrificio che la Regione si assume
proprio perché è un modo per affrontare la crisi occupazionale, e
il fatto di poter dare, di dover dare un posto di lavoro giustifica
anche questo sacrificio.
Non dimentichiamo che Châtillon è stata molto provata dalla
crisi della MONTEFIBRE, trattandosi di crisi pesante che ancora
aleggia.
Ci siamo interessati anche del problema della Cassa
integrazione: il decreto è stato firmato il 24/2/84 e riteniamo che
la settimana prossima, o al massimo la successiva, il personale
della MONTEFIBRE ancora rimasto dopo l'operazione di disimpegno
della società attraverso le facilitazioni offerte a chi voleva
dimettersi, (si tratta di 269 persone, di cui 20 di Ivrea e 80
donne) possa beneficiare della Cassa integrazione. Abbiamo avuto
uno scontro durissimo sul prezzo, perché avremmo voluto acquisire
questo patrimonio a cifra zero, ritenendo di avere avuto anche
elementi per sostenere a lungo questa ipotesi.
Però, di fronte alla rigida posizione della MONTEFIBRE e alla
messa in liquidazione della Châtillon, rischiavamo di negare anche
la prospettiva di trovare la sostituzione di alcuni posti di lavoro
attraverso l'offerta che noi facciamo a chi intende inserirsi in
questa regione, offrendo loro dei capannoni e una struttura
industriale abbastanza idonea, anche se non completamente, alla
riconversione che, fatalmente, dovrà avvenire perché passiamo da un
tipo di industria chimica a un tipo di industria che è diversa e
dovremo perciò trovare una compatibilità all'interno di questi
stabilimenti.
E' difficile ipotizzare di impiegare in quell'area lo stesso
numero di persone che ci sono adesso, così come è difficile
ipotizzare di trovare un'unica azienda che possa occupare tutto il
settore.
Fatalmente dovremo cercare di mettere insieme diverse iniziative
il più compatibili possibile in un ambiente funzionante dal punto
di vista industriale. Nello stabilimento di Châtillon le strutture
sono valide, anche se non tutte, ma vi sono potenzialità che
certamente possono essere utilizzate dalle aziende pur se saranno
necessari anche dei lavori di riadattamento.
Abbiamo alcune ipotesi di insediamento che riteniamo opportuno
definire nei particolari prima di informarne il Consiglio.
Riteniamo che possa essere comunque un notevole contributo dato,
sia pure con un enorme sacrificio Regione alla possibilità di dare
lavoro ad un certo numero di persone, il massimo possibile.
Siamo a disposizione per tutta una serie di informazioni che
riteniamo di poter dare al Consiglio, pur ritenendo la stima, e
questa mi pare la cosa importante, molto precisa e molto puntuale e
così pure l'illustrazione delle motivazioni e del tipo di pagamento
che è graduato con tasso zero, quindi sono cifre in assoluto, non
maggiorabili del tasso bancario: si tratta di cinque miliardi e
mezzo suddivisi nelle tranches che sono riportate in delibera
scaglionate nel tempo, con l'ultima rata di un miliardo e mezzo che
scade alla fine di novembre dell'85.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei partire dall'ultima parte
di quanto detto dall'Assessore, quando tenta di scaricare tutta la
crisi della MONTEFIBRE sul Governo centrale. Bisognerebbe fare un
esame prima di accusare solo il Governo nazionale o i Ministri
competenti per il fallimento della MONTEFIBRE di Châtillon.
Io penso che ci siano stati dei ritardi da parte della
maggioranza che ha retto in questi ultimi anni la nostra
Regione.
E' facile dire che il Ministro La Malfa o il Ministro Longo,
hanno fatto delle promesse oppure hanno cercato di venire incontro
a delle richieste da parte della Regione: ma la Regione che cosa ha
fatto in questi ultimi anni? Ha dato una mano a provocare quella
crisi che era già in atto da diversi anni, forse ci si è accorti di
questa crisi che avanzava con un po' di ritardo. A parte questa
precisazione doverosa, io so benissimo, anche perché ho avuto un
incontro personale con l'Assessore, insieme al sottosegretario
Vizzini, che il compagno Longo sta predisponendo uno studio proprio
perché ha capito il grave problema che sta attraversando la Valle
d'Aosta, causato dalla perdita del 44% de i posti di lavoro.
A questo problema l'Onorevole Longo è sensibile, ripeto che sta
predisponendo uno studio, e mi sembra che prossimamente ci dovrebbe
essere anche un incontro con il Ministro.
Quindi io chiedo all'Assessore Pollicini di essere più prudente,
visto che la prudenza in un momento come questo è necessaria: non
diamo le responsabilità a chi non le ha.
Sull'acquisto dell'immobile sono perfettamente d'accordo, perché
questo può facilitare l'eventuale intervento non statale e
l'inserimento di industrie private che potrebbero utilizzarli.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
In effetti la valutazione tecnica
dell'area e del prezzo che occorre pagare per i capannoni, credo
possa essere definita accettabile in sè; ciò significa che il
prezzo pagato per i terreni e per i capannoni in condizioni normali
si potrebbe ritenere un buon prezzo.
Però questo non è un acquisto qualsiasi da un privato con cui
noi abbiamo a che fare, qui comperiamo l'area della ex MONTEFIBRE e
diamo cinque miliardi e mezzo all'azienda che se ne è andata dopo
sessanta anni lasciandoci sul gobbo, mi sembra, 550 posti di
lavoro, e non credo che sia opportuno dare, tutto sommato, un
premio a chi si è comportato in questo modo.
Noi ricordiamo la riunione del 7/10/82, in cui con un documento,
anche se in modo non del tutto chiaro, si faceva anche cenno al
recupero dell'area e, per un periodo, la MONTEFIBRE aveva lasciato
capire che la parte di area da lei non utilizzata sarebbe stata
ceduta alla Regione a prezzo simbolico.
Ora spendiamo cinque miliardi e mezzo, e non so se questo può
essere ritenuto un prezzo simbolico.
Noi quindi abbiamo delle valutazioni da fare non sul merito
dell'accertamento tecnico, ma sulle condizioni in cui si è condotta
la trattativa.
Riteniamo che con questa deliberazione si dia un premio ad una
azienda che più volte ha trattato molto male la popolazione
valdostana, compreso l'accordo del 7 ottobre, dove si dice che la
parte relativa alla produzione di acetato doveva durare per nove
mesi.
Riteniamo inoltre che ci siano state delle responsabilità della
Giunta regionale nella conduzione di questa trattativa.
In un primo periodo c'è stata una sottovalutazione del problema
e ricordo la lettera inviata all'Assessore Chabod nel mese di
agosto, in cui già si parlava di chiusura e che non era stata
portata a conoscenza delle forze politiche e sociali
valdostane.
C'è stata poi una situazione in cui, pur essendoci una
Commissione speciale per la MONTEFIBRE ad occuparsi del problema,
le trattative più delicate venivamo monopolizzate dal Presidente
della Giunta.
C'è stato quindi un impegno da parte delle forze sociali, il
sindaco di Châtillon, il Presidente della Comunità montana, i
sindacati dei chimici, i gruppi del Consiglio regionale che
lavoravano in un certo modo mentre le decisioni e i contatti più
delicati venivano tenuti dal Presidente della Giunta, il quale di
mese in mese lasciava intendere esserci delle possibilità di
soluzione.
Si sono fatti i nomi di diverse aziende che avrebbero dovuto
rilevare la MONTEFIBRE: la CIRIO, la AGNESI, la CLANI, la NOVACETA
e non ricordo quali altre.
Ad un anno e mezzo dall'accordo il risultato è che noi siamo
costretti a pagare le aree ed i capannoni alla MONTEFIBRE e che a
Châtillon, non ci sono posti di lavoro in sostituzione di
questi.
Quindi noi non possiamo votare questa delibera perché, anche se
riteniamo che ci sia stata da parte della MONTEFIBRE la volontà di
abbandonare brutalmente la Regione Valle d'Aosta, dopo aver
sfruttato per 60 anni i lavoratori di Chatillon, riteniamo però che
non ci sia stata da parte della Giunta regionale la dovuta
continuità e volontà politica nella trattativa stessa.
Ricordo un incontro con il Presidente della MONTEFIBRE in cui lo
stesso diceva:" Si parla di trattative per la cessione dell'area ma
noi finora non abbiamo avuto rapporti con la Giunta", mentre la
Giunta sosteneva di essere in trattative per l'area.
Quindi noi ci asterremo su questa deliberazione perché, al di là
della valutazione tecnica dei terreni e dei capannoni, riteniamo
che da una parte si sia dato alla MONTEFIBRE più di quanto
meritasse, anche rispetto agli impegni che aveva preso, e
dall'altra perché riteniamo che ci siano state delle responsabilità
della Giunta regionale nel condurre le trattative per cercare la
soluzione di un problema molto grave per i lavoratori.
PRESIDENTE:
Ha chiesto la parola il
Consigliere Maquignaz; ne ha facoltà.
MAQUIGNAZ (Féd. D.P. - U.V.P.):
Innanzitutto non
condivido quanto è stato detto dal Consigliere Baldassarre, che
vuole attribuire tutte le responsabilità alla Regione per la
chiusura della MONTEFIBRE.
Credo che la Regione abbia fatto quanto era possibile per
evitare questa chiusura e, soprattutto, credo che i comuni
interessati, in modo particolare il comune di Châtillon, senza
dimenticare la comunità montana del Marmore, abbiano fatto tutto
quanto era possibile per evitare la chiusura di questo stabilimento
che per la comunità di Châtillon era veramente vitale.
Quindi anche io intendo, come ha già fatto l'Assessore
Pollicini, evidenziare le inadempienze del Governo centrale e il
comportamento negativo della MONTEFIBRE che ha buttato sulla strada
in pochissimo tempo 500 persone che lavoravano a Châtillon e nei
comuni limitrofi.
Certamente, di fronte a questa situazione, i cinque miliardi e
cinquecento milioni dati alla MONTEFIBRE assumono il sapore della
beffa e lasciano la bocca amara, però credo che la Giunta abbia
fatto bene a prendere questa decisione, perché in questo modo sarà
possibile, attraverso questo stabilimento, vedere di inserire
un'altra attività produttiva di tipo industriale.
Colgo quindi l'occasione per chiedere alla Giunta e
all'Assessore a che punto sono le trattative per inserire una nuova
attività di tipo industriale nel comune di Châtillon. Credo che sia
importante che questa attività sia di tipo industriale perché la
comunità montana del Marmore, vive già su altre attività, però
rendiamoci conta che, comunque vadano le cose, non sarà possibile a
Châtillon inserire più di 150/200 persone.
Quindi, a mio avviso, è estremamente importante che ci sia una
iniziativa da parte della Giunta e da parte di questo Consiglio per
cercare delle attività alternative all'attività industriale.
Dico questo perché la comunità montana del Marmore, ed in modo
particolare il comune di Châtillon, sta vivendo un momento di crisi
che è gravissimo, non soltanto per la chiusura della MONTEFIBRE,
che ha buttato sul lastrico 500 persone con grave disagio per le
famiglie, ma è in crisi perché anche le attività turistiche sono in
crisi: Châtillon e Saint-Vincent vivono di riflesso anche
sull'attività turistica e l'attuale crisi viene accentuata da
quella del turismo, che è dovuta non soltanto alla mancanza di
neve, ma a una crisi più generale che coinvolge anche il
turismo.
Sappiamo che l'attività agricola non è sufficiente per poter
fare una vita decente. A questo si aggiunge la crisi che sta
investendo la Casa Gioco e che si ripercuote sul comune di
Châtillon, dove stiamo vivendo una situazione che è disperata.
Basta andare a Châtillon alle nove di sera per rendersi conto che i
bar sono chiusi, perché le famiglie non escono più di casa forse
perché, penso io, non hanno neanche più i soldi per il caffè o
l'aperitivo.
Dico queste cose per evidenziare la situazione di crisi che in
questo momento stiamo vivendo nel comune e per dire che, a mio
avviso, ben venga l'inserimento di una nuova attività industriale,
però è necessario puntare ad altre iniziative, e ne voglio ora
ricordare due: la prima, ad esempio, è quella della scuola
alberghiera, e quindi chiedo a che punto è questa iniziativa, se il
discorso della scuola alberghiera va avanti oppure no; la seconda
iniziativa su cui voglio conoscere è l'opinione della Giunta
prospettata costruzione di una funivia che va allo Zerbion.
Io mi rendo conto che, su due piedi, non si può dare un giudizio
su questa iniziativa perché, se uno esamina il progetto che è stato
approvato dal Consiglio Comunale di Châtillon e si trova di fronte
a 12 miliardi di investimento, ci si rende conto che è difficile
dare un giudizio affrettato su questa iniziativa.
Però credo che sia importante perlomeno esaminare attentamente
questa proposta che potrebbe dare un grosso contributo per
aumentare l'occupazione nella Comunità Montana del Marmore e
potrebbe diventare una nuova formula di reddito e di ricchezza per
la Comunità locale.
PRESIDENTE Ha chiesto la parola il Consigliere Segretario
Tamone; ne ha facoltà.
TAMONE (U.V.): Je ne voudrais pas dire trop de choses sur la
question de Châtillon, que, d'ailleurs, nous avons discuté
longuement quand, avec le Conseiller Mafrica et d'autres amis, nous
étions les composants de cette fameuse commission qui s'intéressait
de ce problème dramatique.
Je voudrais quand même faire une considération d'ordre général:
maintenant ou plus tard on nous critiquera, mais personnellement
j'affirme être content que la question de la MONTEFIBRE est fermée
d'une façon claire parce que, si la question de la MONTEFIBRE avait
traîné encore pendant quelques années, nous n'aurions eu aucune
solution au problème, étant basé le travail de la "viscosa" et de
"l'acetato" sur des technologies dépassées. Et ça on doit le
dire!
Avec tous les défauts qui a eu la MONTEFIBRE, elle a eu quand
même, si on peut le dire entre guillemets, le courage d'arrêter à
Châtillon un établissement qui produisait quelque chose qui n'avait
plus de sens en ce moment de nouvelles technologies.
D'ailleurs "l'acetato" est produit, en Italie, par la NOVACETA
seulement à Intra et on sait très bien avec quelle difficulté
survit cette entreprise pour la production de "l'acetato".
"La viscosa", maintenant est produite seulement par les pays
sous-développés de l'Asie qui ont des conditions de travail que
tout le monde dans ce Conseil connaît et c'est inutile de les
répéter.
Alors, je crois que, dans le malheur, la MONTEFIBRE a quand même
bien fait, pour certains aspects, à se décider de couper certains
types de production qui étaient faits à Châtillon.
D'ailleurs, ici le Conseiller Mafrica me le permettra, le drame
de la MONTEFIBRE ou de la MONTEDISON, si l'on veut mieux encore, ce
n'est pas seulement une question qui a regardé la Vallée d'Aoste,
malheureusement, parce que les choix trompés de la MONTEDISON ont
choqué toute l'Italie à partir de la Sicile, à passer par les
Pouilles, jusqu'à la en Sardaigne le Piémont et toute l'Italie.
Il s'agit vraiment d'un drame industriel, d'une entreprise mal
conduite dès qu'elle est devenue de propriété de l'Etat parce
qu'avant, malgré tous les défauts des privés, la conduction était
d'autre type.
Malheureusement ça arrive en Italie, on doit le reconnaître et
le rappeler aussi pour d'autres questions bien plus graves que nous
devrons discuter en ce Conseil: la gestion publique a, à la fois,
ses limites et on doit être conscients de cela.
Pour ce qui concerne, au contraire, d'autres considérations qui
ont été faites par des différents Conseillers, je suis d'accord
avec eux sur le fait que la MONTEFIBRE n'a pas maintenu ses
engagements, et non seulement elle ne les a pas maintenus, mais,
quand Monsieur Tramontana nous avait promis en commission "che ci
avrebbe regalato la MONTEFIBRE", je m'en souviens, il était assis
tout près de moi et il a dit ces mots, un mois après, il faisait
parvenir à la Présidence du Gouvernement Régional une lettre dans
laquelle il demandait pour la vente de la MONTEFIBRE 7
milliards."Altro che regalo!": on parlait de 7 milliards à ce
temps-là. Le Président du Gouvernement, en ce moment, m'avait
chargé de parler avec "il liquidatore fallimentare" Monsieur
Rancilio qui est venu dans mon bureau; on avait discuté de la
question et je lui avait proposé un délai de paiement. Vous savez
ce qu'il m'avait dit, Monsieur Rancilio? "Certo che glielo facciamo
il dilazionamento nel tempo, però sul dilazionamento voi ci pagate
il 25% di interesse!".
Nous étions arrivés à ce genre de rapport avec la MONTEFIBRE! Et
c'est pour ça que je juge que la proposition qu'aujourd'hui est
présentée à ce Conseil a du valeur parce que si j'inculpe d'une
part, comme il a fait l'Assesseur Pollicini, le Gouvernement
central de ne pas avoir joué son rôle, je dois reconnaître quand
même qu'il a exercé la pression nécessaire sur la MONTEFIBRE parce
qu'elle baisse le prix à un niveau raisonnable.
On doit admettre que l'expertise présentée par la MONTEFIBRE à
ce temps-là n'était pas une expertise inventée; elle prévoyait de
donner une technique qui pouvait avoir sa valeur. D'ailleurs même
notre expertise, par exemple, ne considère pas la valeur de la
centrale thermique de l'usine de Châtillon, valeur que, si les
choses iraient d'une certaine manière, pourrait être même
inestimable.
Alors, dans ce sens, je crois que un tas de choses n'ont pas
joué comme nous aurions voulu dans cette vicissitude, mais
finalement nous avons eu le courage de conclure dans des temps
suffisamment brefs en épargnant tout de suite un milliard et demi,
qui sera beaucoup de plus, parce que nous payerons 5 milliards et
demi pendant deux ans sans aucun intérêt, en évitant ainsi de payer
les intérêts qui nous avaient été requis avant par la MONTEFIBRE
sur les 7 milliards qu'il demandai. Je crois que c'est finalement
une bonne affaire que nous allons conclure.
Mais ce que l'Union Valdôtaine souhaite, et d'ailleurs l'Union
Valdôtaine l'a toujours dit, c'est que le discours ne s'arrête pas
là; il faut que nous allions plus loin pour réaliser à Châtillon
les installations industrielles nécessaires à remplacer d'une
manière digne les 400 places que nous avons perdues avec la
fermeture de la MONTEFIBRE. C'est surtout sur ce problème que
maintenant nous devons travailler sans ultérieures polémiques en
cherchant à donner une solution à ce problème qui qualifiera
l'action du Gouvernement Régional.
Dans ce sens je pense que l'initiative qui nous est soumise doit
être votée et je comprends l'attitude du représentant du Parti
Socialiste Démocratique Italien qui dit qui n'est pas d'accord sur
certaines considérations que nous faisons, mais il comprend
l'importance de cette initiative, tandis que je ne comprends pas,
même si en politique on a des rôles à jouer et l'opposition peut
même faire de l'opposition, l'attitude du Parti Communiste.
Qu'est-ce qu'il veut alors, le Parti Communiste, vis-à-vis du
problème de l'occupation en Vallée d'Aoste? Ici on devrait
s'éclaircir les idées. Ce n'est pas que d'un débat fait au Conseil
Régional peut produire des résultats différents ici on a fait le
maximum, on a les épreuves pour le démontrer.
Le Parti Communiste avec sa puissance aurait pu faire "una
trattativa parallela" et nous porter ici l'achat de la MONTEFIBRE à
trois milliards: le Conseil Régional aurait été très content et il
aurait accepté sa proposition.
Mais, au contraire, votre proposition est uniquement polémique
et dire après: "Noi ci asteniamo" c'est à mon avis une attitude à
la Pilate, s'en laver les mains sans prendre aucune décision, sans
avoir le courage de dire sa pensée.
Pourquoi ne votez-vous pas contre, de manière que les positions
soient très claire? Si vous n'êtes pas contents, votez contre et si
vous êtes contents, si vous pensez que l'initiative est valable, la
seule position possible est de voter, comme on doit voter, à faveur
de cette délibération.
PRESIDENTE:
Qualcuno chiede la parola? Dichiaro chiusa la
discussione generale e do la parola all'Assessore Pollicini.
POLLICINI (Féd. D.P. - U.V.P.):
Mi pare che sia giusto
dare alcune risposte ai precedenti interventi. Il Consigliere
Baldassarre non mi faccia dire quello che io non ho detto, anche se
una sua abilità perversa lo porta sempre ad assumere questo abito
mentale.
Io non ho messo sul banco di accusa il Ministro Longo, anzi io
debbo dire che, e l'ho anche scritto, che il Ministro Longo ha dato
dignità ad una delegazione aostana ricevendola a lungo, discutendo
alla presenza della MONTEFIBRE contro la quale io ho detto cose
decisamente più pesanti di quello che ho detto qui.
Però la posizione della MONTEFIBRE non si è mossa di una
virgola, e debbo dire che la colpa è del Governo, nel senso che ha
acconsentito alla gestione delle Partecipazioni Statali, a mezzo
dei boiardi di Stato, così definiti ormai notoriamente, che sono
degli strani personaggi che una volta si chiamano CEFIS, un'altra
volta si chiamano EINAUDI, un'altra con altri nomi che voi
conoscete, che hanno utilizzato, quali strumenti di lobbies
politiche, le aziende di Stato per le loro scorrerie e per cercare
di utilizzare questi strumenti di lavoro a fini politici o di altra
speculazione.
Oggi paghiamo questi prezzi, magari oggi
CEFIS va a
portare le esperienze della MONTEDISON in Brasile, però qui ha
lasciato i cimiteri aziendali, questa è la verità.
Quindi esiste una responsabilità governativa e, come noi ci
assumiamo le nostre è giusto che anche a livello nazionale chi ha
delle responsabilità se le assuma. Ci sono degli impegni scritti e
firmati da Ministri, firme non in quanto persone, ma in quanto
rappresentanti del Governo nazionale, il che significa che c'era un
impegno dell'istituzione.
Allora, proprio per chiarire a chi non vuol capire, in data
dicembre io ho scritto una delle tante lettere al Ministro Longo, e
devo dire che i rapporti con il Ministro sono ottimi, che si è
dimostrato veramente in grado di capire la complessa situazione
della nostra Regione, anche se piccola.
Quando il Ministro mi ha chiesto di illustrare tutta la
situazione, azienda per azienda, per dimostrare che c'è veramente
il 41% dei posti di lavoro compromessi dalla crisi, io glieli ho
dimostrati azienda per azienda, dicendo: "Questi dati evidenziano
da soli la drammatica situazione di una zona ove non esistono
alternative se non quella, oggi
improponibile, di emigrare.
Signor Ministro, l'Amministrazione regionale ha apprezzato la sua
sensibilità e la sua disponibilità nel rispettare gli impegni
assunti dai suoi predecessori, il Ministro La Malfa ed il Ministro
Bodrato, succedutisi al Bilancio, nonché la sua iniziativa a
provvedere, in tempi brevissimi, alla convocazione di una riunione
collegiale con i Ministri del Lavoro, dell'Industria e delle
Partecipazioni statali, per esaminare le possibili ipotesi di
intervento, nell'ambito privato e pubblico, per la soluzione di una
difficile situazione come quella della Valle d'Aosta che, per la
sua importanza assume, come lei ha affermato, rilievo nazionale e
in quanto tale deve essere affrontata dal Governo".
Qui c'è un impegno del Ministro del Governo che si fa carico
della nostra situazione. La situazione nel suo complesso è tale da
meritare l'attenzione del Ministero in ordine alla nostra richiesta
di inserire la Valle d'Aosta nel disegno di legge sui bacini di
crisi, poi superato, come vi spiegherò. "Noi confidiamo nella sua
sensibilità, nel suo realismo e nel suo senso di responsabilità
politica, nella certezza che Ella vorrà prendere in esame la
situazione economica valdostana nel suo complesso ed adottare
quelle misure atte a consentirci di uscire dalla gravità della
crisi attuale".
Questo è il rapporto con il Ministro, quindi io non ho motivo
oggi di metterlo sotto accusa, io gli do il diritto ad essere
riconosciuto come Ministro che si è impegnato.
Quell'incontro, che doveva avvenire in tempi molto brevi, non è
ancora avvenuto, anche se va detto ed occorre anche specificarlo,
che l'incontro doveva avvenire in febbraio, alla vigilia della
partenza, quando ormai avevo già la macchina sotto casa, mi è
arrivata una telefonata del segretario del Ministro per dirmi che
in mattinata era cambiata tutta la strategia del Governo per
affrontare la crisi.
Scomparivano quindi i bacini di crisi, come linea di riferimento
per affrontare la crisi nei settori più marcati dalla stessa, e
venivano inserite due nuove strategie, quella delle "aree calde" e
quella dei settori in crisi.
Il segretario del Ministro mi informava che nel discorso sui
settori in crisi erano inserite sia la siderurgia che la chimica,
la quale ci interessava per il problema della Chatillon.
Per questi motivi il rinvio degli incontri era stato chiesto
proprio dalle organizzazioni sindacali, in attesa della definizione
chiara di questa nuova strategia. Quindi va detto con molta
chiarezza che la sospensione degli incontri è dovuta ad un
cambiamento di impostazione della linea politica del Governo
nell'affrontare la crisi.
Quindi io debbo il massimo rispetto e la massima credibilità al
Ministro del Bilancio.
Chiaramente confronteremo in seguito, quando ci sarà questo
incontro che ci auguriamo avvenga già nella prossima settimana, le
possibili realizzazioni che gli impegni presi.
Per quanto può riguardare il problema dei ritardi regionali cui
fa cenno il Consigliere Baldassarre, ci sono ritardi di carattere
tecnico, passatemi questo termine, cioè esisteva questo impegno da
parte della MONTEFIBRE e da parte del Governo, non mantenuto nè
dalla MONTEFIBRE nè dal Governo.
Cosa poteva fare la Regione? Non poteva certo dichiarare guerra
al Governo italiano, non è ancora previsto! Cosa potevamo fare? Non
potevamo prendere il Ministro e il Dott. Tramontana e metterli di
fronte ad un tribunale. Che cosa potevamo fare? Bisogna essere
coscienti delle armi che abbiamo. L'intervento c'è stato, così come
lo scontro.
La scelta era tra subire passivamente la situazione o fare delle
proposte che uscivano dalla passività, ed io respingo totalmente
l'accusa di ritardi. Abbiamo subito investito il Governo del
problema, appena. Il Governo chiaramente ha tempi lunghissimi,
anche non credo che li abbia soltanto per noi.
Quindi i nostri strumenti li abbiamo usati tutti: io non mi
sento, lo devo dire con estrema chiarezza, nessuna responsabilità
dei ritardi, perché i ritardi non ci sono stati, e questo è
documentato da interventi verbali, telefonici epistolari e da
contatti personali.
Per quanto riguarda il problema sollevato dal Consigliere
Mafrica, le ho dette anch'io quelle cose e prima di lui: avremmo
dovuto pretendere, almeno come contropartita di averci scaricato
500 dipendenti, di ottenere a titolo gratuito l'immobile della
MONTEFIBRE.
Ma, di fronte ad una pratica impossibilità di ottenere questo,
non si poteva fare il braccio di ferro, perché i problemi si
sarebbero incancreniti senza prospettive di soluzione.
Quale era l'altra alternativa? L'obsolescenza naturale degli
immobili, chiusi per anni, certamente avrebbe fatto cadere quello
che poteva essere il valore dell'immobile stesso, aumentando il
costo della ristrutturazione necessaria per adattarlo a nuove
iniziative.
Potevamo bloccare il Monte Bianco, o fare una pressione
sindacale occupando la Caserma dei Carabinieri, il Monte Bianco e
altre cose. Forse allora il Governo, di fronte a questi
atteggiamenti, come è avvenuto al Brennero, avrebbe preso delle
iniziative.
Ma in mancanza di queste cose bisogna essere realistici ed io
richiamo il senso di realismo dell'opposizione di fronte a quella
che è l'inadempienza altrui: non potete scaricare su di noi colpe,
inadempienze e responsabilità altrui.
Io chiedo che l'opposizione faccia pure il suo gioco, che lo
faccia fino in fondo, però con i piedi per terra, senza imputare
alla Regione le responsabilità di grossolane posizioni assunte vuoi
dal Governo, vuoi dalla MONTE-FIBRE.
Quindi io ritengo che l'acquisto fatto sia un atto dovuto verso
la comunità di Chatillon e verso i 500 che hanno perso il lavoro,
trattandosi di un atto di fede nel futuro di questa Regione che fa
uno sforzo e assume un onere che non doveva essere proprio.
Ho sostenuta anch'io questa tesi, però, di fronte all'esigenza
di trovare una prospettiva occupazionale, questo è un sacrificio
dovuto: facciamo la parte che dovevano fare altri, MONTEFIBRE e
Governo, questa è la realtà!
Mi pare fosse doveroso, di fronte ad una situazione del genere,
fare questo tipo di intervento. Ci avreste rimproverato del
contrario se non avessimo provveduto tempestivamente
all'acquisizione della struttura immobiliare: ora che l'abbiamo
acquisita ci rimproverate ugualmente.
Noi oggi possiamo dire di avere dato, con questo atto, una
prospettiva occupazionale, sia pure senza grossi entusiasmi dal
punto di vista dell'intervento, ma certamente con grossa
responsabilità e senso del dovere nei confronti di ohi è rimasto
senza lavoro.
Non stiamo qui a dire che abbiamo la ricetta pronta per i 500 o
per i 200 posti di lavoro, ma affermiamo che oggi
concretamente possiamo trattare dicendo: "Vi mettiamo a
disposizione questi immobili".
Mi pare che questo sia l'obiettivo a cui noi dobbiamo puntare.
Realisticamente, oggi al di qua del banco, i problemi sono tali che
schiaccerebbero qualunque persona.
Noi non vi chiediamo comprensione, perché in politica può darsi
che questa non possa essere una norma di comportamento, però vi
chiediamo senso di realismo e, se non per rispetto nostro, ve lo
chiediamo per rispetto di chi ha perso il lavoro proprio grazie ad
inadempienze governative e di enti parastatali.
PRESIDENTE:
Ha chiesto la parola per dichiarazioni di
voto il Consigliere Mafrica; ne ha facoltà.
MAFRICA (P.C.I.):
Ci fa piacere che ci si interessi a
come vota il gruppo comunista, vuol dire che si dà qualche
importanza a questo voto, anche se ci pare assurda la pretesa che
debbano essere le forze di maggioranza a stabilire come dovrebbero
votare i comunisti.
In quanto alla battuta del Consigliere Tamone sulla capacità
delle forze di opposizione di condurre le trattative con la
MONTEFIBRE per ottenere un prezzo più equo, mi sembra che se
proprio vuole che ci impegniamo in questo senso, la cosa è
possibile, ma non come forza di opposizione; se si vuole che
qualcuno conduca le trattative in modo differente si trovino le
soluzioni adeguate.
Il nostro comportamento ci sembra molto lineare e molto chiaro:
noi riteniamo che quest'area sia pagata troppo non in relazione a
quello che se ne potrà fare in futuro, ci auguriamo che in futuro
l'area possa essere utilizzata per nuove attività industriali.
Viene pagata troppo rispetto agli impegni, come ha ricordato il
Consigliere Tamone, della MONTEFIBRE, che ad un certo punto aveva
detto: "Quest'area ve la regaliamo", e che nel documento del 7
ottobre, si era impegnata perché la si ottenesse, dicendo: "La
Châtillon e il gruppo MONTEFIBRE, metteranno a disposizione tutte
le loro capacità manageriali e conoscenze professionali affinché,
con il supporta e la promozione degli organismi regionali, del
Governo e dell'associazione valdostana degli industriali, siano
individuate e avviate iniziative sostitutive tese a riutilizzare
l'area attrezzata nel complesso di Châtillon".
C'era quindi un impegno da parte della MONTEFIBRE per una
cessione gratuita o a prezzo simbolico di quest'area.
Le trattative, e questo è un altro aspetto, oltre alla
responsabilità della MONTEDISON e del Governo, sono state condotte
a nostro giudizio da parte della Giunta regionale in modo tale che
non si è ottenuto un prezzo equo, in queste condizioni, non
rispetto al valore dell'area.
C'è voluto un anno per ottenere un incontro a livello di
Ministero; mi pare che per mesi e mesi avevamo degli operai della
MONTEFIBRE che venivano qui con lo scopo di ottenere l'incontro che
era previsto per una verifica a livello di bilancio dopo tre
mesi.
Non c'è stata da parte della Giunta regionale, a nostro avviso,
una sufficiente volontà politica perché queste trattative venissero
condotte in tempi più rapidi e con risultati differenti.
Quindi noi non votiamo questo provvedimento perché riteniamo che
si faccia un regalo alla MONTEFIBRE e perché riteniamo che la
Giunta regionale avrebbe potuto operare in modo differente.
Ci asteniamo, in quanto riteniamo comunque che quell'area possa
diventare utile per la soluzione dei problemi.
Ci interessa quindi che quest'area in qualche modo possa dare ai
lavoratori di Châtillon delle possibilità, sulla cui realizzazione
valuteremo ulteriormente il comportamento della Giunta.
Oggi
come oggi, a un anno e mezzo dalla decisione di
chiusura, ancora non ci sono delle novità: questo è il problema,
quando ci saranno delle novità le valuteremo.
PRESIDENTE:
Ha chiesto la parola il Consigliere
Baldassarre per dichiarazioni di voto; ne ha facoltà.
BALDASSARRE (P.S.D.I.):
Egregio Assessore, io non ho mai
detto che tu volessi mettere sotto accusa il Ministro Longo, ho
detto che cercavi di scaricare le responsabilità sul Governo
centrale e lo ha confermato il Consigliere Maquignaz, che ha detto
perfettamente quello che io avevo capito "Le responsabilità non
sono della Regione ma sono del Governo centrale". Il Consigliere
Maquignaz è stato chiaro.
Io non sono d'accordo con questa soluzione. E' facile, quando si
gioca una partita di calcio e il portiere subisce venti goal, dire
che è colpa della difesa. No! E' colpa del portiere che non è
neanche in grado di giocare!
Quindi non è possibile dare la colpa, a tutti i costi, al
Governo centrale. L'interpretazione mia era perfetta, però non
volevo giungere a tanto: è stato il Consigliere Maquignaz che ha
avallato questa mia interpretazione.
Per quanto riguarda il ritardo, era riferito solo al fatto che
la maggioranza si è accorta della crisi con ritardo.
La crisi in Italia incominciava a verificarsi già alcuni anni fa
e quando, due o tre anni fa, è iniziata ad arrivare in Valle
d'Aosta, la maggioranza non se ne è accorta e quindi, logicamente,
non c'erano più possibilità per combatterla ed ecco perché siamo
arrivati a questa situazione.
Il mio "ritardo" era inteso in questo senso e si riferiva a
questa interpretazione, mentre non voleva affatto riferirsi al
ritardo o meno nelle richieste di intervento da parte del Governo
centrale. Io ti do atto che tu ti stai impegnando in una maniera
eccessiva, questo é quanto risulta a me personalmente.
Però devi ugualmente ammettere che il ritardo esiste, anzi c'è
stato ed è stato il ritardo nell'accorgersi dell'arrivo della crisi
in Valle d'Aosta.
Dopo aver fatto questa breve considerazione io dico di essere
personalmente favorevole a questo provvedimento presentato dalla
Giunta ed esprimerò il mio voto in senso favorevole.
PRESIDENTE:
Ha chiesto la parola per dichiarazioni di
voto il Consigliere Torrione; ne ha facoltà.
TORRIONE (P.S.I.):
Non vogliamo ripetere considerazioni
che abbiamo sentito in quest'aula e che condividiamo, pertanto il
nostro voto sarà favorevole.
PRESIDENTE:
ha chiesto la parola per dichiarazioni di
voto il Consigliere Maquignaz; ne ha facoltà.
MAQUIGNAZ (Féd. D.P.- U.V.P.):
Ho chiesto la parola per
annunciare il nostro voto favorevole.
Voglio però cogliere l'occasione per fare un'altra
considerazione di carattere generale e per chiedere una risposta
che non ho ancora avuto.
Io ho avuto modo di ribadire, nel mio precedente intervento, che
noi siamo dell'idea che nella comunità montana del Marmore, in modo
particolare a Châtillon, debba essere mantenuta un'attività
produttiva di tipo industriale, però riteniamo che, anche se le
cose andranno bene, sarà difficile trovare un'attività di tipo
industriale che superi le 200 unità.
A nostro avviso è quindi fondamentale lavorare per trovare delle
attività sostitutive e alternative.
Ho fatto riferimento a due possibilità: quella della scuola
alberghiera e quella della funivia dello Zerbion sulla quale io non
voglio avere una risposta precisa perché mi rendo conto che non è
facile su due piedi dare un giudizio su una iniziativa che, come ho
detto prima ammonta a più di 12 miliardi, però penso che una
risposta debba essere comunque data.
PRESIDENTE:
Se nessuno chiede la parola per dichiarazioni
di voto pongo in votazione l'oggetto n. 30.
ESITO DELLA VOTAZIONE
Presenti: 31
Votanti: 25
Favorevoli: 25
Astenuti: 6 (Bajocco, Cout, Dolchi, Mafrica, Millet,
Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK