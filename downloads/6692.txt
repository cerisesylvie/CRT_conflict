Consiglio Regionale della Valle d'Aosta - Oggetto del Consiglio n. 1175 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1175 del 14 marzo 1985 - Resoconto
OGGETTO N. 1175/VIII - COPERTURA DEL POSTO DI PRIMARIO DI
CHIRURGIA GENERALE PRESSO IL PRESIDIO OSPEDALIERO DI AOSTA.
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
CONSIDERATO che il posto di primario della Chirurgia Generale
del presidio ospedaliero di Aosta è vacante dal giugno 1981 a
seguito di "decadenza" del posto del prof. Spagliardi;
VISTE le deliberazioni della Giunta regionale n. 6610 del
31.12.1981 e n. 236 del 20.1.1982 relative fra l'altro
all'indizione di un avviso per il conferimento dell'incarico
temporaneo di primario presso la Divisione di Chirurgia Generale
dell'Ospedale di Aosta e ciò nell'attesa di espletamento del
relativo concorso;
VISTA la deliberazione del Commissario straordinario dell'ex
Ospedale Generale Regionale della Valle d'Aosta n. 616 del
21.7.1981 con la quale è stato indetto un pubblico concorso per
titoli ed esami per la copertura di n. 1 posto di primario della
Divisione di Chirurgia
Generale dell'Ospedale di Aosta;
CONSTATATO che il fascicolo del concorso di cui sopra è stato
trasmesso all'Amministrazione regionale per il seguito di
competenza come previsto dall'ultimo comma dell'art. 71 del D.P.R.
20.12.1979, n. 761;
VISTI i decreti della CO.RE.CO. con i quali sono state annullate
le deliberazioni del Comitato di gestione dell'U.S.L. della Valle
d'Aosta per l'affidamento al dott. Umberto Parini delle funzioni
temporanee di primario di Chirurgia Generale del presidio
ospedaliero di Aosta;
VISTA la sentenza del TAR della Valle d'Aosta n. 139
dell'11.11.1982 che annulla la deliberazione della Giunta regionale
n. 1734 del 12.4.1982 relativa all'approvazione della graduatoria
dell'avviso pubblico per il conferimento dell'incarico temporaneo
di primario della Chirurgia Generale dell'Ospedale Regionale di
Aosta;
VISTA la diffida legale del dott. Piergiorgio Guarda in data
16.6.1984 relativa al mancato espletamento della procedura
riguardante il conferimento dell'incarico temporaneo di primario
della Divisione di Chirurgia;
RILEVATO che il Piano Socio-Sanitario della Regione Valle
d'Aosta, per il triennio 1983-85, approvato con Legge regionale
23.6.1983, n. 66 ha modificato l'organizzazione e la struttura
dell'ex
Divisione di Chirurgia Generale Ospedaliera, creando in sua
sostituzione le unità operative Chirurgia Generale 1 e Chirurgia
Generale 2 prevedendo un posto di primario per ciascuna unità
operativa;
VISTE le deliberazioni della Giunta regionale n. 4041 e 4042 del
29.6.1984 revoca rispettivamente dell'avviso pubblico e del
concorso pubblico (per titoli ed esami) per la copertura di n. 1
Posto di primario di Chirurgia Generale dell'Ospedale Regionale di
Aosta;
CONSTATATO lo scandaloso comportamento della Giunta regionale in
tutti questi anni senza risolvere la definitiva sistemazione delle
unità operative della Divisione Chirurgia Generale dell'Ospedale di
Aosta, scatenando di conseguenza - per ovvie considerazioni -
pesanti spiacevoli commenti non solo negli ambienti interessati, ma
altresì nell'opinione pubblica in generale;
ACCERTATO infine che non risulta esservi un responsabile a tutti
gli effetti e ai sensi di legge della Chirurgia generale del
presidio ospedaliero di Aosta;
INTERROGA
il Presidente della Giunta regionale e l'Assessore alla Sanità
per conoscere:
1) le motivazioni che non hanno consentito di uniformare i
propri atti ed i propri provvedimenti al Piano Socio-Sanitario
della Valle d'Aosta in vigore dal giugno 1983 (Piano voluto
dall'attuale Presidente della Giunta regionale quando era Assessore
alla Sanità) con battage pubblicitario e cioè dopo oltre 18 mesi
senza aver proceduto con i previsti provvedimento deliberativi
all'indizione delle procedure concorsuali per la copertura del
posto di primario per almeno una delle unità operative di Chirurgia
Generale e ciò per un regolare funzionamento dei Servizi
nell'interesse della popolazione assistita e affinché la Chirurgia
Generale dell'Ospedale non si trovi più ad operare - come da anni
avviene - senza primario o incaricato nominato ai sensi di
legge;
2) se non ravvisano le SS.LL. in detto comportamento gli estremi
di ipotesi di reato.
PRESIDENTE
: E' già stata data risposta scritta con
lettera n. 336 del 26.2. 1985.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK