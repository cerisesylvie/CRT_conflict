Consiglio Regionale della Valle d'Aosta - Oggetto del Consiglio n. 1263 del 11 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1263 del 11 aprile 1985 - Resoconto
OGGETTO N. 1263/VIII - DISCUSSIONE GENERALE SULLE PROPOSTE DI
LEGGE REGIONALE IN MATERIA DI DECENTRAMENTO FINANZIA RIO A FAVORE
DI COMUNI E COMUNITA' MONTANE.
PRESIDENTE:
Se il gruppo proponente, cioè il gruppo
comunista, non ha obiezioni si potrebbe fare un'unica discussione
sulle leggi di cui trattasi ai punti 39, 40, 41 e 42.
Prima di dare la parola al Consigliere Mafrica per
l'illustrazione dell'oggetto, devo comunicare al Consiglio che
l'approvazione del disegno di legge n. 160, allegato n. 34
dell'ordine del giorno, ha fatto venir meno il parere favorevole
dell'Assessorato alle Finanze sul presente progetto di legge, come
specificato nella lettera che mi è stata trasmessa dal Ragioniere
Capo. "Ai sensi del IV alinea dell'articolo 86 della legge
regionale 7/12/1979 n. 68 si esprime parere favorevole alla parte
finanziaria del disegno di legge in oggetto indicato, e cioè
trattasi del disegno di legge regionale n. 160. Si fa presente che
analogo parere è stato espresso per la proposta di legge regionale
n. 148 i cui oneri vengono parzialmente finanziati con le stesse
modalità previste dal presente disegno di legge. Pertanto
l'approvazione da parte del Consiglio regionale di uno dei due
provvedimenti comporta automaticamente per l'altro provvedimento il
venir meno della copertura finanziaria". Tanto dovevo per
l'informazione dei Signori Consiglieri.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Il nostro gruppo ha ritenuto opportuno
porre in modo diretto al Consiglio il problema del decentramento
finanziario ai Comuni e alle Comunità Montane. Abbiamo ritenuto
opportuno porre questo problema in concomitanza con le elezioni
amministrative e cioè proprio nella fase in cui è opportuno
discutere e valorizzare il ruolo degli enti locali.
Siamo in un periodo in cui sono presenti forti tendenze
centralistiche: non passa giorno senza che il Segretario Nazionale
della Democrazia Cristiana richiami all'ordine i suoi alleati
perché il pentapartito si estenda dal centro alla periferia, senza
tener conto delle differenze che esistono in ciascuna Regione e in
ciascun Comune. La legge sulla finanza locale vaga da anni nelle
varie Commissioni Parlamentari e non ha ancora concluso il suo
iter, per cui la finanza comunale e regionale viene decisa con
legge finanzia ria dello Stato e continuamente si presentano nuove
restrizioni. La situazione economica del Paese, nonostante gli
ottimismi di maniera di qualche mese fa, non è certamente
migliorata; la disoccupazione ha raggiunto livelli di estrema
gravità e, in Italia, siamo ormai vicini ai 3 milioni di
disoccupati; la bilancia commerciale tocca i 20 mila miliardi di
deficit ed il deficit pubblico si attesta intorno ai 100 mila
miliardi.
C'è quindi una palese condizione di difficoltà per le
popolazioni. In questa situazione i Comuni sono le istituzioni che
devono far fronte più direttamente alla domanda di lavoro e di
servizi, in particolare per la casa e per la salute, e devono
essere messi nelle condizioni di dare una risposta positiva. In
questi anni si è verificato invece un processo per il quale le
responsabilità dei Comuni e degli amministratori comunali sono
aumentate, mentre nel contempo le possibilità finanziarie dei
Comuni sono state continuamente ridotte.
Le proposte di legge presentate dal nostro gruppo per quello che
riguarda la nostra Regione, mirano ad aiutare i Comuni e le
Comunità Montane ad affrontare questa complessa situazione ed a
rendere certa e automatica l'erogazione di fondi per le spese di
gestione e per le spese di investimento. Il fatto di rendere certa
e automatica l'erogazione dei fondi fa in modo che essa non debba
più dipendere dalla volontà politica regionale, sottraendo l'entità
e l'erogazione di questi fondi, al faticoso iter legislativo
previsto ogni anno per le spese di gestione e ogni tre anni per le
spese di investimento.
Non vogliamo dire che nei confronti dei Comuni non si sia fatto
nulla: nel bilancio regionale del 1985 sono previsti 7 miliardi e
mezzo per le spese di gestione e 27 miliardi e mezzo per le spese
di investimento. Riteniamo però che queste somme siano tutt'ora
insufficienti e il fatto è facilmente dimostrabile se si pensa che
sono ancora numerosi e consistenti i contributi straordinari
assegnati ai Comuni per le opere pubbliche. Soltanto nei primi tre
mesi del 1985, per esempio, sono stati assegnati 500 milioni a
Courmayeur per il piazzale del mercato, 300 milioni a La Salle per
l'allacciamento elettrico di alcune frazioni, 250 milioni a
Charvensod per l'acquisto di terreni, 107 milioni a
Saint-Christophe come secondo contributo per la costruzione di un
sovrappasso ferroviario e 157 milioni a Nus per l'acquedotto. Molto
più lungo è l'elenco dei contributi superiori al centinaio di
milioni, attribuiti ai Comuni nell'anno 1984. Questo dimostra in
modo evidente che le somme stanziate nel piano di investimenti per
il decentramento a favore dei Comuni per opere pubbliche, non è
sufficiente dal punto di vista finanziario.
Noi proponiamo di riprendere la pro posta che l'Associazione dei
Sindaci aveva fatto nel Convegno di Saint-Vincent del 1981, durante
il quale un relatore aveva proposto che ai Comuni fosse decentrato
il 10% delle entrate del bilancio regionale. Già dal 1981 noi
avevamo accolto quella indicazione e l'avevamo inserita nel nostro
program ma di utilizzazione delle risorse del riparto che sono
arrivate a partire dal 1982; oggi formalizziamo quelle medesime
indicazioni proponendo che sia destinata ai Comuni, per le spese di
investimento, la quota dell'8 % delle entrate del riparto fiscale e
una quota del 2% per le spese di gestione.
La Regione in passato ha condotto grandi battaglie contro la
"politica dei rubinetti" e noi crediamo che per non cadere in
contraddizione essa debba avere oggi un atteggiamento diverso nei
confronti dei Comuni della Valle d'Aosta. Potrebbe la Regione
tollerare che il Governo stabilisca, come essa fa per le spese di
gestione dei Comuni, un aumento annuale delle entrate regionali
pari al tasso di inflazione programmato? Se il Governo stabilisse
una misura di questo tipo ci sarebbe probabilmente una rivolta
della Regione Valle d'Aosta, mentre una misura analoga viene presa
ogni anno dalla Regione per i Comuni valdostani.
Noi crediamo che dare annualmente ai Comuni una quota abbastanza
consistente, ma che si svaluta man mano perché aumenta soltanto di
quanto il Governo stabilisce come tetto programmato di inflazione,
sia un atteggiamento paternalistico. Se invece ci si agganciasse ad
un meccanismo automatico, vale a dire ad una quota fissa delle
entrate del riparto fiscale, potremmo dare maggiore certezza alle
entrate dei Comuni.
Qualcuno argomenta che non è possibile agganciare le quote da
attribuire ai Comuni al riparto fiscale, perché quest'ultimo è
precario. Questa è un'argomentazione pretestuosa e non pertinente,
perché il riparto è stato votato dal Parlamento nel 1981 ed ora
siamo nel 1985 e difficilmente il Parlamento, che ha riportato a
9/10 la quota della Valle d'Aosta dopo che il Governo l'aveva
ridotta ai 7/10, tornerebbe sui suoi passi. Inoltre, l'aggancio al
riparto fiscale della quota spettante ai Comuni potrebbe valere fin
quando vale il riparto fiscale e il giorno che, per una decisione
politica anti-autonomistica di una qualche maggioranza
parlamentare, si arrivasse ad una decurtazione delle quote
spettanti alla Regione, solo allora si potrebbe tornare alla
situazione attuale e non certamente ad una peggiore.
La proposta di agganciare le quote spettanti ai Comuni al
riparto fiscale è un metodo che, a nostro giudizio, non presenta
rischi di sorta ma offre soltanto dei vantaggi per i Comuni quali,
per mezzo del Presidente dell'associazione dei Sindaci, ben due
volte hanno dato l'assenso alla nostra proposta.
Come mai allora non si vuole scegliere questo meccanismo? Noi
riteniamo che la Regione voglia mantenere un certo controllo
sull'attività dei Comuni, selezionando con criteri arbitrari anche
altri contributi, oltre a quelli concessi annualmente dalle leggi
sul decentramento finanziario. Non si può continuare a dare 500
milioni al Comune di Courmayeur e poco o niente al Comune di Perloz
per un'opera altrettanto utile.
Oggi è difficile trovare amministratori comunali in Valle
d'Aosta, perché c'è un certo discredito verso la politica,
originato da una serie di fatti e da esempi degenerativi di
malcostume. Inoltre, molti sono i compiti e le responsabilità che
spettano agli amministratori comunali in rapporto al poco tempo di
cui essi dispongono e alla loro retribuzione che è praticamente
simbolica. Accanto a queste ragioni noi crediamo che ci sia anche
una scarsa fiducia nel ruolo del pubblico amministratore, proprio
perché le finanze e le possibilità di decisione delle
amministrazioni comunali non sono stimolanti come invece potrebbero
esser lo in Valle d'Aosta. Riteniamo perciò che garantendo delle
entrate certe, con meccanismi sottratti alla Giunta e al Consiglio
regionale, si possa restituire ai Comuni un ruolo più determinante
ed una maggiore possibilità di intervento.
Vorremmo che le altre forze politiche, nell'opporsi alla nostra
proposta di agganciare i fondi per i Comuni per le spese di
gestione e di investimento al riparto fiscale, ci rispondessero con
argomentazioni valide e razionali. Non crediamo che si possa
obiettare sull'entità perché, secondo la nostra proposta, invece
dei 7 miliardi e mezzo per le spese di gestione si passerebbe agli
8 miliardi e mezzo ed in quelle di investimento dagli attuali 27
miliardi e mezzo ai 34 miliardi; si tratterebbe di una differenza
neanche troppo consistente. Non crediamo neanche possibile
obiettare che si stravolge un accordo esistente tra i Comuni, in
quanto nelle nostre proposte si riprendono meccanismi attualmente
in vigore. Se ci sarà data una risposta negativa, quella sarebbe di
natura politica e noi la potremmo giudicare pesantemente proprio
perché sarebbe il segno di una mancanza di volontà autonomistica
verso i Comuni della Valle d'Aosta.
Illustrando rapidamente le altre due proposte di legge relative
ai fondi per le Comunità Montane si possono far altre
considerazioni. Se verso i Comuni valdostani qualcosa è stato
fatto, permane invece la volontà di tutela e di controllo delle
decisioni e sulla erogazione di ulteriori contributi per le
Comunità montane, verso le quali, in questi anni, l'atteggiamento
della Regione è stato non solo paternalistico ma addirittura
punitivo e iugulatorio.
Le Comunità Montane sono state introdotte nell'ordinamento dello
Stato come enti di diritto pubblico nel 1971 con la legge n. 1102,
che aveva una forte carica innovativa perché tendeva a valorizzare
le zone montane favorendo la partecipazione delle popolazioni alla
predisposizione e all'attuazione dei piani di sviluppo per il
riequilibrio economico e sociale dei territori montani. Tra gli
obiettivi esplicitamente previsti nell'articolo 2 della legge n.
1102 ci sono i seguenti: concorrere alla eliminazione degli
squilibri di natura economica e sociale tra montagna e resto del
territorio; miglio rare con opere pubbliche le condizioni di vita
delle popolazioni della montagna; sostenere l'economia montana per
valorizzare le risorse attuali e potenziali dei territori;
compensare il disagio derivante dall'ambiente, riconoscendo la
funzione di servizio che le popolazioni montane svolgono a presidio
del territorio; favorire la preparazione culturale e la formazione
professionale delle popolazioni montane. Tra questi obiettivi,
tutti molto condivisibili, ci sono questioni di estrema importanza
che davano a quella legge un carattere nuovo per ciò che riguarda
le popolazioni della montagna.
Purtroppo quella legge non ha avuto una buona sorte in Valle
d'Aosta: solo nel 1973 ci fu un tentativo volenteroso di darle
pratica attuazione, però da allora le cose non sono più migliorate,
anzi sono notevolmente peggiorate. I fondi stanziati, 50 milioni
per le spese di gestione per le sette Comunità Montane e 100
milioni per le spese di investimento, erano già allora
insufficienti e praticamente sono rimasti inalterati. In Valle
d'Aosta si è ripetuto quello che era già avvenuto a livello
nazionale: il Parlamento aveva fatto una buona legge, ma lo Stato,
non aumentando anno per anno i finanziamenti, di fatto l'ha
svuotata di ogni efficacia. In Valle d'Aosta le Giunte regionali
che si sono succedute alla Giunta Dujany hanno praticato una
politica di abbandono e di svuotamento delle funzioni e della
stessa possibilità di sopravvivenza delle Comunità Montane.
Più volte in questo Consiglio ci è stato detto che non era
compito della Regione finanziare le Comunità Montane, perché la
legge era stata fatta dallo Stato. Questo è un ragionamento che, a
nostro giudizio, non è valido, perché già la legge del 1971
prevedeva per la Regione la possibilità di intervenire con propri
fondi e questa possibilità è stata ripresa più chiaramente nella
legge dello Stato del 1981. Non si capisce perché, nei confronti
delle Comunità Montane, si debba fare un ragionamento diverso da
quello che si fa per i Comuni: anche verso i Comuni non c'è un
dovere legale d'intervento da parte della Regione, semmai c'è un
dovere morale; come si fa un intervento di una certa consistenza
nei confronti dei Comuni, nulla vieta e anzi è prevista la
possibilità, che si possa fare analogo intervento nei confronti
delle Comunità Montane.
L'entità di questo intervento balza subito evidente se si
confrontano alcune cifre: mentre le entrate regionali spendibili,
non considerando le partite di giro, sono passate dai 44 miliardi
del 1973 ai 700 del 1985, le quote assegnate alle Comunità Montane
per gli investimenti sono rimaste a 100 milioni dal 1973 fino ad
oggi. C'è stata un'unica eccezione nel 1983 quando i fondi per gli
investimenti sono stati elevati a 550 milioni, ma quel fatto
produsse più guai che altro perché per l'anno successivo le
Comunità Montane dimensionarono i loro programmi su 550 milioni,
mentre la Regione si limitò a stanziarne 100. Per quello che
riguarda invece le spese di gestione i 100 milioni previsti dalla
legge del 1973 sono rimasti tali fino al 1983, quando si è portato
a 288 milioni l'insieme dei fondi per le otto Comunità Montane,
corrispondenti ad una quota di 36 milioni per Comunità Montana. C'è
ora da chiedersi che cosa possano fare le Comunità Montane con
questi fondi oltre che con il miliardo e mezzo che lo Stato ha
mantenuto inalterato dal 1973 ad oggi. Noi, come per i Comuni,
anche per le entrate delle Comunità Montane proponiamo un aggancio
al riparto fiscale. Per i Comuni avevamo proposto una quota pari
all'8 % per gli investimenti e una quota del 2 % per le spese di
gestione; per le Comunità Montane proponiamo invece una quota del 4
% per le spese di investimento e una quota dell'1 % per le spese di
gestione.
Non vogliamo fare altre considerazioni sulla nostra proposta se
non quelle che hanno già fatto gli stessi Presidenti delle Comunità
Montane, pur appartenenti a schieramenti politici diversi. Queste
Comunità Montane hanno ancora la possibilità e il diritto di
esistere oppure no? Se le Comunità Montane hanno il diritto di
esistere devono avere la possibilità di realizzare i compiti loro
spettanti, devono avere la possibilità di avere il personale
tecnico necessario per la redazione dei piani di sviluppo, devono
avere i fondi necessari per l'attuazione di tali piani. Non risulta
che la Regione abbia utilizzato in questi anni la possibilità di
comandare del personale, cosa già prevista dall'articolo 4 della
legge istitutiva delle Comunità Montane. La Regione non ha neanche
utilizzato le possibilità di integrare in modo massiccio i
finanziamenti dello Stato, fatto ribadito dalla legge successiva
del 1981. In questo modo si è tolta alle Comunità Montane una loro
funzione estremamente importante.
All'articolo 5 della legge del 1981, tanto per fare un esempio,
si dice che le Comunità Montane dovrebbero intervenire per
concedere contributi a tutte le persone che abitano al di fuori dei
centri urbani, per le spese di installazione di impianti elettrici,
telefonici e di altri servizi primari, in modo che esse siano
uguali tanto per il cittadino che per l'abitante della montagna.
Ovviamente con i fondi oggi a disposizione non è possibile attuare
il principio della equiparazione delle condizioni di vita,
considerate da un punto di vista molto concreto. L'articolo 7 della
legge n. 93 del 1981 prevede che le Comunità Montane possano avere
uno staff di persone tecniche quattro, sette o nove, secondo il
numero dei Comuni. Non risulta che questo sia potuto avvenire,
proprio perché con 36 milioni per spese di gestione non si può
andare molto lontano.
Chiediamo quindi a questo Consiglio regionale di voler
riconsiderare il trattamento finora attribuito alle Comunità
Montane. Tutti concordano sul fatto che determinati problemi si
risolvono meglio a livello comprensoriale che non comunale e che,
mettendo d'accordo più Comuni, molti problemi possono essere
affrontati con maggiore efficacia. La Giunta regionale, nel suo
programma del 1983, ha scritto che intendeva affrontare il problema
delle Comunità Montane, ma finora non sono arrivate proposte in
questo Consiglio.
E' stato detto che le vicende della Casa da Gioco hanno impedito
di affrontare il problema delle Comunità Montane e che una volta
superata la bufera si potrà discutere con tranquillità anche di
esse. Per altri problemi, però, non si è atteso che si chiarisse
fino in fondo la vicenda del Casinò, come ad esempio per
l'autostrada che è andata avanti con molto piglio
decisionistico.
Noi riteniamo che oggi si debba esperire la possibilità di fare
un passo concreto nei confronti delle Comunità Montane perché non
crediamo che bastino più affermazioni teoriche sulla loro esistenza
e sul loro ruolo. Crediamo che occorra procedere nel concreto
aumentando i fondi a loro disposizione, sia per le spese di
gestione che per quelle di investimento, perché, se i fondi
conservano i livelli attuali, le comunità sono destinate a
scomparire. Noi abbiamo indicato delle cifre e delle percentuali
che possono anche essere messe in discussione, però il senso della
nostra proposta è quello di fare un passo decisivo che indichi a
questi organismi che possono contare su una loro vita futura.
Se questo passo non si farà, noi ci chiediamo con quale spirito
e con quale animo gli amministratori eletti dopo il rinnovo dei
Consigli Comunali andranno a far parte dei rinnovati Consigli delle
Comunità Montane. Ci auguriamo che il Consiglio regionale voglia
dare una risposta positiva a questo problema che è di natura
essenzialmente politica.
PRESIDENTE:
Ha chiesto la parola il Consigliere
Pollicini; ne ha facoltà.
POLLICINI (A.D.P.):
Il Consigliere Mafrica dice che
l'ampliamento dei compiti demandati ai Comuni richiede un
finanziamento ancorato al bilancio regionale. Noi siamo convinti
che i compiti dei Comuni sono stati notevolmente ampliati in
quest'ultimo periodo, però riteniamo che la soluzione dei problemi
legati alle nuove funzioni sia da ricercarsi nel potenziamento e
nel reale funzionamento delle Comunità Montane. Questo è il punto
di vista che hanno sempre avuto gli A.D.P. e che oggi confermano
nel corso di questo confronto.
Il Consigliere Mafrica chiede se le Comunità Montane hanno o no
il diritto di esistere: noi concordiamo con una risposta coerente
alla nostra linea politica che afferma ancora una volta la
necessità che le Comunità Montane debbano esistere. Diciamo ancora
di più oggi le Comunità Montane sono di attualità ancora maggiore
rispetto al 1971, anno in cui è stata varata la legge dello Stato
n. 1102, o rispetto al 1973 allorquando è stato approvato il
provvedimento a livello regionale. Proprio perché c'è in atto una
profonda trasformazione riteniamo che essa abbia bisogno di un
maggior decentramento e di una maggiore autonomia a tutti i
livelli. Da una parte questa motivazione è legata alla complessa
articolazione della società moderna che richiede la moltiplicazione
dei centri decisionali dall'altra sussiste la reale impossibilità
di accentrare in un unico momento decisionale tutta una serie di
compiti così come viene fatto oggi. La Regione non può e non deve
rappresentare il momento di accentramento del potere e delle
decisioni e l'esperienza del passato ci insegna che in futuro si
dovranno certamente aumentare centri di potere decisionale.
Noi riteniamo che, con il potenziamento delle Comunità Montane,
potremo liberare molte valide energie umane presenti sul territorio
di questa Regio ne. Queste grosse possibilità che esistono, hanno
la possibilità di operare solo nell'ambito dell'Amministrazione
regionale alla quale fanno capo tutti i centri decisionali e
operativi della Valle d'Aosta. Noi non possiamo sottrarre alla
periferia tutta una serie di possibilità decisionali perché altri
menti si creerebbe l'esodo di molti giovani dalla nostra Regione
oppure un grande accentramento ad Aosta, così come avviene per
tutti coloro che hanno volontà, possibilità, metodi e strumenti per
realizzare qualcosa di importante. Noi abbiamo bisogno di ridare
alla periferia energie e professionalità, creandovi centri
decisionali e operativi: questo è il ruolo che la Comunità Montana
può assolvere nella nostra Regione. L'Amministrazione regionale
oggi è troppo oberata di compiti e funzioni, anche di ordinaria
amministrazione, per cui è opportuno, per la sua stessa crescita e
operatività, decentrarne alcuni in periferia nell'ambito delle
Comunità Montane.
Alcuni sostengono che sono sufficienti due livelli
amministrativi: quel lo regionale e quello comunale. Anche noi
potremmo essere d'accordo se a questi due livelli corrispondessero
strumenti efficienti, invece, mentre la Regione ha strumenti
efficienti, l'esiguità demografica dei nostri Comuni rende
praticamente impossibile qualunque capacità operativa atta a
modificare la struttura dell'ambiente. Le Comunità Montane, a
nostro avviso, potrebbero adeguatamente rappresentare quel secondo
livello amministrativo che può consentire ai Comuni di crescere.
Chi vive e opera nei piccoli Comuni sa che spesso non è sufficiente
un grosso finanziamento regionale per modificare la struttura e la
vita della zona, in quanto mancano da un lato le strutture per
farvi fronte e dall'altro momenti decisionali rapportati ad una
dimensione adeguata. Riteniamo quindi che, per favorire il
superamento della situazione, occorra fare una verifica
sull'opportunità di dare corpo, sostanza e operatività alle
Comunità Montane. Ciò non rappresenterebbe una diminuzione
dell'autonomia dei Comuni, ognuno dei quali rimarrebbe autonomo nel
proprio ambito, ma piuttosto l'unica soluzione capace di
trasformare e riequilibrare la vita nel territorio: questa
opportunità noi riteniamo che debba essere valutata con estrema
attenzione.
Sappiamo che quando si opera nell'ambito di una coalizione
occorre sempre mediare le varie posizioni delle forze politiche che
ne fanno parte. Da parte nostra noi chiediamo, e la dichiarazione
stessa del Segretario dell'Union Valdôtaine in seno alla
Commissione Affari Generali va in questa direzione, che si rispetti
l'impegno programmatico, annunciato dal Presidente della Giunta
all'inizio della legislatura, di rivedere la legge istitutiva delle
Comunità Montane, in modo da raggiungere il risultato concreto di
rendere veramente praticata una normativa che per dodici anni è
rimasta nel cassetto. Noi crediamo che questa legge possa essere
sostenuta da tutta la maggioranza ed essere presentata in Consiglio
entro la fine di quest'anno. Riteniamo infine che essa possa
costituire uno degli elementi di attuazione di una norma che
aumenta le possibilità operative dei Comuni, realizza un
decentramento, libera la Regio ne da una serie di attività
ordinarie e quindi migliora le possibilità decisionali di
quest'ultima sui problemi di più lungo periodo.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Questa serie di disegni di legge
presentati dal Partito Comunista pone un problema di più vasta
portata, quello del modo di essere della nostra autonomia. Al di là
delle aride cifre che hanno entusiasmato uno degli estensori, cioè
il Consigliere Mafrica, credo che vada ripensato il sistema di
equilibrio dei poteri sui quali si regge l'autonomia regionale.
Essa da un lato dispone di una sua capacità di autogoverno,
dall'altro nell'ambito regionale deve confrontarsi con altri poteri
rappresentati da entità territoriali minori che hanno poteri
diversi, ma che assumono una rilevanza particolare sia per una
tradizione storica e sia perché il Comune, in questi ultimi anni,
ha visto dilatare la propria sfera di competenza ed ha visto anche
rivalutato il proprio ruolo.
Il Comune non è più chiuso in se stesso, quasi fornitore di
semplici certificazioni, ma tende a rendere la propria autonomia
operativa e si fa sempre più erogatore di servizi. Il decentramento
in Valle d'Aosta assume delle caratteristiche particolari perché si
inserisce in un contesto autonomistico: da una parte c'è questa
nostra Regione, che da anni rivendica giustamente l'attuazione
dello Statuto e delle sue prerogative di autogestione, e dall'altra
ci sono dei Comuni che hanno visto compressa la loro autonomia da
una Regione che non sempre è stata rispettosa delle loro autonomie
minori. Ci sono stati degli anni nei quali alcuni Comuni hanno
vissuto stentatamente, anche perché le loro dotazioni finanziarie
erano molto modeste.
Questo momento di aggregazione, questo punto di riferimento
costante che il Comune rappresenta nella realtà sociale della
nostra nazione, ad un certo momento è stato addirittura messo in
forse, dalla presenza nel nostro sistema istituzionale di una crisi
comunale piuttosto diffusa, superata grazie alla volontà di
protagonismo che i Comuni stessi hanno dimostrato. Questa crisi si
è verificata anche in Valle d'Aosta ed ha portato alla ribalta
problematiche talvolta dimenticate anche dagli stessi
amministratori regionali.
Ovviamente di fronte a questa richiesta di maggiore autonomia,
che potremmo anche definire "fame", da parte degli enti minori,
l'ente Regione non può restare sordo. Noi infatti dobbiamo
riconoscere che da un atteggiamento di quasi antagonismo, che ha
caratterizzato la storia della nostra Regione nei suoi rapporti con
i Comuni, si è passati ad un atteggiamento di nuova disponibilità e
di un diverso modo di guardare alle realtà comunali. Bisogna però
precisare che l'unico ente comunale che ha una dimensione
territoriale, demografica, un peso politico e che riesce a recitare
appieno il suo ruolo nel variegato contesto dei nostri 74 Comuni, è
quello di Aosta. Questo avviene per la sua valenza politica, per la
forza, per l'apparato o per la tradizione di contrapporsi, in
termini non esasperati ma politici, ad un certo strapotere
dell'Amministrazione regionale. Gli altri Comuni hanno vissuto la
crisi con il progressivo decremento demografico naturale che, unito
al fenomeno drammatico dello spopolamento della montagna, ha
causato un impoverimento delle realtà comunali al punto che ora
esse sono più realtà geografiche o topografiche che non comunali,
nella accezione più vera del termine.
Forse era opportuno ricordare questi elementi per cogliere il
profondo significato di questo disegno di legge che vuole
rappresentare, al di là dei vari provvedimenti di legge di questa
amministrazione regionale, un'inversione di tendenza sostanziale,
garantendo ai Comuni quella certezza di entrata che tra l'altro è
stata uno dei cavalli di battaglia che per lunghi anni ha
caratterizzato la contrapposizione giustificata della Regione nei
confronti dello Stato.
Detto questo, non si può però rimanere arroccati su alcune
posizioni di principio, ma bisogna scendere nella realtà. Questo
discorso del decentramento va fatto non solo in termini puramente
finanziari, ma cercando di individuare ciò che non funziona nella
macchina comunale e ciò che soprattutto non rappresentano in Valle
d'Aosta le Comunità Montane. Io so che alcune forze politiche, in
un determinato periodo storico, hanno giustamente sostenuto la
validità di trasferire anche in Valle d'Aosta questa specie di
aggregazione di Comuni. Era un disegno che aveva un suo fascino, e
lo ha ancora, che però cozzava con alcune realtà della nostra
Regione dove un certo spirito campanilistico ha talora frenato
l'aggregazione di più Comuni. Altra considerazione che ha fatto sì
che la legge del 1973, a nostro avviso, fallisse nei fatti, perché
dobbiamo dire le cose con il loro nome e cognome per essere poi
credibili, è dovuta al fatto che essa è nata con un atto di imperio
della Regione. La Regione ha sì legiferato in materia, ma c'è stata
la possibilità per gli enti minori valdostani di esprimere la loro
opinione in merito? Questa aggregazione doveva essere reale ed
anche di carattere culturale, perché quella fatta a tavolino dal
legislatore regionale si è dimostrata sovente in contrasto con le
aspettative delle comunità interessate.
Qualcuno certamente fingerà poi di dimenticare, che la città di
Aosta, nonostante tutto, non fa parte di alcuna Comunità Montana.
Questo lo dico anche per un atteggiamento rivelatosi sbagliato
della amministrazione della Città di Aosta, che a volte si è posta
in contrapposizione con i Comuni della cintura e viceversa, per un
atteggiamento altrettanto criticabile di questi Comuni nei
confronti della città di Aosta. Una volta la sede della Comunità
Montana era nel capoluogo regionale, mentre poi per una ragione
campanilistica, sciocca ed imbecille, è stata trasferita in un
Comune vicino. Bene ha detto quindi chi mi ha preceduto che questa
legge va verificata, anche perché ormai sono passati quasi 12 anni,
ma diciamoci anche come essa deve essere rivista senza timore di
essere criticati dalle varie Comunità Montane, che pure non hanno
grandi finanziamenti e sovente al loro interno non vanno neppure
d'accordo. Sarà bene che una volta per tutte scendiamo in campo
anche noi e ci confrontiamo su questa proposta di
decentramento.
Il limite della proposta comunista sta appunto nel non prendere
atto di una realtà che tutti dicono di dover verificare; perciò
cerchiamo di mettere mano al progetto di revisione delle Comunità
Montane e solo dopo attribuiamo ad esse i finanziamenti necessari,
facendo tesoro di quell'esperienza negativa che ha caratterizzato i
dodici anni di vita stentata delle Comunità Montane. Questo è un
modo corretto di porsi di fronte al problema. Noi riteniamo che la
suddivisione della Regione, così come è stata evidenziata nella
legge del 1973, sovente non corrisponda agli interessi dei Comuni,
perché è innaturale ed accorpa Comuni che a volte hanno interessi
addirittura contrastanti.
Su questo argomento dovremo tutti pronunciarci perché, se fa
parte degli impegni programmatici della Giunta, sarà bene che un
giorno o l'altro le forze politiche presenti in questo Consiglio si
assumano anche la responsabilità di rivedere la legge nel suo
complesso. Per questo motivo ci sembra parziale il discorso che
viene fatto, in quanto prende solo atto della realtà comunale,
sulla quale si potrebbe anche riflettere un pò più a lungo. Noi
siamo favorevoli ad una realtà che accorpi i Comuni che hanno un
substrato culturale ed interessi convergenti per la risoluzione di
questioni di una certa entità ed anche per problemi più minuti. Ci
riferiamo cioè ad un comprensorio che abbia un significato dinamico
e non statico, tanto per essere chiari, in modo che i Comuni con
interessi convergenti possano accorparsi e disaggregarsi secondo le
necessità. Questa impostazione noi l'abbiamo già evidenziata in
altre occasioni e sulla base di essa noi riteniamo che si possano
un domani dividere i fondi regionali.
Se vogliamo discutere con i rappresentanti dei Comuni che
verranno rieletti fra pochi giorni e se vogliamo che questo
confronto apra anche un capitolo nuovo della storia dell'autonomia
valdostana, dobbiamo riconoscere che parecchi Comuni non riescono a
spendere i soldi che attualmente noi attribuiamo loro, perché
sovente non hanno l'apparato burocratico per utilizzare i
finanziamenti e io ritengo che spesso il discorso del Comune sia
solo il presupposto per un intervento regionale più massiccio, a
seconda delle circostanze e delle necessità.
Queste ultime non vanno prese in considerazione a livello di
entità comunali più piccole sul piano demografico, ma vanno
considerate per forza di cose sul piano comprensoriale.
La proposta di legge ha una sua validità come affermazione di
diversi principi: la Regione deve pensare anche alle realtà minori
in termini non contrappositivi, ma collaborativi, facendo sì che
esse abbiano entrate certe. Non possiamo avallare, invece, il
discorso di un decentramento finanziario esteso anche alle Comunità
Montane, proprio mentre tutti diciamo che prima bisogna rivedere il
discorso complessivo della loro funzione, anche perché è necessario
evitare che si creino ulteriori illusioni come quelle che hanno
avuto per 12 anni gli amministratori delle Comunità Montane, che
non erano neppure in grado di far funzionare la Comunità
stessa.
Noi daremo quindi un voto favorevole a quella parte della
proposta che ci sembra la riaffermazione di un principio, ci
asterremo invece per quanto riguarda il discorso delle Comunità
Montane la cui funzione deve essere rivista prima che si possa
discutere in termini di finanziamento. Grazie.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Voglio fare un breve intervento per
completare quanto detto dal Consigliere Mafrica, cercando di
puntualizzare la nostra posizione sulla base del dibattito svolto
finora.
Io credo che i Consiglieri abbiano intuito che la nostra
proposta per il decentramento finanziario esteso ai Comuni e alle
Comunità Montane delle spese di investimento e di funzionamento, si
inquadra in una posizione più complessiva che noi sosteniamo da
lungo tempo e che riguarda, a nostro avviso, il modo di concepire
nella nostra Regione la democrazia, la partecipazione, la
diffusione dell'autogoverno e l'autonomia regionale. Voglio
sottolineare che per noi questo è un fatto politico di
straordinaria importanza perché bisogna essere sordi per non
sentire come si sia molto diffusa nella nostra Regione una certa
insofferenza nei confronti del potere regionale che, a parte alcuni
aspetti arroganti che spesso denunciamo e denunceremo, centralizza
e catalizza molte decisioni, impoverendo così il tessuto
democratico della nostra Regione. Questo è un fatto che, a nostro
avviso, deve preoccupare tutti.
Il Consigliere Torrione mi permetta di dire che io provo una
certa difficoltà a dubitare sulla capacità di spesa dei Comuni o
delle Comunità Montane quando la Regione ha 250 miliardi di avanzo
di amministrazione così come dubito che il Consigliere Torrione
possa sostenere la sua tesi anche fuori da quest'aula. Noi
riteniamo che questo elemento sia importantissimo per liberare e
promuovere nella nostra Regione una serie di energie e potenzialità
che esistono.
Per tornare alla questione delle Comunità Montane non accettiamo
neanche che le Comunità Montane vengano tacciate di fallimento e
che si voglia fare una verifica prima ancora di decentrare ad esse
fondi e funzioni: è il classico discorso per sapere se è nato prima
l'uovo o la gallina. Non è vero che nessuna Comunità Montana sia
riuscita a funzionare, perché noi sappiamo di alcune esperienze
positive che potremmo anche discutere in modo più approfondito
nella tavola rotonda auspicata dal Consigliere Tamone. Inoltre le
Comunità Montane hanno avuto competenze e dei fondi assai limitati,
ma che comunque hanno speso, assegnati alle Comunità Montane. E'
fin troppo chiaro, e lo dimostra l'attenzione che c'è sui lavori e
sull'attività di questo Consiglio regionale rispetto ad altri
momenti elettivi della nostra Regione, che la partecipazione,
l'entusiasmo e la voglia di fare sono direttamente proporzionati
alle possibilità di decidere e alle competenze. Io credo che il
Consigliere Mafrica abbia fatto bene a scrivere nella relazione che
accompagna il disegno di legge sul decentramento finanziario per
gli investimenti alle Comunità Montane, che 100 milioni fermi dal
1973 sono 1.000 lire all'anno per abitante per spese di
investimento, cifra che non basta neppure per offrire l'aperitivo
agli abitanti delle Comunità Montane.
La Giunta regionale sciolga questa ambiguità di fondo della
maggioranza sul ruolo delle Comunità Montane. Anche l'affermazione
scritta sul programma è ambigua perché, mentre da un lato c'è il
Consigliere Pollicini che afferma la necessità di rifare la legge
per rilanciare il ruolo delle Comunità Montane, dall'altro lato ci
sono importanti esponenti della maggioranza che ritengono di
doverle cancellare dalla Valle d'Aosta. Il fatto poi che si
avvicinino le elezioni non ci può far accusare di demagogia
elettorale, trattandosi di un bisogno di chiarezza, perché è
solamente vergognoso che la maggioranza, all'avvicinarsi delle
elezioni amministrative, non abbia ancora chiarito cosa vuole fare
delle Comunità Montane.
Non ci dobbiamo poi stupire che ci sia della disaffezione, da
parte dei cittadini, nei confronti delle forze politiche e del modo
di fare politica. Io credo che questo modo di agire della
maggioranza sia grave e scorretto. Questo significa ovviamente, e
lo abbiamo detto altre volte, che quando si dovrà discutere delle
funzioni, della dimensione e della perimetrazione delle Comunità
Montane saremo disponibili a discuterne senza accettare come tabù
il fatto che questi organismi sono da rifare, mentre sarebbe forse
il caso di metterli alla prova con interventi coraggiosi.
Faccio un'ultima considerazione, che credo vada valutata insieme
alla proposta di decentramento finanziario, sul ruolo della Regione
in una azione di decentramento accompagnata da un rafforzamento
della sua funzione di programmazione, indirizzo, direzione e
pianificazione dell'economia regionale, che dovrebbe, a nostro
avviso, qualificare meglio il lavoro di questa assemblea. Se noi
riusciamo a togliere ai lavori di questo Consiglio regionale e alla
Regione nel suo complesso una serie di piccole funzioni e tentiamo
un discorso di raccordo e di programmazione, riusciamo a
qualificare in meglio il lavoro del Consiglio regionale e il ruolo
stesso della Regione. Questa impostazione, che fu già presente
nelle proposte di delega ai Comuni e alle Comunità Montane che
questo Consiglio ha bocciato nella passata legislatura, è per noi
ancora la linea direttrice lungo la quale ci muoviamo e sulla quale
condurremo la nostra battaglia politica. Queste sono alcune
ulteriori ma non marginali osservazioni che volevamo fare prima che
il Consiglio decidesse sul provvedimento di legge.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Non ho nulla da aggiungere a quanto è
stato detto dal collega Pollicini e condivido quanto egli ha
espresso. Colgo l'occasione per ribadire che il decentramento
finanziario, esteso ai Comuni e alle Comunità Montane, rappresenta
uno degli obiettivi principali del nostro movimento e una parte
importante del nostro patrimonio culturale ed ideale. Il
decentramento finanziario, come è già stato detto da coloro che mi
hanno preceduto, è molto importante in questo momento in cui esiste
una crisi economica, esistono delle forze e delle tendenze
centralistiche che mirano a limitare le autonomie degli enti
locali, delle Regioni, dei Comuni e delle Comunità Montane. Noi
crediamo che in questo momento si debba fare di tutto per
incentivare e agevolare il decentramento finanziario ai Comuni e
alle Comunità Montane.
Secondo noi i Comuni rappresentano la struttura più importante
per la vita sociale e democratica della nostra Regione. Abbiamo
potuto verificare che la struttura comunale, nonostante la crisi
dei partiti e della politica in genere, è quella che ancora
risponde di più ed è più vicina alle esigenze della popolazione
valdostana. Noi siamo favorevoli a questa politica perché siamo
contrari a quella dei rubinetti a quella dei contributi e al
pellegrinaggio dei Sindaci che vengono dagli Assessori regionali a
chiedere il necessario per risolvere i problemi dei loro Comuni.
Sono stato Sindaco e purtroppo ho avuto anche questa
esperienza.
Ritengo estremamente interessanti le proposte fatte dal Partito
Comunista anche se in questo momento non ci sentiamo pronti e
disponibili ad affrontare un dibattito serio, anche perché siamo
alla vigilia delle elezioni comunali e certi discorsi potrebbero
diventare strumentali. Inoltre come giustamente ha ricordato
l'amico Consigliere Pollicini, la maggioranza ha un suo progetto
politico molto preciso che stiamo esaminando ed è in corso un
confronto tra le forze politiche della maggioranza (perché il
confronto non esiste soltanto tra la maggioranza e l'opposizione).
Noi, per esempio, stiamo svolgendo con l'Union Valdôtaine un
confronto tranquillo che risolveremo in questi giorni con prudenza
e meditazione. Il confronto esiste anche con la Democrazia
Cristiana perché non dobbiamo dimenticare che le Comunità Montane
sono state volute proprio dalla Democrazia Cristiana, per dare il
via ad un processo di decentramento e ad una politica di
programmazione e di comprensorio.
Io non condivido quanto è stato detto dal Consigliere Torrione
che le Comunità Montane non servono a nulla perché in esse ci sono
Comuni con interessi contrastanti. Infatti è appunto per questo che
ci vogliono le Comunità Montane, perché dobbiamo passare da una
politica campanilistica ad una di programmazione di tipo
comprensoriale. E'normale, per esempio, che il Comune di Antey sia
in concorrenza con il Comune di Valtournenche o con il Comune di
Châtillon. Ci sono voluti degli anni, ad esempio, per farci passare
da una politica comunale, nella gestione degli impianti di
risalita, ad una comprensoriale, riuscendo così a risolvere molti
problemi legati al turismo e agli impianti di risalita. Direi
quindi che anche sotto questo profilo sia estremamente importante
tener nel dovuto conto l'importanza di valorizzare le Comunità
Montane.
Ci rendiamo conto che esistono reali difficoltà di
funzionamento, ma non perché, come qualcuno dice, l'Union
Valdôtaine non le vuole fare funzionare. Esistono hanno reali
problemi di funzionamento che noi, come maggioranza, ci riserviamo
di considerare con attenzione, essendo convinti che se si esaminano
i punti che impediscono alle Comunità di funzionare si potrà
rivedere la legge e fare una politica di comprensorio che tutti noi
ci auguriamo.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Simplement pour dire à Monsieur Mafrica ce
que j'ai déjà dit à l'occasion de la réunion de la première
Commission sur les différents projets de loi et, avant tout, pour
faire une considération d'ordre général, en disant que nous sommes
heureux de voir qu'un tas de groupes politiques commencent à avoir
un certain intérêt pour le problème qui concerne l'autonomie de nos
Communes.
Il y a dix ans, hélas, les choses ne se passaient pas comme ça
et je crois que tout le monde doit reconnaître à l'Union Valdôtaine
le fait d'avoir commencé cette politique: personne dans cette salle
peut nier ce fait. En 1976 nous avons commencé dans cette direction
et nous n'acceptons pas des leçons dans ce domaine d'aucun groupe
politique. Quand nous avons choisi, nous avons choisi les Communes.
Ce choix qui évidemment a été d'un certain type, a été, je crois,
bien fait. Nous sommes passés des dépenses ordinaires aux dépenses
d'investissement et, le temps passant, l'argent que la Région
donnait aux Communes est devenu de plus en plus important. Nous
croyons que ce choix doit être maintenu et que dans les
propositions du Parti Communiste au sujet des Communes il n'y a
dans ce sens aucune nouveauté. Simplement qu'est-ce qu'il y a? Il y
a un jeu qui est très clair au moment où nous approchons des
élections communales et qui est celui de la surenchère: c'est tout,
c'est très simple! Il s'agit simplement d'augmenter ce qu'on donne
maintenant aux communes! L'Union Valdôtaine pourrait sortir un
projet analogue et dire que plutôt que 34 milliards on en donne 50
et ce serait une autre surenchère. Je crois que ce jeu n'est
absolument pas sérieux parce que dans le fond et dans la substance
les deux projets de loi, concernant l'autonomie financière aux
Communes présentés par le Parti Communiste, sont absolument
identiques dans leur contenu à ceux que nous-mêmes proposons dans
nos deux projets de loi: un qui est déjà en vigueur et l'autre qui
sera soumis à l'attention de ce Conseil dans la séance du 17 et 18
avril, donc d'ici quelques jours. Dans ce sens alors, je répète ce
que j'ai déjà dit au Conseiller Mafrica, je crois qu'il s'agit ici
simplement et seulement de démagogie.
Pour ce qui concerne le fait d'avoir accepté une méthode plutôt
qu'une autre, j'ai déjà dit aussi au Conseiller Mafrica qu'avec
l'association des syndics on maintient un rapport très correct.
Pour ce qui est du projet de loi n° 148, disons des dépenses
ordinaires, on concorde toutes les années sur la base de
l'inflation l'augmentation qui va aux Communes et les syndics se
sont toujours déclarés d'accord sur ce système. Pour le projet de
loi n° 149, au contraire, nous avons discuté avec les syndics au
début des trois années de validité de la loi, celle qu'aurait été
l'augmentation des financements et les syndics l'ont acceptée très
volontiers, parce qu'ils l'ont retenue équitable. Les méthodes
proposées par Demetrio Mafrica offrent aux Communes des risques
énormes liés à la question de la répartition financière et je ne
veux pas me répéter sur cet aspect. Dans ce sens, je crois que nous
nous préparons à ne pas donner notre avis favorable à ces deux
projets de loi en toute tranquillité.
Pour ce qui concerne le problème plus complexe des Communautés
de montagne, j'ai déjà déclaré au sein de la Commission au nom de
l'Union Valdôtaine et je le déclare ici aujourd'hui, que nous ne
voulons absolument pas faire semblant que ces lois n'existent pas.
Bien au contraire, au-delà de ce qui a été dit par Monsieur Tonino,
nous n'avons aucune ambiguïté vis-à-vis de ce problème et nous
voulons le discuter à fond. S'il y a l'ambiguïté elle vient de
l'institution qui a voulu constituer les Communautés de montagne,
mais s'est toujours refusée de les financier. L'ambiguïté c'est là,
mais pas de notre part; de notre côté il y a des doutes à éclaircir
et nous voulons le faire.
Malheureusement l'année 1984 a été ce qu'elle a été et je pense
que tout le monde peut comprendre que nous avons eu des difficultés
d'un autre genre. Il ne faut pas oublier que nous avons beaucoup
plus d'intérêt que n'importe quel autre parti vis-à-vis de ces
communautés, parce que la majorité de leurs administrateurs et de
leurs présidents sont unionistes et nous sommes conscients de cela
jusqu'au fond. Nous nous engageons pour la fin de l'année
d'ailleurs nous l'avons déjà fait publiquement au cours d'une
réunion d'administrateurs unionistes, à donner une réponse précise
à ce sujet, avec les autres forces de la majorité, qui puisse être
portée à l'appréciation de ce Conseil.
Je voudrais moi aussi dire au moins une chose: avant tout nous
considérons que sur les mots on devrait parler et nous éclaircir;
nous ne voulons plus entendre parler de décentralisation parce que
ce n'est pas un mot qui nous intéresse. A
notre avis dans
ces discours il faut employer le mot autonomie et c'est celui-ci
qui à nos yeux a une valeur et un sens.
Une autre chose qui me tracasse beaucoup en tant que citoyen
d'une petite Commune c'est ce qu'a dit Monsieur Pollicini, et c'est
sur cet aspect que nous devrions tous méditer: il a fait une
affirmation à mon avis extrêmement grave sur le problème de la
concentration. Moi je dis que si nous progressons vers de petites
réunifications territoriales, nous courons le risque de concentrer
dans les Communes plus importantes les petites Communes et de les
faire mourir. Là c'est un risque énorme et moi je dis que nous
devons méditer sur cet aspect, parce que la tendance à attirer vers
un centre plus important les petites Communes, comme elle existe
vis-à-vis d'Aoste, subsiste davantage pour les centres
décentralisés. Moi je peux dire que dans notre communauté nous
avons pu constater ce fait, malheureusement, parce qu'au-delà de
l'égoïsme, au-delà d'un tas de choses, on est toujours porté à
donner plus d'importance au centre principal. Je crois que vous
pouvez le constater si vous regardez la troisième communauté de
montagne dans laquelle j'ai travaillé dans le temps.
Moi je crois que le débat doit être ouvert: ce sera un débat
complexe mais je pense que quand même nous serons, nous autres de
la majorité, à même de donner une réponse valable à ce sujet. Dans
ce sens et en ce moment, nous ne donnerons pas notre avis favorable
à ces deux projets de loi parce que nous voulons avoir le temps
nécessaire pour méditer et arriver avec un autre type de
proposition. Merci.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Noi riteniamo che l'elemento essenziale
caratterizzante delle quattro proposte di legge sottoposte
all'esame di questo Consiglio non sia rappresentato da quello che è
stato detto dal Consigliere Tamone, cioè dalla quantità di denaro
che verrebbe erogato annualmente ai Comuni e alle Comunità Montane,
quanto piuttosto dal fatto di prevedere un aggancio automatico fra
i fondi che verrebbero decentrati ai Comuni e alle Comunità montane
e le entrate del bilancio regionale. Si tratta di dare certezza al
decentramento; mi pare questa la vera novità e l'elemento
fondamentale caratterizzante di queste quattro proposte di legge e
il principio su cui bisogna confrontarsi ed esprimere una
valutazione di tipo positivo o negativo.
Su questo tipo di impostazione noi diamo un giudizio
fondamentalmente positivo, perché tutto il Consiglio regionale, fin
dai primi anni dopo l'emanazione dello Statuto Speciale, si è
battuto perché la Regione avesse un ordinamento finanziario certo,
una autonomia finanziaria con quote sicure di riparto fiscale, al
di là della discussione sull'entità del riparto e sulla misura più
equa. Il principio quindi dell'autonomia finanziaria è giusto e
fondamentale.
Se c'è una posizione chiara e coerente sul problema del riparto
fiscale credo che sia la nostra, mentre la posizione del
Consigliere Tamone è diversa a seconda che si tratti di una
dichiarazione ufficiale o ufficiosa. Le preoccupazioni che lui ha
espresso mi pare sia no indicative di un certo atteggiamento nei
confronti dell'ordinamento finanziario. Noi siamo comunque
favorevoli all'ordinamento finanziario e non solo al fatto che esso
preveda per la Valle d'Aosta quote fisse, ma soprattutto al fatto
che sia inserito, non in una legge ordinaria, ma direttamente nello
Statuto, in modo che non possa essere modificato anno dopo anno:
solo in questo modo si dà una certezza maggiore di quella attuale
alle entrate della Regione. Allo stesso modo noi crediamo che i
Comuni debbano avere una quota percentuale fissa che non sia
sottoposta a variazioni o a legiferazioni annuali e che permetta ai
Comuni di programmare in modo pluriennale i loro interventi. Questo
è il principio fondamentale che anima le due proposte di legge, al
di là della quantità del decentramento.
Del resto vorrei ricordare che sul tema del decentramento, come
Nuova Sinistra, abbiamo portato avanti fin dal 1981 un'iniziativa
di un certo rilievo. Il Consiglio ricorderà infatti che nel 1981 ci
siamo fatti promotori di una proposta di legge di iniziativa
popolare sul tema del decentramento, proprio per stabilire e
aumentare notevolmente la quantità di fondi che andava ai Comuni e
fu proprio sull'onda di quella nostra proposta che poi, a livello
di Consiglio regionale, si giunse ad una legislazione che
sicuramente è migliorata in questi anni, anche se non si è ancora
pervenuti al livello ottimale che però potrebbe essere raggiunto
con le ultime proposte.
Noi siamo d'accordo con le proposte di legge presentate dal
Partito Comunista perché riteniamo che l' Ente Regione, il
Consiglio e l'Amministrazione regionale ne trarrebbero un notevole
vantaggio. E' un argomento che è stato già affrontato da altri
Consiglieri e anch'io vorrei ribadirlo, perché credo che
l'Amministrazione regionale, proprio per funzionare meglio e per
tornare al suo compito di legiferare e di programmare, debba
liberarsi assolutamente da tanti piccoli interventi che
dovrebbero e potrebbero essere gestiti direttamente dai Comuni.
Si tratta di dare più soldi certi nei bilanci dei Comuni, evitando
che sia la Regione ad intervenire nel finanziamento della pro-loco,
nell'acquisto del battipista e in tanti altri piccoli interventi
che i Comuni e le Comunità Montane possono risolvere meglio avendo
una conoscenza più diretta dei problemi, mentre la Regione deve
svolgere ruoli di programmazione, studi, indirizzi e legiferazione.
Questi ruoli talvolta sono trascurati proprio perché si è oberati
dalle piccole richieste che i Sindaci e gli Assessori comunali
rivolgono continuamente agli Assessori regionali. Anche rispetto ai
diversi ruoli dell'Ente Regione, dei Comuni e delle Comunità
Montane, noi crediamo che un'impostazione di questo genere sia
opportuna. Si potrebbe discutere semmai sull'entità del
finanziamento, prevedendo un maggior decentramento dei fondi.
Un'unica nostra perplessità, su queste quattro proposte,
riguarda i criteri di ripartizione dei fondi tra i Comuni, così
come sono previsti nei due primi disegni di legge. I criteri sono
fondamentalmente gli stessi delle leggi regionali attualmente in
vigore che vengono periodicamente riapprovate. Su di essi già in
passato noi avevamo espresso delle perplessità, in quanto si tratta
di criteri che penalizzano fortemente ed eccessivamente i Comuni
maggiori, come quello di Aosta e altri del fondo Valle, anche se è
giusto un decentramento dei fondi anche a favore dei Comuni più
piccoli e disagiati, per i quali i criteri attuali sono
eccessivamente penalizzanti e andrebbero ridiscussi. Al di là di
questa perplessità e di questo rilievo critico, che noi vogliamo
ribadire, rimane il nostro giudizio fondamentalmente positivo sulle
proposte, per le quali annunciamo che il nostro voto sarà
favorevole.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Le nostre proposte di legge sono state
prese in seria considerazione dagli altri Consiglieri, ma non dal
Consigliere Tamone. Io credo che accusare delle proposte di legge
di demagogia, solo perché presentate in periodo elettorale,
significhi mettersi in un'ottica che condiziona il libero
dibattito. Se non si può parlare di Comuni e di Comunità Montane
proprio nel periodo in cui si va verso le elezioni amministrative,
istituiamo allora il semestre bianco così determinati argomenti che
non piacciono all'Union Valdôtaine non saranno più sollevati
durante il periodo elettorale.
Il decentramento finanziario è un argomento importante e noi
abbiamo ritenuto di doverlo sollevare senza voler giocare al
rialzo. Abbiamo detto che la questione delle percentuali è
discutibile, cioè si può rivedere l'entità delle percentuali alle
quali agganciare le entrate dei Comuni e delle Comunità al riparto
fiscale. Non è un'innovazione di poco conto stabilire di anno in
anno il tasso programmato dal Governo oppure agganciarsi alle
entrate del riparto fiscale: si passa da una scelta che ricalca
quella del Governo ad un automatismo che libera i Comuni da
decisioni che devono essere prese in altre sedi. A noi sembra che
questo criterio sia innovativo e che i Comuni abbiano ribadito che
sono d'accordo, tanto in Commissione che nell'incontro per la
preparazione di questi disegni di legge. Non ci interessa cosa
pensino in privato, in quanto in sede di Commissione hanno dato la
loro adesione anche a nome dell'Associazione dei Sindaci.
Il problema delle Comunità Montane è delicato e crediamo che
vada compiuto un bilancio della loro attività. Il nostro giudizio è
che esse abbiano cercato di funzionare nonostante il tentativo di
soffocamento della Regione, tant'è vero che alcune Comunità
Montane, compresa la n. 3, hanno fatto investimenti per miliardi,
hanno cioè dimostrato di saper utilizzare bene le poche lire che
avevano a disposizione.
(.... INTERRUZIONE ....)
Il discorso della perimetrazione e del la situazione di Aosta
può essere visto in un secondo tempo, ora il problema più
importante per le Comunità è decidere se hanno le possibilità di
vivere o meno, come dice un motto latino: "primum vivere, deinde
philosophari". Se alle Comunità Montane non si dà la possibilità
finanziaria di stare in piedi, è assolutamente inutile affrontare
questioni di nuove competenze o di organizzazione del potere e dei
servizi. Per rendere effettivamente efficienti le strutture delle
Comunità Montane, bisogna dare loro le disponibilità finanziarie e
questo è il senso delle proposte di legge che noi abbiamo
presentato per risolvere un problema reale. Nessuno ha potuto
sostenere infatti che il problema della sopravvivenza delle
Comunità Montane non esista o sia trascurabile tant'è vero che le
stesse forze della maggioranza si sono prese l'impegno di portare
loro proposte entro la fine dell'anno. Ci auguriamo che questo
impegno non faccia la fine di quello assunto con la presentazione
del programma del 1983.
Con queste precisazioni chiediamo che le nostre proposte di
legge siano sottoposte al voto e ci ripromettiamo di dare il nostro
contributo, come abbiamo già fatto in altre occasioni, alle
proposte di legge degli altri partiti.
PRESIDENTE:
Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Ritengo utile fornire alcune cifre sulle
due leggi ed in particolare su quella che si riferisce al
decentramento in favore dei Comuni.
Leggendo i titoli delle proposte di legge pensavo che il
contenuto sarebbe stato importante perché avrebbe cercato di
affrontare anche le ragioni di certe disfunzioni verificatesi nel
passato; mi sono accorto invece che non era così. Queste due leggi
sono in pratica la fotocopia di altre leggi presentate dalla Giunta
circa tre anni fa, con l'unica differenza di prevedere una maggior
quantità di denaro da erogare ai Comuni, percentualizzata sulle
quote del riparto fiscale. Constatato ciò, il mio stupore è stato
grande perché ho capito che non si intendeva analizzare il problema
mirando a scoprire cosa non funzionava nelle leggi, ma si trattava
soltanto di un gioco al rialzo fatto in un momento molto sospetto.
Concordo quindi con quanto detto dal Consigliere Tamone e cioè che
chiunque sarebbe in grado di giocare al rialzo in questo modo.
Il mio stupore è aumentato oggi in aula nel sentire le
dichiarazioni del Consigliere Riccarand che parlava di certezza del
decentramento e del finanziamento ai Comuni legando la percentuale
ai fondi del riparto fiscale. Lo stupore è stato ancora maggiore
perché ho sempre sentito affermare dal Consigliere Riccarand, in
quest'aula, che abbiamo troppi soldi, che bisogna chiudere il
Casinò, che il riparto fiscale va ridotto a 7/10, che non è giusto
conteggiare l'I.V.A. da importazione dell'Autoporto e cose di
questo genere. Se ci fosse quindi un minimo di coerenza penso che
il denaro che trasferiremmo ai Comuni si ridurrebbe alla metà di
quello che possiamo erogare oggi con la legge sul decentramento,
non rapportata ad una percentuale del riparto fiscale ma stabilita
ogni tre anni dal Consiglio regionale. Consigliere Riccarand,
bisogna essere coerenti sino in fondo e dire che così non si
disporrebbe di un finanziamento superiore all'attuale!
Credo che la certezza del finanziamento, per quanto riguarda i
Comuni, ci sia anche senza legare la percentuale del finanziamento
al riparto fiscale, perché è intenzione della Giunta regionale e
della maggioranza, che lo ha dimostrato ripresentando ad ogni
scadenza la legge, aumentare le quote concordate con l'Associazione
dei Sindaci. Sarebbe meglio, come qualcuno ha detto, andare a
vedere come possono essere spesi i soldi e se è giusto che tutti i
Comuni piccoli e grandi, con i loro diversi problemi, vengano
trattati nello stesso modo o non sia forse più giusto, come è già
stato ripetuto più volte, fare un'attenta analisi delle
infrastrutture esistenti nel Comune e di quelle che mancano per
differenziare i finanziamenti. Sono comunque tutti argomenti da
approfondire e che io pensavo fossero trattati nelle proposte di
legge.
Andando a consultare le cifre del decentramento a favore dei
Comuni, si scopre che i residui passivi, cioè i soldi dei Comuni
che ancora giacciono nelle casse regionali, sono molto alti.
Qualcuno ha detto che è un discorso difficile da fare perché, se la
Regione non sa spendere, non si può pretendere che questo sappiano
farlo i Comuni. Bisogna ricordare però che una grossa parte degli
avanzi di amministrazione della Regione è costituita dai residui
passivi dei Comuni ancora presenti nelle casse della Regione e che
aumentano gli avanzi di amministrazione. Analizziamo ora le cifre:
nell'anno 1982 la previsione definitiva fu di 21 miliardi e 800
milioni a favore dei Comuni; vennero pagati nello stesso anno
soltanto 5 miliardi e 217 milioni, con un residuo di 16 miliardi
649 milioni. Nel 1983 il fondo di competenza era di 22 miliardi più
il residuo dell'anno precedente di 16 miliardi 649 milioni, per un
totale di 38 miliardi 649 milioni. Tra competenza e residuo vennero
pagati 17 miliardi 825 milioni e si riformò quindi un residuo di 20
miliardi 868 milioni. Nel 1984 la competenza passò a 25 miliardi da
sommare all'avanzo dell'anno precedente di 20 miliardi 868 milioni,
per un totale di 45 miliardi 868 milioni; pagati 18 miliardi 441
milioni, rimase un residuo di 27 miliardi 427 milioni che, sommati
ai 27 miliardi e mezzo previsti nel bilancio del 1985, diventano
ora circa 55 miliardi da distribuire ai Comuni. E' certamente una
grossa cifra.
Non è neanche vero, come a volte si afferma, che tutto dipende
dalle strutture, ossia che i Comuni piccoli hanno più difficoltà di
quelli grossi a spendere i fondi, perché se questo fosse vero
Aosta, principale Comune della Regione che ha certamente strutture
più grandi di quelle degli altri non dovrebbe avere problemi,
mentre invece a fine '84 doveva ancora ricevere 3 miliardi 915
milioni, cifra considerevole se rapportata all'intero decentramento
di Aosta che è stato nell'arco di 3 anni di circa 7 miliardi e
quindi pari a più del 50 % degli stanziamenti. Se questi soldi non
vengono spesi, ci saranno sicuramente delle cause che stiamo
cercando di esaminare. E' vero che ci sono i problemi dei tempi
tecnici degli appalti dei lavori e dei collaudi; è anche vero che
quando si partì con questa legge molti progetti non erano ancora
pronti, ma non si può dire che i soldi stanziati dalla Regione a
favore dei Comuni siano stati pochi o insufficienti. Converrebbe
andare a vedere certi conti consuntivi dei Comuni per accorgersi
degli avanzi di amministrazione, oppure controllare i ricorsi a
mutui presso la Cassa Depositi e Prestiti, che a volte sono a
totale carico dello Stato, per vedere che in fondo le disponibilità
per i Comuni non sono poi così modeste come si vuole far
credere.
Noi siamo a favore del decentramento: il fatto stesso che ogni
anno questa legge venga rifinanziata e aumentata lo dimostra.
Diciamo anche che in queste proposte di legge presentate dal
Partito Comunista non c'è niente di nuovo e non si risolvono
certamente i problemi creati da leggi precedenti. Ripeto ancora una
volta che sarebbe troppo facile giocare al rialzo aumentando gli
stanziamenti per i Comuni. E' stato fatto un lungo discorso sulla
necessità di verificare questa legge e il nostro movimento ha
espresso il suo punto di vista.
Non credo sia il caso di entrare nel merito dei finanziamenti
alle Comunità Montane, rimasti fermi per diversi anni perché non è
stata ancora presa una decisione sul futuro delle stesse
Comunità.
PRESIDENTE:
Ha chiesto la parola il Consigliere Riccarand
per fatto personale; ne ha facoltà.
RICCARAND (N.S.):
L'Assessore Martin nella sua replica mi
ha rivolto delle affermazioni assolutamente infondate e false: si
tratta in sostanza di tre asserzioni. Siccome sono stanco di
sentire fare delle affermazioni che non corrispondono a verità
credo che sia l'occasione, una volta per tutte, di chiarire la
faccenda. Si tratta di essere chiari e di non far dire agli altri
ciò che non hanno mai detto.
Anzitutto non è vero che Nuova Sinistra e il sottoscritto hanno
detto che la Regione ha troppi soldi: non è vero e cercherò di
spiegarlo. Dai resoconti e dai verbali si potrà controllare che io
ho affermato che i soldi non sono mai troppi se li si sa impiegare
nel modo giusto e che, se facciamo un confronto rispetto alla
situazione non solo di tutte le altre Regioni ma dello stesso Stato
Italiano, ci dobbiamo rendere conto che ci troviamo in una
situazione di privilegio. E' questo che noi abbiamo detto a chiare
lettere e che continuiamo a ribadire in tutte le occasioni. Questo
non significa che abbiamo detto di avere troppi soldi, ma che
dobbiamo renderci conto della nostra situazione di privilegio
rispetto alle altre Regioni.
Secondo punto: noi non abbiamo mai detto che bisogna ridurre il
riparto fiscale a 7/10 e sfido l'Assessore a trovare qualsiasi
nostra iniziativa rivolta in questo senso. Noi abbiamo detto che
bisogna fare attenzione perché la legge sull'ordinamento
finanziario è sbagliata e iniqua, che essa non tutela realmente la
Regione Valle d'Aosta perché è esposta a cambiamenti. In sostanza
abbiamo affermato che sarebbe opportuno riflettere sul fatto che
questa situazione non è la migliore auspicabile per la Regione
Valle d'Aosta e che sarebbe opportuno invece fare una battaglia
affinché la quota di entrate spettante alla Regione sia inserita
nello Statuto, perché soltanto in questo modo noi avremo una reale
autonomia finanziaria. Ora, che tutte le volte che si discute si
spaccino le nostre posizioni con altre, io non lo accetto.
E' vero invece che noi chiediamo la chiusura del Casinò di
Saint-Vincent; mi dispiace però, caro Assessore, ma questo non
c'entra con la discussione in corso, perché le proposte di legge
riguardano la categoria 2 del Bilancio. Quindi le entrate del
Casinò di Saint-Vincent non hanno nulla a che fare con questa
discussione.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que la première remarque a
déjà été faite par les Conseillers qui ont pris la parole pendant
cette séance: on discute de la proposition de loi concernant les
Communes et les Communautés de montagne dans un moment qui n'est
pas le plus indiqué pour faire ces discussions. Cependant je ne
crois pas qu'on doit limiter les observations sur ces lois
simplement au fait que nous sommes dans une période
préélectorale.
Les proposant de ces lois ont dit: "Nous voulons d'un côté
augmenter le pourcentage qui est prévu pour les Communes ou les
Communautés de montagne. Pour augmenter ce pourcentage nous ne
voulons plus que ce soit l'Administration régionale qui décide
chaque trois ans, mais toute la matière doit être reliée en
pourcentage à la répartition financière". Je crois que l'ensemble
du discours politique doit être lié à ces deux observations
principales, qui sont la substance du projet. La première c'est le
fait qu'il y ait des garanties sur les revenus, sur les recettes
des différentes Communes. Là, il faut alors s'expliquer: le
Conseiller Mafrica, j'ai pris note, a parlé de "differenze non
consistenti", c'est à dire de différences qui n'ont pas tellement
d'intérêt. Il s'agit d'un milliard pour la gestion ordinaire, qui
correspond à peu près à dix millions pour chaque Commune, selon
certaines répartitions, et de six milliards et demi pour les
investissements.
Je crois que Monsieur Mafrica sait très bien ce que cela
représente pour les différentes Communes. Si l'augmentation n'est
pas remarquable on pourrait alors très bien douter que ce soit une
loi électorale. Au contraire je crois que l'attitude plus sérieuse
à prendre, attitude qui a même créé des difficultés à l'intérieur
des Communes, c'est celle qu'a pris l'Administration régionale, qui
est de dire que subdiviser l'ensemble pour un pourcentage égal ne
signifie pas donner aux Communes ce qui est dû.
Lorsqu'on a fait une rencontre avec les Syndics, quelle a été
l'observation principale? Malheureusement nous ne sommes pas à même
de répondre pour le fait que nous ne connaissons pas, nous-mêmes la
réalité locale et ça a été dit clairement pendant une assemblée des
syndics. Si Monsieur Mafrica veut se lire le projet qui a été
envoyé aux différentes Communes sur la relation programmatique pour
le budget 1985, il trouvera expliquées les nécessités des Communes
et des autres autonomies locales et pour une grande partie on n'a
pas eu la possibilité d'avoir des réponses concrètes.
Je crois que c'est là le point fondamental de l'observation:
c'est inutile de dire qu'on augmente de 100 millions à la Commune X
et de 110 millions à la Commune Y, parce que cela ne résout
absolument pas le problème. En effet on a eu des difficultés
justement pour le fait que les Communes ont dit qu'elles n'étaient
pas à même de répondre à nos requêtes. Alors si elles-mêmes ne
savent pas donner de réponses, de quelle façon pouvons-nous décider
si à une Commune plutôt qu'à une autre c'est juste d'augmenter d'un
milliard ou d'un milliard et demi? Voici l'observation
principale!
L'autre observation concerne les pourcentages de répartition.
C'est une remarque qu'a été faite aussi de la part du Conseiller
Riccarand et d'autres et qui est là la vraie difficulté, car
pendant trois mois on a fait des rencontres avec les Communes et on
a embêté les fonctionnaires d'une façon impitoyable et chaque fois
on essayait de modifier les pourcentages en demandant quel était le
but, le point principal de cette répartition: le territoire? La
population? Les communes n'arrivaient jamais à trouver un accord et
disaient: "Ah, il faut qu'il y ait une possibilité d'évaluation
générale. Doit être la Région dans son ensemble qui doit vérifier
si c'est mieux le 25 % ou le 35 % ou changer ce pourcentage". Voilà
l'autre difficulté, car jusqu'à présent on a augmenté simplement la
somme totale, mais je crois que ça c'est une opération absolument
inutile.
C'est à faveur du rééquilibre entre les différentes Communes
qu'on a cherché de travailler surtout pendant ces dernières années
et si quelqu'un veut aller lire les relations programmatiques, il
aura, je crois, un éclaircissement général sur la réalité de notre
Vallée. Donc c'est pour cette première raison que même en
partageant la possibilité d'augmenter chaque trois ans le
pourcentage, on n'est pas d'accord sur la façon de présenter le
problème.
On a dit que le point plus remarquable de l'ensemble du projet
de loi c'est que finalement on donne une garantie aux Communes,
parce qu'on est relié au pourcentage de la répartition financière.
Je crois qu'au-delà des observations qui ont déjà été faites, le
pourcentage de la répartition financière, même s'il ne doit pas
être modifié la loi 690, n'est pas sûr, car chaque année il peut
être modifié. En effet, comme Région, on est en train de faire des
démarches pour maintenir un certain taux de pourcentage de revenus.
On est en train de donner importance à l'autoroute et à l'autoport
pour chercher de maintenir un certain revenu qui est directement
relié aux 9/10 ème (je ne parle pas du Casino): je crois que ça
c'est tout à fait normal. C'est vrai qu'il est aussi nécessaire de
maintenir la qualité du pourcentage des passages des poids lourds,
mais, si on fait une certaine proportion, l'augmentation des poids
lourds aussi, accroisse les revenus des pourcentages de la
répartition financière, qui cependant reste un fait qui n'est
absolument pas sûr. Donc relier le pourcentage des Communes à celui
de la répartition financière c'est vraiment se moquer des Communes
et équivalent à dire qu'elles auront chaque année des difficultés à
faire le budget. De plus, vu qu'on connaît le montant de la
répartition en retard, c'est encore plus difficile pour les
Communes de savoir proposer un budget qui soit selon les règles. Je
crois donc que celles-ci sont les deux raisons fondamentales pour
lesquelles on s'abstiendra sur l'ensemble des lois.
Il y a d'autres remarques que je crois important de faire.
Quelqu'un a dit que l'unique répartition qu'on fait les Communes
c'est avec les deux lois régionales en matière. Je voudrais
soulever le problème de la répartition qu'on fait pour le troisième
âge, qui est à peu près de 5 milliards, c'est-à-dire beaucoup plus
que ce que propose le Conseiller Mafrica. Je n'ai entendu personne
signaler le fait, qui est important. On a donné à l'autonomie des
Communes pour l'année 1985, je le ré pète, 4 milliards 800 millions
uniquement pour les gestions. On a fait la même chose pour les
structures, donnant aux différentes Communes la possibilité de les
gérer et avec cette loi, on a donné 5 milliards. C'est de l'argent
qui a été donné aux Communes, mais personne n'a cité ces faits.
Par contre quelqu'un a dit: "C'est inutile, ce n'est pas un
rééquilibre de donner 500 millions à Courmayeur pour une oeuvre
d'intérêt général, de donner 106 millions à Saint-Christophe et 300
millions à La Salle" Ça peut être vrai; en effet on a dit
clairement au moment où on proposait ces délibérations, qu'on
voulait donner la possibilité de rééquilibrer avec une relation
attentive aux différents budgets.
Malheureusement il y a eu un retard, même de la part des
administrations communales, pour des difficultés structurales de
personnel, d'arriver à prédisposer des projets; donc là ce n'est
pas faute de l'Administration régionale. Je crois qu'il y en a
suffisamment pour dire qu'on n'est pas pour la décentralisation, au
contraire je le souligne encore une fois, on est pour l'autonomie
des Communes et là la différence est remarquable.
Le dernier aspect: je crois qu'il faudra très tôt prendre en
considération un projet de loi sur "Riforma autonomie locali". Le
Parlement est en train d'examiner un projet de loi qui donne d'un
côté une certaine autonomie et de l'autre des indications sur
l'activité qui doivent avoir les Communes, les Communautés de
montagne et les
Provinces. De cette façon, nous l'avons remarqué dans la
dernière séance qu'il
y
a eu à Venise, il arrive que les
Régions n'ont aucun rôle: c'est directement l'Etat qui dit ce qui
se passe à l'intérieur des Communes et des Communautés de montagne.
Donc le rôle des régions avec cette loi devient nul et je crois que
là il faudra faire une certaine réflexion.
A ce sujet je me rattache à l'autre problème,celui des
Communautés de montagne. Tout le monde a dit que la 1102 était une
bonne loi et en effet en principe elle était sans doute
remarquable. Les conseillers ont soulevé les limites de cette loi,
parce que, comme il arrive très souvent, il n'y avait pas la
disponibilité d'argent; il y a eu à un moment donné, la possibilité
d'augmenter le financement, mais rien n'est arrivé. La discussion
sur la valeur des Communautés de montagne, doit, je crois, se
rattacher aux articles 3 et 4 de la loi 1102 là où on dit: "I
territori montani saranno ripartiti con legge regionale in zone
omogenee"; l'article 4: "In ciascuna zona omogenea" et alors là je
crois que quelqu'un pourra faire une petite réflexion. Je voudrais
savoir quelle est l'homogénéité des Communautés de montagne telle
qu'elle a été décidée avec la loi du 1973.
Il ne s'agit pas de dire qu'on est pour ou contre, car cette
proposition ne correspond pas à la réalité et il est inutile que
Monsieur Tonino cherche à dire que les forces de la majorité
doivent décider si elles sont d'accord avec les Communautés de
montagne ou non: c'est un faux problème car ce n'est pas d'être
pour ou contre les Communautés de montagne mais dire s'ily a la
possibilité de s'adresser selon ces "zone omogenee" et pour les
différentes Communes de se rattacher entre elles. Alors il y a
l'exigence, que les Communes mêmes ont manifestée, de se retrouver
pour affronter certains thèmes, par exemple constituant avec des
consortiums, et surtout de pouvoir décider selon les exigences d'un
programme qu'elles-mêmes auront fait. Je cite quelques exemples: le
problème des égouts et des dépurateurs existe au niveau communal;
la question des ordures appartient aux consortiums de Communes;
même chose, je crois, pour le problème de l'énergie, du méthane.
Cependant je voudrais voir de quelle façon les Communes ont exercée
leur possibilité d'action.
Il faudra voir quelle est la possibilité que les Communes
partagent une prise de position, vis-à-vis des différents intérêts.
Je partage l'idée des agrégations des communes, mais une chose
c'est de s'associer selon les exigences et selon la volonté, (autre
point fondamental) et une autre c'est de le faire par une loi
régionale qui exige d'être respectée; c'est l'expérience qui parle!
Je crois alors qu'il est nécessaire de faire un débat sérieux,
au-delà du fait que quelqu'un a dit qu'il fallait décider avant si
on voulait ou non les Communautés de montagne, car il n'est pas là
le problème. La question c'est de quelle façon les Communautés de
montagne, s'il faut qu'elles restent telles qu'elles sont, doivent
fonctionner comme "zone omogenee".
L'autre point fondamental sont les buts des Communautés de
montagne, qui sont cités à l'article 2 de la loi 1102. Mais jusqu'à
présent la Région autonome n'a-t-elle pas exercé ces fonctions dans
cette direction? La loi n. 30 pour l'agriculture ne va pas dans
cette direction? Les lois pour l'artisanat, le commerce, les
différentes entreprises ne vont pas dans cette direction? Je suis
d'accord qu'il y a le danger de concentrer dans certaines Communes
l'ensemble du problème et je partage l'avis qu'il faut accorder une
attention particulière aux différentes circonscriptions, et aux
différents districts, qui sont un autre système encore
d'agrégation. Il faut faire un débat pour voir de quelle façon on
peut aider les autonomies locales à exercer leurs pouvoirs. De
cette façon le problème est renversé: il ne s'agit pas de choisir
si les Communautés de montagne doivent mourir ou vivre, mais de
décider avec les Communes, qui sont le sujet, ce qu'elles veulent
faire: c'est exactement le contraire de ce qu'on voudrait soulever
avec ces deux projets de loi. Je crois que là est le centre du
problème: nous avons toujours soutenu que le sujet principal ce
sont les Communes et c'est justement avec elles qu'on doit décider
de quelle façon devra être une association, un consortium une
Communauté de montagne, ou n'importe quelle agrégation,
c'est-à-dire le fameux "ente intermedio" qu'on n'a malheureusement
pas encore fixé.
L'expérience de douze années d'administration des Communautés de
montagne a sans doute donné des exemples utiles pour certaines
considérations. On n'a jamais eu l'intention de critiquer tout
simplement et de dire que tout ce qu'ont fait les Communautés de
montagne c'est mauvais, qu'elles ont gaspillé de l'argent. On a mis
en evidence des limites, mais elles ne sont pas dues à l'argent:
elles sont dues au fait que l'agrégation n'est pas "in zone
omogenee".
Je crois qu'au-delà des observations générales et des
discussions qu'on pourra et que sans doute on devra encore faire
sur les Communautés de montagne, nous nous abstiendrons sur
l'ensemble. On a toujours soutenu l'autonomie des Communes et donc
nous ne sommes sûrement pas contraires au fait qu'elles aient les
possibilités de s'administrer; on a toujours soutenu qu'il fallait
revoir le discours des Communautés de montagne et vu qu'il y a cet
engagement, en tant que forces de majorité avant la fin de l'année
on donnera une solution à ce problème. Donc je crois qu'on n'est
pas ici pour critiquer tout simplement parce que nous sommes à la
veille de la compétition électorale. Nous avons fait ici une
analyse assez sérieuse, et cela a été une charge assez simple car,
je le répète, les projets de loi présentés par le Groupe Communiste
ne sont pas différents des lois en vigueur. On partage l'ensemble
des projets de loi et on ne pourrait pas être contraire, car on
change seulement les pourcentages. Au contraire on s'abstient car
on croit que la façon de résoudre ces problèmes est nettement
différente.
Si dà atto che alle ore 18.52 assume la Presidenza il Vice
Presidente DOLCHI.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
La replica del Presidente della Giunta
è stata più argomentata di altre osservazioni fatte in precedenza e
merita quindi una considerazione più attenta. Noi ribadiamo però
che non esiste un periodo più adatto di un altro per fare certe
discussioni, perché, se non si può discutere del ruolo dei Comuni e
delle Comunità Montane quando i cittadini sono chiamati a valutare
come devono funzionare, non sappiamo quando lo si possa fare.
L'osservazione principale fatta dal Presidente della Giunta, per
ciò che riguarda le Comunità Montane, è riferita alla definizione
data dalla legge che richiama le zone omogenee. Nonostante
l'osservazione abbia un suo valore, noi restiamo dell'opinione,
stando a quello che ci hanno riferito i Presidenti e i Consiglieri
delle Comunità Montane, che il fatto negativo che ha impedito il
loro funzionamento sia stato la mancanza di fondi e non la non
omogeneità delle stesse. Non è mai stata messa troppo in rilievo
l'omogeneità, esistente o meno, tra i diversi Comuni, quanto
piuttosto il fatto che non potessero avere a disposizione tecnici
per redigere piani, non potessero acquistare o mettere in cantiere
edifici e opere pubbliche necessarie e quindi non potessero
esercitare il loro ruolo. Per ciò che riguarda le Comunità Montane
non crediamo che la proposta di legge introduca soltanto fatti
irrilevanti, perché tra i 100 milioni previsti oggi per le spese di
investimento e i 17 miliardi della nostra proposta di legge, tra i
288 milioni per le spese di gestione e i 4 miliardi 262 milioni
previsti dalla proposta di legge, passa qualche differenza. Non
esiste un grande divario per ciò che riguarda i Comuni, ma esiste
una differenza rilevante per le Comunità Montane.
Io credo di non poter accettare il discorso fatto dall'Assessore
Martin, trovandolo alquanto antipatico: egli ha cercato di
dimostrare, cifre alla mano, che la Regione dà tanti soldi ai
Comuni da ingolfarli al punto che non riescono a spenderli. Questo
è un problema che indubbiamente può esistere, ma non può essere
presentato in questo modo. Noi crediamo che alcuni Comuni sappiano
spendere e altri no, e tra questi ultimi c'è sicuramente il Comune
di Aosta che ha avuto una amministrazione, a nostro giudizio, non
all'altezza dei suoi compiti. Crediamo però che, nel complesso, i
Comuni abbiano avuto oggettive difficoltà a predisporre i progetti
e procedere agli appalti, utilizzando l'anno dopo le somme
stanziate l'anno precedente, come è stato detto anche
dall'Assessore Martin. Per quello che so non credo che questo fatto
possa influire in qualche modo sull'avanzo di amministrazione della
Regione, perché, presa la giacenza di cassa, esso viene determinato
sommando i residui attivi e sottraendo i residui passivi. Io credo
che i Comuni valdostani meritino un esame dettagliato sulla loro
capacità di spesa e in questo senso ci possono essere situazioni
particolari che richiedono interventi straordinari.
Le nostre proposte non erano un gioco al rialzo, perché abbiamo
detto che sulle cifre si poteva discutere, ma inserivano un
meccanismo diverso che però non viene accettato. Noi riteniamo che
sganciare l'entità dei finanziamenti dalla volontà annuale del
Consiglio regionale sia un fatto di per sè significativo, come è
stato significativo per la regione l'aver ottenuto il nuovo riparto
fiscale dallo Stato. E' una questione di rilievo e non di poco
conto, di 100 milioni in più o in meno, anche se con l'ultima
proposta di legge il Comune di Aosta perde qualche centinaio di
milioni rispetto ai 780 milioni dell'anno scorso, che potevano
diventare 800 se si fosse continuato il meccanismo dell'anno
precedente.
Il fatto di avere un meccanismo certo è un elemento determinante
per la vita democratica del Comune, che sa di poter contare su
entrate di una certa dimensione. Sarà vero che il riparto fiscale
dà entrate variabili nel tempo, ma quelle di questi anni sono
variate in più e con una rapidità molto superiore agli aumenti che
la Regione ha fatto ai Comuni; e credo che continuerà così
soprattutto se, come Regione, fare mo ulteriori passi per aumentare
le entrate del bilancio regionale.
Prendiamo atto di questa discussione e ringraziamo tutti quelli
che hanno voluto dare un contributo. Ripetiamo che siamo
disponibili a continuare questo dibattito, perché la funzionalità
dei Comuni e delle Comunità Montane è un elemento che può garantire
l'esistenza delle popolazioni sul territorio contrastando la
tendenza naturale. Tutti gli sforzi che vanno in questa direzione
sono per noi positivi e non crediamo che la Regione possa
modificare in modo autoritario, come pure potrebbe, i confini dei
Comuni. Non crediamo neanche opportuno che possano esserci
aggregazioni diverse nelle Comunità Montane, nei distretti e nei
consorzi di varia natura, e pensiamo che il ruolo dei Comuni e
delle Comunità Montane potrà essere ancora positivo per lo sviluppo
della nostra Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK