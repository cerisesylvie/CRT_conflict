Consiglio Regionale della Valle d'Aosta - Oggetto del Consiglio n. 153 del 28 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 153 del 28 giugno 1972 - Resoconto
OGGETTO N. 153/72 - Modificazioni dell'articolo 33 del
Regolamento interno per il funzionamento del Consiglio regionale
concernente le sessioni ordinarie del Consiglio. (Rinvio della
trattazione dell'oggetto)
Montesano (P.S.D.I.) -
Dunque su questo articolo 33, che
è quello che stabilisce la durata delle sessioni primaverile e
autunnale, l'anno scorso giunsero alla Presidenza del Consiglio
parecchie proposte e parecchi rilievi da parte dei Consiglieri in
riguardo all'ultima seduta del mese di luglio che metteva in
disagio in pieno periodo di vacanze molte famiglie e che
costringevano i capi famiglia Consiglieri regionali a rientrare in
sede.
Per ovviare a questo inconveniente, la Commissione del
Regolamento ha proposto, ha approvato mi pare con l'attenzione del
Consigliere Pollicini, la modifica all'articolo 33 del Regolamento
in merito alla sessione primaverile, la quale invece che finire al
30 di luglio finisce al 15 luglio per avere poi una seduta prima
della sessione autunnale tra il 15 e il 30 di settembre.
Questa modifica viene portata a voi da parte della Commissione
del Regolamento e quindi al vostro esame e alla vostra
approvazione.
Pollicini (D.P.) -
È in corso la revisione del
Regolamento sul funzionamento interno del Consiglio; c'è già stata
una riunione martedì 21, ve ne sarà un'altra il 3 di luglio, mi
pare che sia opportuno portare in aula eventualmente tutta la
revisione del Regolamento e non così ad elementi sparsi come
avviene per questo articolo 33.
D'altra parte fino ad oggi valeva, e fino a quando non sarà
approvata un'eventuale variante, il Regolamento e ogni Consigliere
deve programmare i propri impegni, e penso li abbia programmati, in
base al Regolamento interno vigente, cioè in base al Regolamento
che prevede che il periodo di vacanze estive va dal 1°agosto al 30
settembre; il modificarlo alla vigilia delle elezioni, cioè delle
vacanze, proprio così direi quasi il giorno prima evidentemente
butta in aria tutta una serie di programmi che ogni Consigliere
penso abbia fatto in base al Regolamento vigente e penso che tutti
noi dovremmo attenerci a questo Regolamento, per cui io propongo
che questo oggetto sia rinviato e che comunque un Regolamento che
modifica i termini delle vacanze abbia valore nell'anno che segue,
perché ognuno si programmi in base alla nuova vacanza, nuova epoca
nel periodo delle ferie e non alla vigilia stessa, perché ognuno di
noi penso che abbia fatto un programma in base al Regolamento
vigente.
Quindi, propongo il rinvio di questo articolo 3 bis.
Montesano (P.S.D.I.)
- Chi chiede la parola?
Allora, io mi permetto di fare un rilievo sulla sua
argomentazione, Lei ha parlato di programma di vacanze che
accoglierei se la proposta della Presidenza, la proposta del
Regolamento fosse in senso inverso, cioè a dire che invece di
finire al 15 luglio andassimo a finire al 30 di luglio: ma non la
capisco che si anticipi la chiusura della sessione, comunque non ha
una importanza capitale questa. Io ho portato questo argomento,
perché i Consiglieri che erano interessati mi avevano sollecitato
questa modifica già dall'anno scorso: oggi tutti possono essere
contenti che si vada al 30 di luglio, per me non ha nessuna
importanza ad andare anche al 30 di luglio, per quanto io dico che
se ci sono degli argomenti di urgenza, per quello che riguarda la
Giunta il Presidente della Giunta è la persona idonea a richiedere
al Presidente del Consiglio la convocazione di urgenza del
Consiglio e ai Consiglieri di farlo altrettanto attraverso tredici
Consiglieri, però se il Consiglio è d'accordo che vogliamo tenere
le sessioni primaverili così come erano prima allora è inutile che
nella Commissione per il Regolamento approvino questa modifica per
poi venire qui a dire: no, lasciamo le cose come prima.
Io non ho nessuna difficoltà, perché non è una cosa che riguarda
me personalmente in quanto che io non vado in vacanza, rimango sul
posto a disposizione di tutti voi, però io rispecchiavo le
osservazioni che alcuni Consiglieri mi avevano fatto.
Chi chiede la parola?
Dolchi (P.C.I.)
- Il Consigliere collega Pollicini ha
fatto la proposta di rinvio di questo argomento che effettivamente
già l'anno scorso aveva sollevato da parte di alcuni Consiglieri la
proposta di mantenere i due mesi di vacanza ma spostarli dal 15
luglio al 15 settembre.
Il problema è di revisione del Regolamento, può essere forse
valida la proposta del Consigliere Pollicini se la vediamo
nell'ambito del Regolamento e se quindi portiamo in una delle
prossime sedute la variazione completa del Regolamento può essere
forse inopportuna o per lo meno affrettata questa decisione
solamente per un articolo del Regolamento.
Penso che una revisione completa possa essere anche più agevole
per la ripubblicazione del Regolamento se una volta sola prendiamo
un provvedimento che riguarda una serie di articoli e non un
articolo solo.
Bordon (D.C.)
- Io ho poco da aggiungere, volevo solo far
presente che mi aveva un po' colpito un piccolo lapsus di Pollicini
che dice: adesso alla vigilia delle elezioni: e poi si è corretto
ha detto "alla vigilia delle ferie", non vorrei che questo fosse
già un qualche cosa proiettato nel futuro.
Pollicini (D.P.)
- Non mi sfottere...
Bordon (D.C.)
- Ma appunto, state tranquilli, erano
promesse nostre, in rapporto ai cinque anni che saremmo stati
senza, state tranquilli che questo accadrà.
Ma non ho ancora la possibilità di valutare oggi questo lapsus,
però in fondo mi preoccupa un po', perché dico: beh si vede che c'è
qualche cosa sotto a cui non avevamo pensato onestamente, e quindi
per quanto ci concerne noi riteniamo che invece di fare le vacanze
tutto il mese di agosto e tutto il mese di settembre, la proposta
sia sensata perché si comincerebbe a fare le vacanze dal 15 di
luglio, perché insomma mi sembra che quando arriviamo ai primi di
settembre le ferie sono finite, almeno per tutti quasi, e quindi mi
sembrava che fosse una proposta ragionevole.
Dolchi si preoccupa, perché forse è invalsa anche una abitudine
che avevamo sentito già da molto tempo e che vale ancora oggi, in
un quadro generale, invece di una proposta sola portiamone tre o
quattro così non facciamo più niente e rimaniamo com'è.
A me sembra che non ci siano grandi difficoltà, quando una cosa
come questa si vede che va meglio dal 15 di luglio al 15 settembre,
la si vota se si ha intenzione di votarla senza fari tanti scrupoli
e senza avere tante perplessità, perché io lascio al giudizio di
chiunque, anche di quelli che ci sentono, se il Consiglio regionale
viene a rimanere chiuso due mesi, prendendo naturalmente noi
ugualmente le retribuzioni, perché su questo io vorrei essere
rassicurato, è indubbio che vada meglio dal 15 luglio al 15
settembre che non dal 1°agosto al 30 settembre. Nient'altro.
Caveri
(U.V.)
- Ma ci sembra che non c'è niente di
straordinario di votare questo articolo, che in fondo è ispirato a
principi di buon senso, di senso pratico, non c'è niente di
catastrofico nella votazione di una modificazione del genere,
programmare le vacanze, eh uno andrà a Capri, un altro andrà a
Taormina, un altro andrà sul Monte Bianco, programmare le vacanze,
avete proprio la fissa della programmazione che non fate mai voi
altri, no?
Chantel
(P.S.I.)
- Io ritengo che siccome sono
stati discussi tutti e due gli argomenti, sia gli altri ritocchi e
riforme che riguardano il Consiglio come questa qui io ritengo che
come sono stati trattati tutti e due bisogna riportarli tutti e due
insieme.
Montesano (P.S.D.I.)
- Nessun altro chiede la parola?
Bene, io prima di mettere ai voti la proposta di Pollicini, devo
ancora affermare che questa proposta è stata portata avanti oggi
perché dovrebbe aver vigore dal 15 di luglio; questa è la ragione,
cari signori, per cui è stata fatta oggi, mica per altro, mica
perché le persone abbiano fretta di vedere approvate queste
modifiche, è una modifica che ha le sue scadenze, e quindi è stata
portata in via d'urgenza.
Vuol parlare Lei Consigliere Dolchi?
Dolchi (P.C.I.)
- Volevo dire che anch'io sono d'accordo
col Consigliere Caveri, non è una cosa trascendentale, mi sembra
che forse più che programmare le vacanze, la variazione del
Regolamento; sarebbe forse più utile programmare le sedute del
Consiglio di questo mese di luglio, in modo che possiamo vedere
anche forse trovare una via di conciliazione, una via di accordo,
per l'effettuazione delle sedute consiliari nel mese di luglio e
rinviare poi il problema nella sua completezza alla revisione
completa del Regolamento.
Quindi penso che una riunione, anche in principio di pomeriggio
per la programmazione delle sedute del Consiglio di luglio, tenuto
conto della non variazione, potrebbe soddisfare e il programma
delle vacanze e il programma di attività del Consiglio.
Montesano (P.S.D.I.)
- Nessun altro chiede la parola?
Allora metto ai voti la proposta Pollicini per il rinvio
dell'argomento, cioè della modifica dell'articolo 33 alla seduta
nella quale sarà preso in esame globalmente la modifica del
Regolamento.
Chi è favorevole alzi la mano - contrari? Allora la maggioranza
mi pare sia per il rinvio, ecco l'argomento è rinviato, però
ricordiamoci bene che viene rinviato alla presentazione globale
delle modifiche del Regolamento.
Per quello che riguarda la proposta Dolchi, del programma delle
riunioni, Consigliere Dolchi per favore, io parlo per Lei, nel
pomeriggio vediamo di stabilire le sedute del mese di luglio, però
io pensavo di fare una seduta dei gruppi consiliari, e lo possiamo
fare oggi anche nel pomeriggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK