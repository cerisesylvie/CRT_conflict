Consiglio Regionale della Valle d'Aosta - Oggetto del Consiglio n. 2646 del 22 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2646 del 22 maggio 2002 - Resoconto
OGGETTO N. 2646/XI Comunicazione di provvedimenti amministrativi
di variazione al bilancio.
Presa d'atto Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2002 ha autorizzato la Giunta
regionale ad apportare, per l'anno 2002, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale n. 39/2001 relativa al bilancio
per l'anno 2002;
Prende atto
della comunicazione delle seguenti deliberazioni della Giunta
regionale:
Oggetto n. 1358 in data 2 aprile 2002:
Variazione al
bilancio di previsione anno 2002 e pluriennale 2002/2004 per
l'iscrizione di minori entrate anni 2002 e 2003 e maggiori entrate
anno 2004 relative ai trasferimenti fondi stato in conseguenza
degli eventi alluvionali dell'ottobre 2000 (ordinanza ministeriale
28 marzo 2002, n. 3191) e conseguenti modifiche allo stato di
previsione della spesa ed al bilancio di gestione.
Oggetto n. 1428 in data 22 aprile 2002:
Prelievo di somma
dal Fondo di riserva per le spese impreviste per l'anno 2002 e
conseguente modifica al bilancio di gestione.
Oggetto n. 1432 in data 22 aprile 2002:
Variazioni al
bilancio di previsione della Regione per l'anno 2002 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Président
La parole au Conseiller Frassy.
Frassy (FI)
Vorrei che l'Assessore ci desse qualche
dettaglio in merito all'oggetto 1428, che riguarda l'incremento di
spese inerenti rimborsi legali e processuali e oneri derivanti da
sentenze giudiziarie: per il capitolo 20432 non c'è nessun
dettaglio, mentre sul 20440 c'è un accenno ad un episodio, vorrei
avere qualche chiarimento.
Président
La parole à l'Assesseur au budget, aux
finances et à la programmation, Agnesod.
Agnesod (UV)
Sono due capitoli che riguardano il rimborso
delle spese legali e processuali sostenuti dai consiglieri e dagli
amministratori regionali, l'uno, e l'altro gli oneri derivanti da
sentenze giudiziarie esecutive, da lodi arbitrali e da accordi
transattivi; sono due capitoli che fanno riferimento a due leggi e
sono anche compresi nella tabella, dove è possibile far prelievo
dai fondi di riserva per poterli finanziare nel caso in
cui…
(interruzione del Consigliere Frassy, fuori
microfono)
… nella parte iniziale della
delibera è scritto il motivo per cui…
non è la previsione, queste sono spese definitive, però sono
capitoli che si lasciano con una dotazione minima perché, nel
momento in cui c'è la necessità, si fa il prelievo dal fondo di
riserva.
È per quello che c'è la finestra aperta al fondo di riserva
perché non si può quantificare a priori quanti possono essere i
casi di procedimenti giudiziari in corso.
Per quanto riguarda il primo oggetto, la variazione di bilancio
di previsione 2002 e pluriennale 2002-2004, si tratta di minori
entrate perché i contributi per gli eventi alluvionali sono stati
rimodulati e riformulati, dilazionando nel 2004 anziché concentrare
nel 2002-2003 i fondi stessi. Questo per richiesta del Ministero
dell'interno.
Président
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK