Consiglio Regionale della Valle d'Aosta - Oggetto del Consiglio n. 1864 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1864 del 14 febbraio 1991 - Resoconto
OGGETTO N. 1864/IX - Adeguamento della sottoscrizione
azionaria nel capitale sociale della Cooperativa Agricola Forza e
Luce di Gignod a r.l. ai sensi degli articoli 16, 4° comma, e 19
della legge regionale 23 aprile 1987, n. 34.
Presidente: Do lettura della proposta di deliberazione iscritta
al punto 33 dell’ordine del giorno.
IL CONSIGLIO
- richiamata la legge regionale 23 aprile 1987, n. 34;
- visto il parere delle Commissioni consiliari permanenti II e
IV;
delibera
1°) di approvare l’adeguamento della
sottoscrizione azionaria della Regione Autonoma della Valle
d’Aosta nel capitale sociale della Cooperativa
agricola Forza e Luce a r.l. di Gignod, mediante la sottoscrizione
di ulteriori 116.231 azioni per un ammontare di lire
486.930.000=;
2°) di imputare la relativa spesa per lire 300.000.000= al
residuo passivo n. 38225 del Bilancio di previsione della Regione
per l’anno 1990 (Fondo di lire 630.000.000= e
impegnato con deliberazione della Giunta regionale del 25 novembre
1988), e per le rimanenti lire 186.930.000= con imputazione al
capitolo 38225 del Bilancio di previsione della Regione per
l’anno 1990 che presenta la necessaria
disponibilità;
3°) di sottoscrivere l’erogazione della somma di
lire 486.930.000= alla condizione che la Cooperativa agricola Forza
e Luce a r.l. provveda alle seguenti modifiche del proprio
Statuto:
a) sia riservata alla Regione Autonoma Valle
d’Aosta la nomina di almeno un consigliere di
amministrazione e di almeno un membro effettivo del collegio
sindacale;
b) sia sostituito il termine "capitale" contenuto
nell’articolo 49 dello Statuto con il termine
"capitale sociale e riserve...";
c) sia uniformata la terminologia per la designazione del
capitale sociale utilizzando sempre la parola "azioni".
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
Come ho già avuto modo di anticipare in
Commissione, si tratta di adeguare la sottoscrizione, da parte
della Regione, fino al 35 per cento del capitale azionario della
Cooperativa agricola Forza e Luce di Gignod, ai sensi di legge.
Si è conclusa in senso positivo la discussione sulla valutazione
delle azioni, che nominalmente valgono 10.000 lire. Con una
deliberazione del Consiglio di amministrazione assunta nel maggio
1982, le azioni erano state rivalutate a 30.000 lire, con un
sovrapprezzo di 20.000 lire, e sono state vendute a quel prezzo dal
1° luglio 1982.
Al riguardo è stato anche acquisito il parere dello studio
Piaggio, che ritiene che la sottoscrizione possa essere fatta con
il valore di 30.000 lire per azione, a condizione che nel Consiglio
di amministrazione e nel collegio sindacale venga nominato un
rappresentante della Regione, uno per ogni organo della
cooperativa.
C’è in proposito anche il verbale di una seduta
del Consiglio di amministrazione della cooperativa, che dà la sua
disponibilità ad accettare quanto proposto.
A quanto era stato detto in Commissione, vorrei aggiungere
alcuni emendamenti di carattere puramente formale, che riguardano
la numerazione dei capitoli, nel senso che nel passaggio dal
bilancio del 1990, rispetto al quale era stata scritta la proposta
di deliberazione, a quello del 1991 sono cambiati i numeri dei
capitoli, per cui:
- al punto secondo del deliberato (seconda riga) il residuo
passivo n. 38225 diventa n. 35480;
- al punto secondo del deliberato (terza riga)
l’anno 1990 diventa 1991;
- al punto secondo del deliberato (sesta riga) il capitolo n.
38225 diventa n. 35480;
- al punto secondo del deliberato (ultima riga)
l’anno 1990 diventa 1991.
---
Si dà atto che l’Assessore alla Pubblica
Istruzione, Rusci, non partecipa alla discussione e alla votazione
dell’oggetto in esame.
---
Presidente:
Ha chiesto la parola il Consigliere Perrin;
ne ha facoltà.
Perrin (UV):
C’est peut-être une
formalité, mais dans le dernier alinéa de la partie explicative, on
dit que les 16.231 actions ont une valeur de 487.030.000.
Dans la partie délibérative on dit que ces mêmes actions ont une
valeur de 486 millions. Alors il faut voir si c’est
juste le premier ou le deuxième chiffre et corriger.
Presidente:
E’ giusta la cifra del
deliberato, per cui va corretta la cifra delle premesse della
deliberazione da 487 in 486 milioni.
Do lettura dell’emendamento proposto
dall’Assessore all’Industria,
Commercio, Artigianato e Trasporti, Fosson.
Emendamento
Bisogna effettuare i seguenti emendamenti alla parte finanziaria
della deliberazione.
a) Al punto secondo del deliberato (seconda riga) il residuo
passivo n. 38225 diventa residuo passivo n. 35480;
b) al punto secondo del deliberato (terza riga)
l’anno 1990 diventa 1991;
c) al punto secondo del deliberato (sesta riga) il capitolo n.
38225 diventa capitolo n. 35480;
d) al punto secondo del deliberato (ultima riga)
l’anno 1990 diventa 1991.
Presidente:
Do lettura della proposta di deliberazione
emendata.
IL CONSIGLIO
- richiamata la legge regionale 23 aprile 1987, n. 34;
- visto il parere delle Commissioni consiliari permanenti II e
IV;
- con gli emendamenti dell’Assessore
all’Industria, Commercio, Artigianato e Trasporti,
Fosson;
delibera
1°) di approvare l’adeguamento della
sottoscrizione azionaria della Regione Autonoma della Valle
d’Aosta nel capitale sociale della Cooperativa
agricola Forza e Luce a r.l. di Gignod mediante la sottoscrizione
di ulteriori 116.231 azioni per un ammontare di lire
486.930.000=;
2°) di imputare la relativa spesa per lire 300.000.000= al
residuo passivo n. 35480 del Bilancio di previsione della Regione
per l’anno 1991 (Fondo di lire 630.000.000= e
impegnato con deliberazione della Giunta regionale del 25 novembre
1988), e per le rimanenti lire 186.930.000= con imputazione al
capitolo 35480 del bilancio di previsione della Regione per
l’anno 1991 che presenta la necessaria
disponibilità;
3°) di sottoscrivere l’erogazione della somma di
lire 486.930.000= alla condizione che la Cooperativa agricola Forza
e Luce a r.l. provveda alle seguenti modifiche del proprio
Statuto:
a) sia riservata alla Regione Autonoma Valle
d’Aosta la nomina di almeno un consigliere di
amministrazione e di almeno un membro effettivo del collegio
sindacale;
b) sia sostituito il termine "capitale" contenuto
nell’articolo 49 dello statuto con il termine
"capitale sociale e riserve...";
c) sia uniformata la terminologia per la designazione del
capitale sociale utilizzando sempre la parola "azioni".
Presidente:
Se nessuno chiede la parola, pongo in
votazione la proposta di deliberazione emendata.testé letta.
Esito della votazione:
Presenti: 27
Votanti: 25
Favorevoli: 25
Astenuti: 2 (Dolchi e Faval)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK