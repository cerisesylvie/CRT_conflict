Consiglio Regionale della Valle d'Aosta - Oggetto del Consiglio n. 2377 del 18 aprile 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2377 del 18 aprile 2012 - Resoconto
OGGETTO N. 2377/XIII - Comunicazione di provvedimento
amministrativo di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2012/2014 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2012/2014;
Prende atto
della comunicazione della seguente deliberazione della Giunta
regionale:
Oggetto n. 581 in data 23 marzo 2012:
Prelievo
dai fondi di riserva correnti e investimenti del bilancio di
previsione della Regione per il triennio 2012/2014 ad integrazione
di stanziamenti di spese obbligatorie e conseguente modifica al
bilancio di gestione e al bilancio di cassa.
Presidente
- La parola al Consigliere Segretario
Rigo.
Rigo (PD)
- Grazie Presidente. Volevo porre una domanda
all'Assessore competente rispetto alla variazione di bilancio alla
nostra attenzione. L'oggetto si riferisce ad un accordo di
collaborazione fra l'Istituto superiore di sanità e la Regione per
la realizzazione di un programma che riguarda lo studio per
l'ampliamento dell'implementazione di un flusso informativo in tema
di protesi d'anca, un accordo definito con la deliberazione di
Giunta n. 1460/2010. Vorrei capire come mai si fa riferimento a
queste somme non trasferite all'Azienda, quando l'Azienda USL era
direttamente partecipe, tale accordo è stato firmato dal dottor
Amedeo Manuel Mancini, responsabile scientifico. Come mai con una
convenzione firmata nel 2010 adesso abbiamo la necessità di
restituire questi fondi e come mai non si sono utilizzati, quali le
ragioni? Nella convenzione infine si parla di 3.000 euro, mentre
qui ne sono segnati 2.101.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Come ha ricordato il collega Rigo, questa è
una richiesta da parte del Ministero di raccogliere una serie di
dati sugli interventi di protesi del ginocchio e protesi d'anca.
C'erano 3.000 euro a disposizione per istituire questo flusso,
sicuramente le darò una risposta più puntuale, verifico quello che
ha portato alla restituzione, ma probabilmente era necessaria solo
una parte del fondo di 1.000 euro per istituire tale flusso che è
stato chiesto da parte del Ministero. Mi informerò e le darò le
notizie necessarie. Grazie.
Presidente
- Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK