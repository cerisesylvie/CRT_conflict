Consiglio Regionale della Valle d'Aosta - Oggetto del Consiglio n. 2212 del 8 febbraio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2212 del 8 febbraio 2012 - Resoconto
OGGETTO N. 2212/XIII - Interpellanza: "Chiusura del servizio
di ludoteca dell'Ospedale Beauregard".
Interpellanza
Richiamata l'interpellanza oggetto del Consiglio n. 1517/XIII
del 15 dicembre 2010 e l'interrogazione oggetto del Consiglio n.
1783/XIII del 4 maggio 2011 relative al funzionamento della
ludoteca dell'ospedale Beauregard;
Considerato che l'Assessore alla Sanità ha dichiarato e poi
confermato l'impegno di mantenere in attività tale ludoteca
attraverso le organizzazioni di volontariato, con la prospettiva di
garantire il servizio con modalità di apertura quotidiana dal
lunedì al sabato;
Appreso invece con rammarico che il servizio di ludoteca
dell'ospedale Beauregard non è ad oggi attivo;
la sottoscritta Consigliera regionale
Interpella
l'Assessore competente per sapere per quali motivi il
servizio di ludoteca dell'ospedale Beauregard non è stato mantenuto
in funzione attraverso la prospettata gestione di tipo
"volontaristico".
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie Presidente.
Richiamata l'interpellanza del Consiglio del 15 dicembre 2010 e
l'interrogazione del Consiglio del 4 maggio 2011 relative al
funzionamento della ludoteca dell'Ospedale Beauregard; considerato
che l'Assessore alla sanità ha dichiarato e poi confermato
l'impegno di mantenere in attività tale ludoteca attraverso le
organizzazioni di volontariato, con la prospettiva di garantire il
servizio con modalità di apertura quotidiana dal lunedì al sabato;
appreso invece con rammarico che il servizio di ludoteca
dell'Ospedale Beauregard non è ad oggi attivo, volevamo sapere per
quali motivi ancora la ludoteca è chiusa. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Come ha ricordato la collega Fontana, la vicenda della ludoteca
si era conclusa l'anno scorso con il mio impegno, tramite l'Azienda
USL e coinvolgendo il CSV, di arrivare ad una gestione mediante
l'associazione di volontariato. Innanzitutto faccio presente che
come lo spazio gioco è sempre a disposizione delle famiglie, quindi
delle mamme e dei bambini qualora avessero voglia di usufruirne.
Ricordo che attualmente ci sono i volontari che lavorano in
biblioteca e l'Associazione dei medici del sorriso, che fanno,
anche se non tutti i giorni, azione di animazione presso il
Beauregard. L'anno scorso con il coinvolgimento del CSV la ricerca
e sono state trovate delle associazioni di volontariato, ma era
iniziato un progetto fra due associazioni di volontariato con il
CSV, non hanno ancora trovato l'accordo, né elaborato un progetto
che possa andare verso questa gestione che avevo detto io.
Ribadisco il mio impegno nel sollecitare a questo punto non
tanto l'USL, quanto le associazioni di volontariato poiché le
attività dipendono da loro e devono interagire al fine di garantire
il supporto alle attività della ludoteca. Ricordo che le
problematiche relative alla gestione del volontariato sono analoghe
in grossi ospedali come il Gaslini e il Regina Margherita.
Da evidenziare inoltre che abbiamo dei ricoveri, fortunatamente,
nel nostro ospedale brevi (2-3 giorni) perché, come si sa, i casi
gravi vengono inviati ad ospedali di terzo livello e non risultano
lamentele da parte dei genitori della chiusura della ludoteca. Come
sapete, l'Assessore è il primo a cui arrivano delle lamentele
quando ci sono delle criticità. Se da un lato quindi ritengo che
questo non sia un servizio essenziale, dall'altro porterò a termine
l'impegno riproponendo questa azione di volontariato all'interno
della struttura del reparto pediatrico, dall'altro, faccio presente
che l'USL in questi mesi è impegnata in organizzazioni più
importanti nell'ambito del Dipartimento materno-infantile come
l'organizzazione del reparto neonatale, eccetera, quindi c'erano,
rispetto alla ludoteca, delle priorità importanti. Di queste
priorità abbiamo discusso l'altra volta: è in corso la
riorganizzazione del Servizio ostetriche, eccetera, quindi tutto il
Dipartimento materno-infantile è oggetto di un'attenzione
particolare. Ricordo l'organizzazione di tutta la chirurgia
pediatrica, quindi ci sono una serie di argomenti sicuramente più
urgenti da portare avanti.
Sul discorso ludoteca ritorniamo con le associazioni di
volontariato a fare pressioni affinché si possa implementare
l'attività già esistente; ripeto ancora che uno spazio a
disposizione dei genitori c'è, del quale i bambini quando stanno
meglio possono usufruire. È chiaro - questo è stato il discorso che
ho fatto ultimamente con il primario - che abbiamo ricoveri molto
brevi, quindi tale spazio viene usufruito dai bambini che devono
sfortunatamente essere ricoverati per una settimana, dieci giorni.
Grazie.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Non sono affatto soddisfatta della risposta dell'Assessore,
perché sono tre volte che facciamo questa domanda sia noi che gli
amici dell'ALPE e ci era stato assicurato che questo servizio
veniva garantito, si era preso l'impegno. Adesso mi viene a dire
che non è un servizio urgente, che i bambini stanno ricoverati
pochi giorni, che non è essenziale. Io invece ho avuto delle
lamentele, mi è stato detto che era un servizio molto importante
proprio per i bambini. Adesso qui dobbiamo chiarire un paio di
cose...noi cosa facciamo? Diamo degli incentivi, fra l'altro
l'ultimo è stato dato il 16 gennaio al primario e, dopo tutte le
considerazioni che aveva fatto il collega Rigo, penso che questa
Giunta poteva anche decidere di non dare questi soldi, perché il
contratto non dice che è obbligatorio dare gli incentivi, ma dice
che può essere integrato ogni anno di un'ulteriore quota in ogni
caso non superiore al 20 percento. La cosa che voglio far notare è
che al punto i) è scritto:
"preso atto della necessità di
dichiarare la presente deliberazione immediatamente eseguibile al
fine di procedere con urgenza alla liquidazione di quanto
sopra"
; per dare un contributo alla direttrice, lo facciamo con
urgenza, con la stessa urgenza andiamo a chiudere i servizi. Adesso
sono veramente stufa, perché questi servizi non abbiamo nemmeno il
tempo di capire...in una settimana viene chiusa la ludoteca, come
pure il servizio delle donne che poi affronteremo, allora mi
chiedo: diamo degli incentivi per arrivare a degli obiettivi, una
volta che arriviamo agli obiettivi, li togliamo e diciamo che non
servono più, mi sembra una cosa dell'altro mondo!
Diciamo le cose chiare, è inutile che prendiamo degli incentivi
per i servizi se poi nell'arco di un mese li andiamo a chiudere!
Queste sono giustificazioni? Veramente Assessore, è un servizio per
i bambini, non devono pagare i bambini e le donne, ma faccia il
possibile affinché questo servizio venga erogato com'era prima,
perché con il volontariato lo sappiamo che non si può dare lo
stesso servizio! Oppure diciamo le cose chiare: che d'ora in poi
chiudiamo tutti i servizi e, se la gente è contenta così, ha
ragione anche lei: che si ribelli! Da parte mia però sono
indignata!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK