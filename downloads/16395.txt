Consiglio Regionale della Valle d'Aosta - Oggetto del Consiglio n. 2760 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2760 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2760/X Concessione, ai sensi della legge regionale 20
agosto 1993, n. 69, di un contributo di lire 73.000.000 alle
funivie Monte Bianco S.p.A. per l'allestimento di un'esposizione
permanente relativa ai cristalli del Monte Bianco.
Deliberazione Il Consiglio
Premesso che:
Il sig. Corrado Ferretti, Presidente della società Funivie Monte
Bianco S.p.A. di Courmayeur, ha presentato all'Assessorato
dell'Istruzione e della Cultura, con lettera in data 24 giugno
1997, una richiesta tendente ad ottenere un contributo per la
realizzazione di un'esposizione permanente di cristalli del Monte
Bianco;
La mostra, che verrà allestita a 3400 metri d'altitudine presso
la sede funiviaria di Punta Helbronner, si propone di mettere in
risalto la rarità ed il pregio di questi cristalli la cui storia, o
meglio, diversità non è stata ancora completamente studiata;
Per una maggiore comprensione del fenomeno dei cristalli,
l'esposizione dedicherà un'apposita sezione alla storia della
geologia;
La sede, di circa 85 metri quadri, sarà suddivisa in una zona di
accoglienza dove una hostess gestirà il rapporto con il pubblico
(vendita dei biglietti d'ingresso e distribuzione del materiale
esplicativo) e in una zona espositiva che sarà dotata tra l'altro
di mezzi audiovisivi per integrare la mostra con filmati e
testi;
Una parte dello spazio espositivo potrà essere destinato ad
eventuali iniziative dell'Amministrazione regionale;
La spesa preventivata ammonta a lire 147.203.000 così
suddivisa:
- allestimento spazio espositivo (realizzazione blocchi
espositivi modulabili, rivestimento pareti, bancone
accoglienza e impianto luci) L. 100.793.000
- installazione supporto video L. 23.800.000
- realizzazione filmato L. 19.635.000
- trasporto materiali (elicottero) L. 2.975.000
La società Funivie Monte Bianco S.p.A. ritiene di poter coprire
i costi di gestione con il ricavato della vendita dei biglietti (è
stato valutato un afflusso di pubblico pari a 30.000 unità
annue);
Il Servizio Attività Culturali dell'Assessorato dell'Istruzione
e della Cultura, ha provveduto all'istruttoria e alla valutazione
della domanda, ritenendola ammissibile a contributo, ai sensi
dell'articolo 3, comma 3 e dell'articolo 8, comma 1 della legge
regionale 20 agosto 1993, n. 69, tenuto conto dell'interesse
culturale della manifestazione;
La Giunta, su proposta dell'Assessore all'Istruzione e alla
Cultura ritiene pertanto opportuno aderire alla richiesta mediante
la concessione, ai sensi dell'articolo 3 comma 1 della legge
regionale n. 69/1993, di un contributo di lire 73.000.000, pari al
50 percento circa della spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche, assegnato al Servizio Attività Culturali
dell'Assessorato dell'Istruzione e della Cultura;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/99, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura, ai
sensi dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1993, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alle Funivie Monte
Bianco S.p.A. di Courmayeur (P. IVA 00617110077) di un contributo
di lire 73.000.000, pari al 50 percento circa delle spese
preventivate, per l'allestimento di un'esposizione permanente di
cristalli del Monte Bianco presso la sede funiviaria di Punta
Helbronner;
2) di impegnare la spesa di lire 73.000.000 (settantatremilioni)
con imputazione al capitolo 57260 ("Contributi ad Enti ed
Associazioni culturali ed educative per manifestazioni ed
iniziative culturali e scientifiche"), richiesta n. 3510, del
bilancio di previsione della Regione per l'anno 1997 che presenta
la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Président La discussion générale est ouverte. Quelqu'un demande
la parole?
On peut passer à la votation:
Conseillers présents, votants et favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK