Consiglio Regionale della Valle d'Aosta - Oggetto del Consiglio n. 2776 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2776 del 6 giugno 2017 - Resoconto
OGGETTO N. 2776/XIV - Interrogazione: "Riassegnazione di
alcuni lavoratori della Casa da gioco operanti presso il reparto
Chemin de fer".
Rosset (Presidente) -
Punto n. 7 dell'ordine del giorno.
Per la risposta, chiede la parola l'Assessore Chatrian, ne ha
facoltà.
Chatrian (ALPE) -
Nel rispondere al collega Cognetta vi
illustro quanto comunicato dall'azienda, in merito a cos'è successo
nel 2016 per quanto riguarda un numero di quattro risorse, quattro
dipendenti del reparto
Chemin
de fer
che sono stati
riassegnati ad altri reparti e precisamente al reparto Dadi, Punto
e Banco. Riprendo parte delle premesse perché altrimenti non si
capisce di cosa stiamo parlando: "considerato che anche la
distribuzione delle mance avrebbe, di conseguenza, dovuto seguire
lo stesso percorso e cioè essere distribuite secondo le modalità
del nuovo reparto di assegnazione Dadi, Punto e Banco; saputo che
ciò non è accaduto e che i lavoratori, pur essendo stati assegnati
al nuovo reparto e godendo delle indennità specifiche, continuano a
percepire le mance con contratto di Chemin de fer", il collega mi
chiede innanzitutto: "se la circostanza riportata in premessa è
vera" e poi "se alcuni lavoratori del reparto Dadi, Punto e Banco
hanno presentato un esposto per appropriazione indebita contro
ignoti".
Per quanto riguarda la prima domanda, con riferimento alle
premesse dell'interrogazione, alla società Casino non risulta alcun
accordo siglato in data 4 febbraio. L'accordo è stato siglato
successivamente a quella data dai Signori Buat, Grosjacques e Avati
e i rappresentanti sindacali, i Signori Borinato e Zonca, assistiti
dalle segreterie territoriali in data 9 febbraio 2016.
È stato firmato un verbale di accordo dove le parti hanno
definito i reparti nei quali, a partire dal 1° marzo 2016, i nove
lavoratori dello Chemin de fer sarebbero stati destinati. Sempre
l'azienda ci comunica che nell'accordo vengono definite le nuove
modalità operative che determinano la cessazione dell'operatività
del reparto Chemin de fer, ma garantiscono la continuità del gioco.
Si stabilisce inoltre che, quando verrà programmata l'apertura dei
tavoli di Chemin de fer, si attingerà da professionalità esistenti,
in primis
si ricorrerà ai nove lavoratori che sono stati
oggetto di riassegnazione, magari era già a conoscenza di questo
passaggio.
Altro elemento: il documento indica che due delle nove risorse
sono state destinate al reparto Dadi, Punto e Banco. Il passaggio
di altre due unità lavorative nel reparto Dadi, Punto e Banco è
avvenuto in una data successiva, quindi in due date diverse.
L'importo del terzo elemento evidenziato nel testo è relativo ai
lavoratori che sono inquadrati come quinto livello nel reparto
Dadi, Punto e Banco. La società precisa che i criteri di
suddivisione delle mance differiscono da reparto a reparto e si
tratta di una gestione interna indipendente dal contratto. Questo è
quanto mi riferisce l'azienda. L'azienda percepisce il 50 percento
delle mance prodotte, queste sì secondo contratto e funge da
sostituto d'imposta in base alle dichiarazioni ricevute dai vari
reparti.
Per quanto riguarda invece la seconda domanda, l'azienda
dichiara di non aver ricevuto alcuna comunicazione, né alcun
documento da cui risulti che alcuni lavoratori del reparto Dadi,
Punto e Banco abbiano presentato un esposto per appropriazione
indebita. Questo è quanto mi ha comunicato l'azienda 2016-inizio
2017.
Presidente -
Ha chiesto la parola il Consigliere
Cognetta, ne ha facoltà.
Cognetta (M5S) -
Assessore, comunico all'azienda, visto
che non lo sa, lo comunico io all'azienda, che la circostanza in
premessa è vera, perché l'ha affermato anche lei sostanzialmente, e
che è vero anche che alcuni lavoratori del reparto Dadi, Punto e
Banco hanno fatto un esposto per appropriazione indebita, perché
l'hanno fatto? Perché è assolutamente ingiusto ciò che sta
accadendo in quest'azienda su questo argomento specifico. Io prendo
dei lavoratori che hanno uno stipendio base più basso rispetto ai
lavoratori di un altro reparto, li sposto di reparto, gli adeguo lo
stipendio, quindi glielo alzo nel caso specifico, ma le mance
rimangono esattamente come prima: prendono più mance rispetto al
nuovo reparto in cui vanno a lavorare, e gli altri colleghi
chiaramente dicono: "ma questa cosa qui ci sembra un po' ingiusta".
Il fatto che la società continui a prendere il 50 percento è
normale, non si discute su questo: si discute sul fatto che se
un'azienda che dirige e gestisce dei lavoratori permette delle
ingiustizie di questo livello, e soprattutto le avalla e
soprattutto poi non riesce più a modificarle e a sistemarle, allora
forse siamo oltre la destrutturazione dell'azienda: siamo
all'incapacità totale di gestire, oppure a qualcuno di questi
lavoratori gli si sta facendo un favore molto grande per via di
qualche accordo o amicizia pregressa, è una di queste due però.
Allora un'azienda che è un'azienda, al di là dell'interesse
specifico aziendale, deve perseguire anche il fatto di creare un
clima di lavoro perlomeno accettabile e queste cose qui dovrebbe
perlomeno evitarle. È un anno che questi Signori percepiscono molte
più mance di quello che dovrebbero e gli stessi colleghi di reparto
invece molto meno. Se vi sembra una cosa giusta stare nello stesso
reparto, prendere 2 mila e passa euro lordi in più sullo stipendio
- perché questo è l'aumento: passando da
Chemin de fer
a
Punto e banco hanno ricevuto un aumento di 2 mila euro lordi circa
- e mantenere le mance del vecchio reparto, molto più alte... E
l'azienda dice: "io prendo il 50 percento, chi se ne frega del
resto!". L'azienda non può fare nulla? Allora non è un'azienda, è
la repubblica del Casinò! Anzi, è l'anarchia del Casinò: ognuno fa
come gli pare! È bella questa cosa, fanno gli accordi, poi ognuno
se li gestisce come vuole e andiamo avanti così. Poi, Assessore, di
questa cosa ne parliamo più avanti anche rispetto alla prossima
interpellanza.
Se non si riesce a gestire, allora forse non è il caso di andare
avanti, che ne dice? Siamo arrivati a questo livello. Spero che ci
abbiano sentito i dirigenti e l'Amministratore del Casinò, che così
magari prende qualche provvedimento, se poi non può prenderlo,
allora veramente qua abbiamo chiuso, dobbiamo dire che è
ingestibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK