Consiglio Regionale della Valle d'Aosta - Oggetto del Consiglio n. 300 del 26 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 300 del 26 maggio 1982 - Resoconto
OGGETTO N. 300/VII - RINNOVO DELLA COMMISSIONE REGIONALE PER
L'ARTIGIANATO.- Approvazione di mozione.
PRESIDENTE:
Do lettura della mozione presentata dal
Consigliere Minuzzo:
MOZIONE
VISTA la legge regionale 11.8.1976, n. 35, concernente:
"Proroga della durata in carica della Commissione regionale per
l'artigianato";
PRESO ATTO che tale legge demanda la durata in carica della
Commissione regionale per l'artigianato ai decreti legge proposti
dal Ministro dell'Industria, del Commercio e l'artigianato
CONSIDERATO che più volte le Organizzazioni Sindacali di
categoria in particolare da parte dell'Associazione Artigiani Valle
d'Aosta hanno chiesto il rinnovo della Commissione regionale per
l'artigianato;
VERIFICATO che la maggioranza degli eletti dalla componente
artigiana non ha più requisiti richiesti per poter essere eletta
nella Commissione regionale per l'artigianato;
DELIBERA
di impegnare la Giunta a:
1)
portare in Consiglio regionale un progetto di
abrogazione della Legge regionale 11.8.1976, n. 35;
2)
indire le elezioni per il rinnovo della Commissione
regionale per l'artigianato prevista dalla legge regionale
10.5.1957,
n.
2.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Questa mozione nasce dal fatto che
il rinnovo era già stato chiesto alle organizzazioni di categoria
ed io avevo già presentato delle interpellanze in tal senso; la
risposta dell'Assessore Chabod è sempre stata che la Commissione
regionale era prorogata automaticamente dai decreti del Ministro
all'Industria, Commercio ed Artigianato.
Concordando con l'Assessore questa mozione, in quanto
è
importante che la Commissione regionale sia sganciata dalle
proroghe previste dai decreti ministeriali, propongo due
emendamenti, che mi permetto di formulare a voce senza darli per
iscritto, in quanto si tratta di un emendamento soppressivo del
"VERIFICATO", che corrisponde all'ultimo comma della premessa, e di
tutto il secondo punto della parte deliberativa, poiché, come
giustamente mi faceva osservare l'Assessore, è impensabile
impegnare la Giunta ad indire nuove elezioni fintanto che non
esiste una nuova legge abrogativa di quella esistente. Mi permetto
di sollecitare l'Assessore affinché questa proposta sia presentata
al più presto in Consiglio.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Visto che abbiamo concordato con il
presentatore della mozione, la Giunta è d'accordo.
PRESIDENTE:
Metto in approvazione la mozione che viene
così emendata:
MOZIONE
VISTA la legge regionale 11.8.1976, n. 35, concernente:
"Proroga della durata in carica della Commissione regionale per
l'artigianato";
PRESO ATTO che tale Legge demanda la durata
in
carica
della Commissione regionale per l'artigianato ai decreti legge
proposti dal Ministro dell'Industria, Commercio ed
Artigianato;
CONSIDERATO che più volte le Organizzazioni Sindacali di
categoria in particolare da parte dell'Associazione
Artigiani
Valle d'Aosta hanno chiesto il rinnovo della Commissione regionale
per l'artigianato;
DELIBERA
di impegnare la Giunta a portare in Consiglio regionale un
progetto di abrogazione della legge regionale 11.8. 1976, n.
35.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK