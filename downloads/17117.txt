Consiglio Regionale della Valle d'Aosta - Oggetto del Consiglio n. 470 del 10 marzo 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula
Oggetto del Consiglio n. 470 del 10 marzo 1999 - Resoconto
SÉANCE DU 10 MARS 1999 (MATIN)
OGGETTO N. 470/XI Potenziamento dell'organico della Direzione
urbanistica e risultati dell'esame delle varianti ai piani
regolatori. (Interrogazione)
Interrogazione Richiamata l'interpellanza discussa in occasione
del Consiglio regionale del 23 settembre 1998;
Ricordato che con tale interpellanza si sollecitavano, da parte
della Giunta regionale, le opportune iniziative per mettere la
Direzione urbanistica in grado di esaminare tempestivamente ed
adeguatamente le varianti ai Piani Regolatori trasmesse dai
Comuni;
Sottolineata l'importanza del ruolo della Regione per un uso
corretto del territorio;
Al fine di conoscere le decisioni assunte in materia di
potenziamento dell'organico della Direzione urbanistica ed i
risultati dell'esame delle varianti ai Piani regolatori;
il sottoscritto Consigliere regionale
Interroga
l'assessore competente per sapere:
1) Se sono stati espletati i concorsi per i tre posti di 8°
livello da assegnare alla Direzione urbanistica;
2) La data in cui la Conferenza di pianificazione ha esaminato
le 12 varianti sostanziali presentate dai Comuni prima del 14
agosto 1998;
3) Quante e quali varianti non sostanziali sono state adottate
dai Comuni dal 14 agosto ad oggi e se la Direzione urbanistica ha
formulato in ognuna di esse le osservazioni previste dalla legge
regionale.
F.to: Curtaz
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) Per quanto concerne l'espletamento del concorso per
i preposti di VIII livello da assegnare alla Direzione urbanistica,
il bando è stato in pubblicazione dal 2 febbraio al 4 marzo, la
Giunta ha nominato la commissione l'8 marzo, presumibilmente il
concorso verrà espletato nel prossimo mese di aprile.
Per quanto riguarda le 12 varianti sostanziali presentate dai
comuni prima del 14 agosto 1998 - darò al Consigliere poi il
dettaglio, non sto a leggere, mi limito a riassumere il dato -,
tutte le varianti sostanziali sono state valutate dalla Conferenza
di pianificazione nei termini anche se in zona Cesarini; una
ancora, quella di Fénis per la precisione, deve essere valutata, ma
i 150 giorni, comprese le sospensioni dovute alla richiesta di
aggiornamento o di completamento della documentazione, scadono il
1° maggio 1999, quindi la data è ancora da fissare.
Per quanto riguarda le varianti non sostanziali, sono pervenute,
dopo l'approvazione da parte dei comuni, complessivamente 36
varianti non sostanziali. Di queste, 27 hanno avuto i termini
scaduti e per tutte queste 27 la Direzione urbanistica ha formulato
le osservazioni di rito previste dalla normativa; per le altre 9 i
termini non sono scaduti per cui le osservazioni verranno formulate
prima della scadenza del termine.
Darò copia del dettaglio al Consigliere.
Président La parole au Conseiller Curtaz.
Curtaz (PVA-cU) Mi dichiaro soddisfatto della risposta
ricevuta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK