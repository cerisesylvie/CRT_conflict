Consiglio Regionale della Valle d'Aosta - Oggetto del Consiglio n. 1789 del 2 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1789 del 2 febbraio 2016 - Resoconto
OGGETTO N. 1789/XIV - Reiezione di mozione: "Redazione di un
piano per la raccolta dati sugli impianti termici in funzione nel
territorio valdostano".
Viérin M. (Presidente) -
Punto n. 36 dell'ordine del
giorno. Per l'illustrazione, la parola al collega Roscio.
Roscio (ALPE) -
Grazie Presidente.
In maniera molto sintetica perché su questo tema abbiamo già
discusso più volte, ci siamo già confrontati anche con l'Assessore
Donzel su queste tematiche più di una volta. La mozione prende
spunto da un'interpellanza che abbiamo fatto, la raccolta dei dati
sugli impianti termici nella nostra regione ancora oggi, nonostante
tutte le iniziative che sono state fatte, è incompleta, quindi
carente soprattutto dal punto di vista di un dato non raffinato, ma
un dato piuttosto macro per poter poi prendere delle decisioni di
pianificazione, che sono quelle che danno più risultati quando si
parla di temi ambientali, quindi di inquinamento. In base a questo,
la nostra richiesta, su cui vorremmo che ci si esprimesse, è
trovare un sistema che noi abbiamo individuato in una semplice
comunicazione, quindi senza richiedere l'intervento di tecnici che
facciano delle certificazioni accurate, ma una comunicazione
semplice del proprietario della casa, che quindi è perfettamente a
conoscenza dell'impianto termico che ha a casa sua, per avere un
panorama non definito, non di dettaglio, ma un panorama completo ed
esaustivo su come sono gli impianti termici in tutta la regione.
Questa cosa avrebbe il vantaggio che, pur non avendo
un'informazione molto puntuale, potrebbero essere raccolti a costo
zero dati e potrebbero popolare una base dati di informazioni in
maniera molto veloce, invece, lavorando in maniera molto raffinata
e molto dettagliata per popolare il catasto energetico come prevede
la legge, ci vorrebbero degli anni ed è proprio qui la questione:
noi non possiamo perdere ulteriore tempo per andare avanti su
questo.
In seconda battuta vi è un'altra questione: quella di cercare di
promuovere e anche incentivare, d'altronde delle risorse sono state
messe in campo dall'Amministrazione proprio a seguito della legge
n. 13 per dismettere gli impianti più inquinanti, quelli che
viaggiano con combustibile più inquinante come l'olio combustibile
e la nafta. Anche su questo noi vorremmo una rapidità nella
decisione, cioè fare in fretta per riuscire ad arrivare ad ottenere
il risultato. È per quello non c'è solo la dismissione, ma noi
crediamo che sia utile anche l'incentivo per riuscire a fare
questo.
Il quadro complessivo di tutto questo noi lo vediamo nel piano
energetico ambientale regionale, dove le iniziative - per ritornare
all'importanza della pianificazione - dovrebbero andare non solo su
un settore dell'energia, ma dovrebbero contemplare qualcosa di
integrato in tutti i settori, cioè tre grandi tematiche: la
produzione di energia e il riscaldamento domestico, la
climatizzazione in generale e la mobilità. Questi temi sono stati
già dibattuti e probabilmente ci ritorneremo, ma giusto giusto oggi
una piccola notizia: il Ministro Galletti sulla mobilità ha
annunciato che, prendendo spunto dalle risorse che nel collegato
ambientale venivano destinate, vuole sbloccare alcune decine di
milioni di euro proprio sulla mobilità elettrica. Ragionare però
solo su questo non è sufficiente, è importante ma non è
sufficiente, bisogna cercare di fare altre iniziative su anche gli
altri due grossi temi, cioè il riscaldamento e la produzione di
energia. Senza un approccio che sia complessivo di queste tematiche
si rischia di fare quello che si è sempre fatto, cioè sui temi
ambientali si ritorna, si ragiona e si dispongono le risorse solo
quando ci sono le emergenze. Oggi il tema aria, delle polveri e
quindi, di conseguenza, delle malattie dei bambini, delle malattie
delle fasce più deboli della popolazione ritorna in auge e tutti
sono agitati per la questione del particolato e quindi bisogna
trovare risorse, ma se domani dovesse piovere, nessuno più si
preoccuperebbe della questione, dimenticando che magari la pioggia
non fa sparire le polveri, ma le abbatte al suolo, quindi il
problema non viene risolto, ma viene solo posticipato e spostato da
un'altra parte.
Noi teniamo molto all'approccio in modo che sia complessivo e
non puntuale e con questa mozione noi chiedevamo di avere dei
risultati veloci, che, anche se grossolani, possano dare
indicazioni importanti al decisore politico che deve poi mettere in
campo le scelte e indirizzare l'azione dell'Amministrazione.
Grazie.
Presidente -
Grazie collega. Chi chiede la parola? La
discussione generale è chiusa. La parola all'Assessore Donzel.
Donzel (PD-SIN.VDA) -
Grazie Presidente.
Caro collega, la questione che lei pone è importantissima,
abbiamo già avuto modo di confrontarci e sono naturalmente a
disposizione anche della commissione per un ulteriore
approfondimento su questo tema. Lei ha detto: "facciamo in fretta a
raccogliere dei dati", cioè obblighiamo tutti i cittadini a nuova
burocrazia quando per tutta la mattinata abbiamo detto di ridurre
la burocrazia. Noi chiediamo ai cittadini un ulteriore aggravio,
anche se lei dice che è una semplice dichiarazione, andiamo in
tutte le case, mandiamo i messi dalla signora anziana a farle
compilare un foglio e il giorno dopo passerà il manutentore che a
sua volta compilerà una dichiarazione puntuale da mettere nel
catasto energetico. Noi abbiamo avviato un catasto energetico che è
arrivato ad un sesto della raccolta dati, stiamo raccogliendo i
dati sulla base delle nuove indicazioni ministeriali, per andare ad
implementare la certificazione e avere un catasto preciso avendo
fatto tutto un lavoro negli anni passati di formazione.
Lei ha detto: "ad un certo punto bisogna decidere", ma noi
abbiamo già deciso: qui è il punto. Quel dato cosiddetto
"grossolano", che pure sarebbe importante per il decisore politico,
serviva ieri, ma ieri, l'anno scorso abbiamo fatto la legge n.
13/2015, abbiamo detto: "investiamo in modo significativo sulla
riqualificazione energetica". Il decisore quindi ha scelto e non
abbiamo scelto solo sulla mobilità elettrica, dove il Governo
sblocca nel momento in cui già il collega Marquis aveva già fatto
partire il piano della mobilità elettrica. Noi quindi siamo avanti,
non abbiamo aspettato il problema, lo stiamo in qualche modo
aggredendo. Le avevo sottolineato l'altra volta quest'aspetto. In
commissione avevo dichiarato che il Governo regionale sta
accogliendo proprio il suggerimento venuto dal suo gruppo di non
fare solo macro interventi, ma di consentire un canale che permetta
anche la semplice sostituzione degli impianti.
La volontà quindi è attraverso un'informazione di sensibilizzare
i cittadini che ci sono delle risorse importanti - e parliamo
complessivamente di un investimento di 12 milioni di euro - per
favorire la riqualificazione energetica. Lo facciamo in un'ottica
che non sia sanzionatoria, brutale, cioè di non andare da una
persona che magari è in difficoltà economica, che magari sta già
per chiudere l'albergo, a dirgli: "o cambi la caldaia o ti do una
multa", piuttosto lo avvisiamo della possibilità di risparmiare, di
riqualificare, cioè di andare in un'ottica che, fra l'altro,
abbiamo condiviso in commissione, perché, quando siamo andati in
commissione, ci è parso di sentire che c'era anche un certo
apprezzamento su questa cosa. Io ho dei dati ARPA dalla
Valtournenche, dalla Valle di Gressoney, Aosta, eccetera, nel giro
di un anno su 30 condomini che avevano la nafta 20 sono passati a
gasolio, al metano o si stanno collegando al teleriscaldamento,
quindi si sono convertiti, sono forse già soltanto 8 o 10, cioè
tutti hanno capito le indicazioni. Noi stiamo cercando di fare
un'azione di promozione, di aiutare chi va in quella direzione
senza arrivare in una maniera sanzionatoria. Il dato grossolano nel
momento in cui già c'è un catasto energetico che sta crescendo - e
lei ha ragione bisogna lavorarci e implementarlo - mi sembra che
avere due raccolte dati...in questo momento dove la decisione
politica ormai è presa: "andiamo a finanziare la riqualificazione
energetica", mi sembra quindi un dato che non sarebbe
significativo, salvo andare nella direzione di mettersi a dare
sanzioni quando invece l'azione è quella promozionale. Tengo a
precisare che, laddove l'impianto è a nafta, è soggetto a controlli
e a verifiche continue e, nel caso in cui le emissioni non siano
corrette, è tenuto obbligatoriamente a metterlo in regola,
quindi...come dire? c'è una vigilanza, un'attenzione su questo
tema. Dovevamo partire negli anni passati, ma adesso siamo partiti,
quindi, da questo punto di vista, l'atteggiamento è di astensione,
perché le cose si stanno facendo.
Presidente -
Grazie Assessore.
Qualcuno chiede la
parola? La parola al collega Roscio.
Roscio (ALPE) -
Grazie.
Per precisare meglio il nostro pensiero. È vero che il gruppo
ALPE ha lavorato già con il precedente Assessore per arrivare a
cercare di fare quanto meglio possibile, quindi portare delle leggi
quanto più applicabili e quanto applicabili al meglio per riuscire
a lavorare nella riqualificazione energetica e alcuni principi sono
stati condivisi. È altrettanto vero che però noi avremmo voluto
qualcosa in più e quel qualcosa in più ovviamente noi ci
permettiamo di insistere ancora per cercare di ottenerlo.
Noi su alcune cose che sono state dette non siamo completamente
d'accordo, nel senso che noi abbiamo chiesto di raccogliere dati in
maniera rapida per non perdere dei dettagli di informazione, ma non
con l'intento di aggravare la burocrazia, anzi cercare il modo più
semplice possibile per non caricare né di costi, né di altri
adempimenti proprio i cittadini: è per quello chiedevamo una
semplice comunicazione, poi su come realizzare questo si può
discutere. Il problema è che non crediamo che sia vero che prima
passa il messo e raccoglie il macro dato e domani passerà il
manutentore. Il problema, a nostro avviso, è che oggi passa il
messo, ma il manutentore passerà fra uno o due anni e con questo il
popolamento dei dati viene dilazionato nel tempo. Un sesto dei dati
complessivi - qui si parla di dati, non di interventi sugli
impianti - è circa il 15 percento del totale. Noi oggi quindi
abbiamo una visione non proprio centrata sulla realtà vera del
patrimonio immobiliare regionale. La cosa su cui noi vorremmo
concentrarci maggiormente e su questo se non c'è la condivisione
delle azioni da fare...visto che noi abbiamo un ruolo di minoranza,
voi di maggioranza, altro non ci resta che sollecitare e aspettare
per vedere come e quando arriveranno i risultati che voi ritenete
che arriveranno, quindi da quel lato altro non possiamo fare.
L'Assessore ha detto: "stiamo aggredendo il problema". Noi come
ruolo di minoranza non possiamo fare altro che dire: "va, bene
state aggredendo con metodi che noi avremmo utilizzato
diversamente", noi abbiamo un ruolo di vedere cosa succederà e poi
eventualmente risollecitarvi.
Non vi è nessuna intenzione dal nostro punto di vista in questa
fase di andare a fare sanzioni per la popolazione, noi valutiamo
positivamente il fatto che siano stati messi 12 milioni di euro per
fare interventi di riqualificazione, avremmo voluto che questi 12
milioni...e di questo abbiamo già discusso in commissione, lei ha
detto che era necessario fare così e tarare successivamente meglio
per fare in fretta, su questo aspettiamo, vedremo poi se avrà avuto
ragione.
Per quanto concerne gli impianti a nafta, ma anche ad olio
combustibile, o anche più obsoleti, il dato ARPA dice che in
maniera naturale questi impianti stanno andando alla morte. Noi
avremmo preferito che alla morte naturale si praticasse un po' di
eutanasia, nel senso che avremmo voluto dare un'accelerazione anche
alla dipartita di questi impianti, che comunque sono inquinanti e
anche antieconomici, perché, anche se lavorassero bene, comunque
lavorerebbero peggio delle moderne caldaie, che hanno altri
accorgimenti, quindi la loro efficienza è molto più alta, essendo
un'efficienza molto più alta, a parità di benessere per gli
abitanti inquinano di meno, ma rendono di più anche dal punto di
vista economico.
Il problema poi non si risolve solo parlando di dati e di
impianti più o meno inquinanti, forse bisognerebbe affrontare il
problema in maniera più complessiva. Mi rendo conto che sia
difficile, perché nel problema più complessivo c'entrano sì le
attività produttive e i trasporti, ma poi c'entrano anche le
attività agricole, su cui bisognerebbe fare delle riflessioni per
vedere di trovare dei sistemi alternativi, per esempio, agli
abbruciamenti. Questo è un problema complesso, mi rendo conto,
perché si va contro anche a tradizioni e soprattutto per non avere
implicazioni economiche importanti e onerose sia a carico dei
cittadini, ma anche a carico dell'Amministrazione e, di
conseguenza, sui cittadini, bisogna poi trovare delle soluzioni che
siano praticabili ed economicamente sostenibili.
Presidente -
Grazie collega. Possiamo passare alla
votazione. Dichiaro aperta la votazione. La votazione è chiusa.
Presenti: 34
Votanti: 7
Favorevoli: 7
Astenuti: 27 (Baccega, Bertschy, Bianchi, Borrello, Donzel,
Fabbri, Farcoz, Follien, Fontana, Fosson, Gerandin, Grosjean,
Guichardaz, Isabellon, La Torre, Marguerettaz, Marquis, Nogara,
Péaquin, Perron, Restano, Rini, Rollandin, Rosset, Testolin,
Laurent Viérin, Marco Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK