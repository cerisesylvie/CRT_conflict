Consiglio Regionale della Valle d'Aosta - Oggetto del Consiglio n. 112 del 11 marzo 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 112 del 11 marzo 1981 - Resoconto
OGGETTO N. 112/81 - NOTIZIE DEGLI ORGANI DI INFORMAZIONE CIRCA
LA CHIUSURA DI STAZIONI INVERNALI DELLA VALLE D'AOSTA.
(Interrogazione)
Presidente
- Do lettura dell'interrogazione in oggetto
presentata dal Consigliere Pedrini:
INTERROGAZIONE
Il sottoscritto Consigliere regionale liberale, avendo
appreso e dalle telecomunicazioni ed in particolare dalla stampa
nazionale che tranne gli impianti funiviari per le piste di sci di
Pila - Courmayeur e Breuil tutti gli altri nella settimana 16/22
febbraio 1981 erano chiusi;
INTERROGA
L'Assessore al Turismo per sapere chi trasmette tali falsi
dati delle nostre stazioni invernali, visto, tra parentesi, che
altri impianti sono funzionanti tra cui tutti quelli di Gressoney,
e quali misure lo stesso intende prendere al fine di evitare queste
tendenziose notizie che non solo danneggiano gli impianti ed il
lavoro di varie altre località valdostane, ma giungono in un
momento particolare per dette località che già tanti danni
finanziari hanno avuto per la parziale mancanza di neve.
Presidente
- La parola all'Assessore al Turismo,
Pollicini.
Pollicini (DP)
- Si è trattato certamente di un episodio
preoccupante, anche perché c'è stata una diffusione a livello
nazionale, vuoi attraverso il giornale parlato, vuoi attraverso
quello scritto, che ha per lo meno sorpreso per la tempestività e
l'ampiezza di spazio - che normalmente a noi non viene mai
riservata neanche per notizie importanti e di un certo peso - e che
in quell'occasione mirava a mettere in evidenza situazioni non vere
esistenti nella nostra Regione. Noi siamo intervenuti, abbiamo
individuato la provenienza di questa notizia, che è di un organo di
informazione non presente nella nostra Regione, e comunque siamo
convinti che con molte probabilità non avranno più a ripetersi
interventi di questo tipo, per lo meno sospetti.
Presidente
- Ha chiesto di parlare il Consigliere
Pedrini. Ne ha facoltà.
Pedrini (IPLI)
- Grazie, signor Presidente; mi ritengo
soddisfatto della risposta e mi auguro che cose simili non
avvengano più perché in un momento già molto critico si è creato
dell'altro malumore; effettivamente con la neve che abbiamo avuto,
anzi, che non abbiamo avuto, per essere più precisi, eravamo tutti
quanti in uno stato di grande preoccupazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK