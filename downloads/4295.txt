Consiglio Regionale della Valle d'Aosta - Oggetto del Consiglio n. 637 del 15 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 637 del 15 dicembre 1981 - Resoconto
OGGETTO N. 637/81 - COMUNICAZIONE DEL TESTO DELL'ORDINE DEL
GIORNO APPROVATO DALLA CONFERENZA DEI CAPIGRUPPO SUI FATTI DI
POLONIA.
Presidente
- Comunico il testo del suddetto ordine del
giorno:
ORDINE DEL GIORNO
I Capigruppo del Consiglio regionale della Valle d'Aosta, a
seguito del dibattito svoltosi nella seduta del 15 dicembre
1981,
PREOCCUPATI per la proclamazione dello stato d'assedio in
Polonia, che interrompe bruscamente e drammaticamente un complesso
tentativo di rinnovamento delle basi politiche e sociali in quel
Paese, avviato con il riconoscimento del sindacato autonomo
Solidarnosc e con il dialogo tra le principali componenti
politiche, religiose e sociali del Paese;
NEL CONDANNARE ogni forma di repressione e di soffocamento
delle libertà politiche e civili in ogni parte del mondo, forme
derivanti da una logica dei blocchi che tende ad impedire lo
sviluppo autonomo dei popoli e a cancellarne le diversità;
RICONFERMANO la propria solidarietà al popolo polacco, che
tante sofferenze ha patito nella sua lunga storia, auspicando che
la sua lotta per il rinnovamento politico e democratico abbia
sblocchi positivi, nell'interesse della pace europea e
mondiale;
CHIEDONO che le misure repressive in atto in Polonia vengano
ritirate e che vengano ripristinate le libertà civili e sindacali,
con il rilascio di tutti i cittadini arrestati per ragioni
politiche e sindacali;
AUSPICANO che nessuna interferenza da parte di altri paesi
intervenga ad aggravare la crisi polacca, con la possibilità di
drammatici ed incontrollabili pericoli per la pace mondiale e che
il popolo polacco possa risolvere autonomamente e pacificamente i
propri problemi.
Presidente
- Come ho già annunciato stamattina al
Consiglio, il Consigliere Minuzzo aveva dato la sua adesione, come
Partito Socialdemocratico, a quel documento che il Consiglio nella
sua interezza avesse ritenuto di formulare.
La Presidenza propone che l'ordine del giorno sia mandato
all'Ambasciatore di Polonia a Roma. Mi sembra che non ci siano
altri interlocutori.
In extremis, se il Consigliere Berti ritiene di prendere in
esame il documento e sottoscriverlo, possiamo dire che il Consiglio
all'unanimità (per mandato fiduciario il Consigliere Minuzzo e per
sottoscrizione, se Berti la firma) ha presentato questo ordine del
giorno steso in modo unitario dai Capigruppo, che sarà inviato
all'Ambasciatore di Polonia a Roma.
L'altra comunicazione riguarda una documentazione a cura
dell'Assessorato al Turismo che viene consegnata ai Consiglieri. Si
tratta del catalogo di Marino Marini, del calendario e del
programma della Coppa del Mondo.
Per evitare doppie consegne e buste, informo i colleghi
Consiglieri che entro questa sera questi documenti saranno
contenuti in una cartellina messa nelle rispettive caselle postali
di ogni Consigliere.
Detto questo, possiamo passare alla trattazione dell'oggetto n.
16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK