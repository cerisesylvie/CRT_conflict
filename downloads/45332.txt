Consiglio Regionale della Valle d'Aosta - Oggetto del Consiglio n. 2105 del 15 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2105 del 15 dicembre 2022 - Resoconto
OGGETTO N. 2105/XVI - Interpellanza: "Apertura dei centri
traumatologici nelle località turistiche e informazioni sui
protocolli comportamentali per gli ambulatori dei medici di
assistenza primaria".
Bertin (Presidente) -
Punto n. 43. Per l'illustrazione
dell'interpellanza, la parola al consigliere Baccega.
Baccega (FI) -
Quest'interpellanza era stata elaborata
nel mese di novembre, quindi forse qualche passaggio è già stato
fatto per cercare di dare delle risposte, comunque le criticità
rimangono all'ordine del giorno. È chiaro che, per garantire
un'adeguata assistenza medica sul territorio della nostra Regione,
e soprattutto per evitare, come dice il piano salute e benessere
sociale, questo continuo e devastante accesso al Pronto Soccorso
del Parini con tutte le problematiche che ci sono state e che
abbiamo letto nei diversi
media
attraverso alcune lamentele
di cittadini che stanno ore e ore sulle barelle nonostante il
grande impegno del personale medico e infermieristico che ho avuto
modo di apprezzare personalmente del Pronto Soccorso, evidentemente
di più non si può fare, oggi anche il Pronto Soccorso pediatrico è
fortemente in difficoltà, è chiaro che la stagione è quella che
è.
Vero è che gli ambulatori ad accesso diretto hanno in qualche
modo cercato di alleggerire, ma questo non è sufficiente, e questo
è anche legato al fenomeno sempre dibattuto da anni ormai
dell'appropriatezza delle prestazioni e sulla necessità di
coinvolgere sempre di più i medici di medicina generale sul tema
proprio dell'appropriatezza. Il concetto, una volta noto, troppo
spesso perseguito, per fortuna, non da tutti, era: "allora vado al
Pronto Soccorso". Nei giorni scorsi è stato davvero difficile
scegliere un medico di base, a me personalmente ne hanno attribuito
d'ufficio uno ucraino, ma va bene lo stesso, quindi un medico di
medicina generale è diventato un lungo percorso a ostacoli. Alcuni
mesi fa in questo Consiglio si era parlato di oltre 4.500 cittadini
in attesa di essere assistiti, probabilmente ero uno di quelli e,
nonostante la delibera che è stata recentemente approvata sulle
zone disagiate e anche sulla possibilità di innalzare il massimale
dei pazienti a 1.800 da parte dell'USL... ma anche la notizia che
cinque nuovi medici iscritti al corso triennale di formazione in
medicina generale che dovevano essere incaricati... ora non so se
nel mese e mezzo che è passato sono stati incaricati come medici di
famiglia, si parlava di dicembre o forse gennaio, questo
l'Assessore ce lo dirà sicuramente... comunque gli accessi al
Pronto Soccorso continuano a essere troppi, certamente la stagione,
la struttura è fortemente in difficoltà e crediamo che si debba
intervenire per evitare di finire sui giornali con queste
lamentele. Soprattutto dopo il
post
pandemia ci sono state
ulteriori difficoltà, i medici di medicina generale non visitano
quasi più, non vanno a casa dei pazienti, gli ambulatori hanno
delle restrizioni che forse erano determinanti nel 2020, si
rifacevano all'ordinanza 115 del 18 marzo 2020, ma questa
ovviamente non è più in vigore, però su alcuni ambulatori era
apparso ancora quel cartello.
Secondo noi, si rende necessario individuare un protocollo
comportamentale per dare risposte certe ai pazienti, risposte
univoche soprattutto, non che in uno studio ci si comporta in un
modo e in un altro studio ci si comporta nell'altro. Avevamo anche
affrontato la questione che riguardava i compensi, in Commissione
qualcuno dei sindacati ci ha detto che i medici sono poco
retribuiti, sono poi entrati in campo tutta una serie di accordi
integrativi, da quelli del 2021 credo che ce ne siano ulteriori nel
2022, io credo che sarebbe opportuno sapere quanti accordi sono
stati siglati nel 2021/2022 con i medici di medicina generale e
quale incremento di costi
pro capite
ha determinato questi
accordi.
Infine - questo è l'ultimo punto anche se è il titolo
dell'interpellanza - "considerato l'avvio della stagione invernale
dello sci, se saranno attivati e quando, i centri traumatologici
che, da sempre, erano stati istituiti per l'intera stagione
invernale". Suppongo che siano stati avviati ma ce ne darà
sicuramente conferma l'Assessore.
Presidente -
Risponde l'assessore Barmasse.
Barmasse (UV) -
Intanto la ringrazio perché giustamente,
da mio predecessore come Assessore alla sanità, sa perfettamente
che una delle problematiche è anche quella dell'eccesso di
prescrizioni, di invio dei pazienti al Pronto Soccorso, questo è
uno dei problemi che si somma all'attuale congiuntura di carenza di
medici, però questo determina un sovraffollamento a livello del
Pronto Soccorso e anche un tasso di ospedalizzazione, cioè di
ricovero dal Pronto Soccorso piuttosto elevato per il nostro
nosocomio ma sul quale è molto difficile andare a influire, un po'
per la conformazione della nostra regione, che è una regione
montana, quindi con difficoltà a volte a mandare i pazienti dal
Pronto Soccorso a casa proprio per la struttura orografica della
nostra Regione e poi ovviamente sono delle decisioni strettamente
professionali in cui c'è la responsabilità del singolo, quindi è
molto difficile andare a influire, però è un dato di fatto che noi
abbiamo una percentuale molto alta di ricoveri.
Arrivando invece alle domande dell'interpellanza, sulla prima,
mi chiede un protocollo comportamentale o disposizioni comuni. Per
gli ambulatori medici, l'ordinanza del Presidente della Regione, la
115 a cui lei fa riferimento in data 19 marzo, è stata revocata con
la successiva ordinanza del Presidente della Regione, la 327 in
data 8 agosto 2020, con decorrenza 10 agosto 2020, per cui in
generale le modalità di accesso agli ambulatori medici, salvo il
primo periodo dell'emergenza da Covid-19 per cui erano state
dettate severe limitazioni, devono oggi seguire le disposizioni
dell'accordo collettivo nazionale. Preciso poi che per i medici
convenzionati non sono previsti dalle normative vigenti specifici
protocolli clinici a livello convenzionale, ma l'adesione a quelli
concordati in ogni ASL. Secondo i principi del Governo clinico, si
seguono i PDTA dell'USL Valle d'Aosta, i quali sono anche
consultabili ovviamente sul sito internet dell'Azienda. Quanto ai
requisiti strutturali, l'articolo 35 dell'ACN definisce i medesimi
per gli studi dei medici di assistenza primaria e dei pediatri di
libera scelta, i quali, com'è noto, sono considerati alla stregua
di attività in regime libero professionale. Analogamente l'ACN
stabilisce l'apertura oraria minima in base al numero di assistiti
e le modalità di regolamentazione degli accessi. Infine, se ci si
riferisce al comune di apertura degli studi, essi vanno aperti
all'interno dei comuni dell'ambito territoriale a scelta del
medico; unico strumento delle ASL è la pubblicazione della carenza
con l'indicazione preventiva del comune in cui è necessario e
richiesta obbligatoriamente l'apertura di un ambulatorio. Tale
possibilità vincolante viene sempre utilizzata dall'USL tutte le
volte ove ne ricorra la necessità.
Per quanto riguarda invece l'elenco degli accordi integrativi
regionali per i medici di medicina generale approvati nel
2021/2022, elenco di seguito gli AIR approvati per l'attività dei
medici di assistenza primaria, dai più recenti, andando indietro
nel tempo, informando che tutti gli accordi integrativi sono
pubblicati sul sito della Regione alla pagina sanità:
- deliberazione della Giunta regionale n. 1272 del 27 ottobre
2022: "Approvazione dell'accordo integrativo regionale zone
disagiate e disagiatissime e innalzamento del massimale di scelta
nelle zone in cui la carenza non consente di garantire
l'assistenza", cioè 1.800 mutuati, sottoscritto in data 25 ottobre
2022 in applicazione dell'accordo collettivo nazionale per la
disciplina dei rapporti con i medici di medicina generale reso
esecutivo in data 28 aprile 2022 ai sensi dell'articolo 8 del
decreto legislativo 502/1992, quest'accordo è ancora in fase di
applicazione, quindi non abbiamo ancora la possibilità di
rendicontarlo;
- deliberazione della Giunta regionale n. 837 del 18 luglio
2022: "Approvazione degli accordi integrativi regionali
sottoscritti in data 15 luglio 2022 in applicazione degli accordi
collettivi nazionali per la disciplina dei rapporti con i medici di
medicina generale, resi esecutivi in data 23 marzo 2005 e 28 aprile
2022";
- un accordo integrativo regionale a integrazione dell'articolo
1, ambulatori di medici di assistenza primaria ad accesso diretto
dell'AIR, sottoscritto in data 18 gennaio 2018 e approvato con DGR
114/2018, comunque una spesa lorda ad oggi di euro 51.023;
- accordo integrativo regionale e presa d'atto della limitazione
del massimale di assistiti in carico per gli iscritti al corso di
formazione specifica in medicina generale che partecipano
all'assegnazione degli incarichi convenzionali stabiliti dal DL
24/2022 e conferma del compenso per l'attività del medico di
medicina generale che svolge funzioni di
tutor
delle
attività didattiche nell'ambito del corso di formazione, la spesa
annuale lorda è di 25.215 euro.
- deliberazione della Giunta regionale n. 770 del 4 luglio 2022:
"Approvazione dell'accordo integrativo regionale: "Proroga
obiettivi fondo per programmi di attività finalizzati al governo
clinico dell'AIR 27 luglio 2020", sottoscritto in data 22 giugno,
in applicazione dell'accordo collettivo nazionale per la disciplina
dei rapporti con i medici di medicina generale reso esecutivo in
data 23 marzo 2005". In considerazione della priorità di gestione
delle attività legate alla gestione dell'emergenza Covid-19, si è
proceduto a prorogare gli obiettivi assegnati ai medici di medicina
generale ai fini della quota variabile legata alla gestione del
governo clinico da corrispondere ai sensi della CN vigente, secondo
il grado di raggiungimento degli stessi da parte di ogni singolo
medico queste disposizioni non hanno determinato un incremento di
costi per l'Azienda in quanto la spesa annuale totale è stimata ai
sensi della CN e a consuntivo dipende dal raggiungimento degli
obiettivi stessi;
- deliberazione della Giunta regionale n. 13 del 10 gennaio
2022: "Approvazione dell'autorizzazione all'ulteriore deroga al
massimale individuale dei medici di assistenza primaria operanti
nel distretto 3 sino all'assegnazione di un incarico a tempo
indeterminato e comunque per un periodo non superiore a mesi sei
per la disciplina dei rapporti con i medici di medicina
generale...", con detto accordo è stato innalzato il massimale dei
medici che si sono resi disponibili e la remunerazione corrisposta
non determina un incremento di spesa in quanto rientra nella spesa
già stimata nel caso in cui fosse stato presente un titolare, cioè
abbiamo pagato solamente la quota capitale;
- deliberazione della Giunta regionale del 30 dicembre
2022:"Approvazione dell'accordo integrativo regionale,
partecipazione dei medici di emergenza sanitaria territoriale alla
campagna vaccinale anti Covid-19", la faccio un po' più corta, in
questo caso la spesa del fondo Covid è di 7.100 euro;
- deliberazione della Giunta regionale n. 1597 del 29 novembre
2021: "Disposizioni per l'utilizzo dei fondi statali per la
retribuzione del personale infermieristico ai medici di medicina
generale di cui all'articolo 1, sottoscritto in data 24 novembre in
applicazione agli accordi di ACN", in questo caso la spesa è stata
a carico di fondo statale Covid di 23.552 euro;
- approvazione dell'accordo integrativo: "Partecipazione dei
medici di medicina generale alla campagna vaccinale anti Covid-19,
integrazione dell'AIR approvato e sottoscritto in data 22 aprile
2021", anche qui in applicazione degli accordi dell'ACN e
integrazione della deliberazione della Giunta regionale di
approvazione del piano regionale vaccinale della Regione autonoma
Valle d'Aosta, più la deliberazione della Giunta regionale del 22
febbraio 2021, che è la partecipazione dei medici di medicina
generale alla campagna vaccinale anti Covid-19, sottoscritta in
data 11 febbraio 2021, in questi ultimi due AIR la spesa a carico
del fondo Covid è stata di euro 220.139 per l'attività svolta dai
medici di assistenza primaria ed euro 53.895 per i medici di
continuità assistenziale;
- recepimento dell'accordo integrativo regionale: "Effettuazione
test antigenici rapidi" e integrazione AIR approvato con DGR
1251/2020 per la disciplina dei rapporti ai medici di medicina
generale sottoscritto in data 17 febbraio 2021, spesa a carico di
fondo Covid di 274.100 euro.
Per quanto riguarda invece i centri traumatologici, sono sei
come ogni anno, sono stati regolarmente attivati, a partire dal 7
dicembre, dal fine settimana e, a partire dal 24 dicembre, tutti i
giorni fino alla fine della stagione.
Presidente -
Per la replica, la parola al consigliere
Baccega.
Baccega (FI) -
Grazie Assessore. Io, in realtà, avevo
seguito l'iter degli accordi, ma era per rendere conto sia al
Consiglio ma anche a chi ci ascolta che nei due anni sono stati
fatti parecchi accordi integrativi che hanno determinato un
incremento di retribuzione da una parte e comunque di costi per
l'USL dall'altra e credo che ne parleremo poi nell'ambito del piano
salute e benessere sociale, è un dibattito anche che si sta
sviluppando a livello nazionale quello della valutazione di
inserire nell'ambito del progetto sanitario pubblico anche i medici
di medicina generale che stanno facendo ovviamente una forte
pressione al contrario, non vogliono far parte di quel progetto.
Credo che poi alla fine qua si debba trovare una quadra, perché
sennò il Paese, dal punto di vista sanitario, va ad avere delle
grosse difficoltà.
Ho parlato anche dei manifestini affissi negli ambulatori che ci
sono, ci sono ancora dei manifesti che parlano dell'ordinanza 115
del 18 marzo 2020, per quello dico che sarebbe opportuno mandare
una circolare a tutti questi ambulatori e dir loro che evitino di
scrivere certe baggianate, perché altrimenti siamo in difficoltà,
la gente fuori non capisce, "ma come, non è finita l'emergenza",
quindi il suggerimento che do è proprio questo.
Concludo dicendo che credo sia importante a questo punto trovare
un equilibrio e questo equilibrio non potrà che essere oggetto di
approfondimento nel piano salute e benessere sociale che ci
riserviamo di affrontare. Lei una cosa non mi ha detto, mi basta un
cenno, i centri traumatologici nelle località turistiche più
affollate della Regione sono stati riconfermati? Benissimo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK