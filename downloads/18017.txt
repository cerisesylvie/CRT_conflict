Consiglio Regionale della Valle d'Aosta - Oggetto del Consiglio n. 1113 del 26 gennaio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ELEZIONI
Precedente
Successivo
Resoconto integrale del dibattito dell'aula
Oggetto del Consiglio n. 1113 del 26 gennaio 2000 - Resoconto
OGGETTO N. 1113/XI Disegno di legge: "Modificazioni alla
legge regionale 9 febbraio 1995, n. 4 (Elezione diretta del
Sindaco, del Vicesindaco e del Consiglio comunale), come modificata
dalla legge regionale 7 febbraio 1997, n. 5".
Articolo 1 (Modificazioni all'articolo 5)
1. Il comma 2 dell'articolo 5 della legge regionale 9 febbraio
1995, n. 4 (Elezione diretta del sindaco, del vicesindaco e del
consiglio comunale), come modificato dall'articolo 2, comma 1,
della legge regionale 7 febbraio 1997, n. 5, è sostituito dal
seguente:
"2. Le votazioni di cui al comma 1 hanno luogo per scrutinio
palese a maggioranza assoluta dei componenti assegnati al consiglio
e, dopo il secondo scrutinio, a maggioranza dei presenti. La
votazione dei componenti la giunta si effettua esprimendo un "Sì" o
un "No" sulla proposta complessiva formulata dal sindaco.".
2. Il comma 6 dell'articolo 5 della l.r. 4/1995 è sostituito dal
seguente:
"6. Il consiglio comunale, dopo la convalida degli eletti,
approva gli indirizzi generali di governo di cui al comma 5, con
votazione per scrutinio palese a maggioranza assoluta dei
componenti assegnati al consiglio e, dopo il secondo scrutinio, a
maggioranza dei presenti.".
Articolo 2 (Modificazione all'articolo 6)
1. Il comma 2 dell'articolo 6 della l.r. 4/1995 è sostituito dal
seguente:
"2. Il sindaco, il vicesindaco e la giunta cessano dalla carica
in caso di approvazione di una mozione di sfiducia votata per
appello nominale dalla maggioranza assoluta dei componenti
assegnati al consiglio. La mozione di sfiducia deve essere motivata
e sottoscritta da almeno due quinti dei consiglieri assegnati e
viene messa in discussione non prima di dieci giorni e non oltre
trenta giorni dalla sua presentazione. Se la mozione viene
approvata, si procede allo scioglimento del consiglio e alla nomina
di un commissario straordinario ai sensi delle leggi vigenti.".
Articolo 3 (Modificazione all'articolo 11)
1. Il comma 6 dell'articolo 11 della l.r. 4/1995 è sostituito
dal seguente:
"6. Chi ha ricoperto per due mandati consecutivi la carica di
sindaco nei comuni con popolazione superiore a 15.000 abitanti non
è, allo scadere del secondo mandato, immediatamente rieleggibile
alla medesima carica. E' consentito un terzo mandato consecutivo se
uno dei due mandati precedenti ha avuto durata inferiore a due
anni, sei mesi e un giorno, per causa diversa dalle dimissioni
volontarie.".
Articolo 4 (Modificazione all'articolo 19)
1. All'articolo 19 della l.r. 4/1995, dopo il comma 3 è inserito
il seguente:
"3bis. Nel caso in cui sia proposta azione di accertamento in
sede giurisdizionale, il termine di dieci giorni previsto dal comma
3 decorre dalla data di notificazione del ricorso.".
Articolo 5 (Modificazione all'articolo 24)
1. Il comma 2 dell'articolo 24 della l.r. 4/1995 è sostituito
dal seguente:
"2. Ai sorteggiati il sindaco o il commissario notifica, nel più
breve tempo, e al più tardi non oltre il quindicesimo giorno
precedente quello della votazione, l'avvenuta nomina, per mezzo di
un ufficiale giudiziario o di un messo comunale. L'eventuale grave
impedimento deve essere comunicato, entro quarantotto ore dalla
notifica della nomina, al sindaco o al commissario, che provvede a
sostituire gli impediti con elettori sorteggiati nell'albo di cui
al comma 1.".
Articolo 6 (Modificazioni all'articolo 33)
1. Il comma 1 dell'articolo 33 della l.r. 4/1995 è sostituito
dal seguente:
"1. La dichiarazione di presentazione delle liste dei candidati
al consiglio comunale e delle collegate candidature alla carica di
sindaco e di vicesindaco deve essere sottoscritta:a) da non meno di
5 e da non più di 8 elettori, che non siano candidati, nei comuni
con popolazione sino a 500 abitanti;
b) da non meno di 10 e da non più di 20 elettori, che non siano
candidati, nei comuni con popolazione da 501 a 3.000 abitanti;
c) da non meno di 30 e da non più di 60 elettori, che non siano
candidati, nei comuni con popolazione da 3.001 a 15.000
abitanti.".
2. Il comma 2 dell'articolo 33 della l.r. 4/1995 è abrogato.
3. Al comma 5 dell'articolo 33 della l.r. 4/1995 le parole ",
dai giudici di pace o dai segretari giudiziari" sono soppresse.
4. Dopo il comma 6 dell'articolo 33 della l.r. 4/1995 è aggiunto
il seguente:
"6bis. Le sottoscrizioni e le relative autenticazioni sono nulle
se anteriori al centottantesimo giorno precedente il termine
fissato per la presentazione delle candidature.".
5. Al comma 8 dell'articolo 33 della l.r. 4/1995 le parole ",
dai giudici di pace o dai segretari giudiziari" sono soppresse.
Articolo 7 (Modificazioni all'articolo 34)
1. Al comma 4 dell'articolo 34 della l.r. 4/1995 le parole ",
dai giudici di pace o dai segretari giudiziari" sono soppresse.
2. Dopo il comma 5 dell'articolo 34 della l.r. 4/1995 è aggiunto
il seguente:
"5bis. Le sottoscrizioni e le relative autenticazioni sono nulle
se anteriori al centottantesimo giorno precedente il termine
fissato per la presentazione delle candidature.".
3. Al comma 6 dell'articolo 34 della l.r. 4/1995 le parole ",
dai giudici di pace o dai segretari giudiziari" sono soppresse.
Articolo 8 (Modificazioni all'articolo 51)
1. Al comma 1, lettera c), dell'articolo 51 della l.r. 4/1995 le
parole "alla Pretura di Aosta" sono sostituite dalle parole "al
Tribunale di Aosta.".
2. Al comma 1, lettera d), dell'articolo 51 della l.r. 4/1995 le
parole "alla Pretura di Aosta" sono sostituite dalle parole "al
Tribunale di Aosta.".
Articolo 9 (Modificazioni all'articolo 53)
1. Il comma 6 dell'articolo 53 della l.r. 4/1995, come
sostituito dall'articolo 12 della l.r. 5/1997, è sostituito dal
seguente:
"6. Alla lista collegata ai candidati alla carica di sindaco e
di vicesindaco che hanno riportato il maggior numero di voti, nel
primo o nel secondo turno di votazione, sono attribuiti i due terzi
del numero di seggi di consigliere assegnati al comune, così come
indicati all'articolo 2, comma 1, lett. a), b) e c), con
arrotondamento della cifra decimale all'unità superiore qualora il
numero dei consiglieri da comprendere nella lista contenga una
cifra decimale superiore a cinquanta. I restanti seggi sono
ripartiti proporzionalmente fra le altre liste che abbiano ottenuto
almeno cinque voti validi. A tal fine si divide la cifra elettorale
di ciascuna lista successivamente per 1, 2, 3, 4, sino a
concorrenza del numero dei seggi da assegnare, e quindi si
scelgono, tra i quozienti così ottenuti, i più alti, in numero
eguale a quello dei seggi da assegnare, disponendoli in una
graduatoria decrescente. Ciascuna lista ottiene tanti seggi quanti
sono i quozienti ad essa appartenenti compresi nella graduatoria. A
parità di quoziente, nelle cifre intere e decimali, il seggio è
attribuito alla lista che ha ottenuto la maggiore cifra elettorale
e, a parità di quest'ultima, per sorteggio.".
2. Il comma 7 dell'articolo 53 della l.r. 4/1995 è sostituito
dal seguente:
"7. Qualora, nei comuni con popolazione sino a 500 abitanti la
lista collegata ai candidati alla carica di sindaco e di
vicesindaco che hanno riportato il maggior numero di voti non abbia
un numero di candidati sufficienti a ricoprire i seggi ad essa
spettanti ai sensi del comma 6, i seggi vacanti sono attribuiti
alle altre liste che abbiano ottenuto almeno cinque voti
validi.".
Articolo 10 (Modificazione all'articolo 73)
1. All'articolo 73, comma 2bis, della l.r. 4/1995, inserito
dall'articolo 15 della l.r. 5/1997, le parole "e del personale
della Procura della Repubblica presso la Pretura" sono
soppresse.
Articolo 11 (Modificazioni all'articolo 75)
1. L'articolo 75 della l.r. 4/1995 è sostituito dal
seguente:
"Art. 75
(Norme di riferimento)
1. Per l'accesso alla stampa, ai mezzi d'informazione
radiotelevisiva e per la propaganda elettorale si applicano le
vigenti disposizioni statali in materia.".
Articolo 12 (Abrogazione degli articoli 76 e 77)
1. Gli articoli 76 e 77 della l.r. 4/1995 sono abrogati.
Articolo 13 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Presidente
Il disegno di legge in oggetto ha ottenuto
parere favorevole unanime della I Commissione con un emendamento, e
parere favorevole unanime del Consiglio permanente degli enti
locali.
La parola al relatore, Consigliere Cottino.
Cottino (UV)
Come ho già ricordato al momento della
richiesta dell'iscrizione in aula di questo disegno di legge,
questo ha ottenuto il parere unanime della I Commissione. Ciò non
significa che non vi siano state delle discussioni nel merito, o
che non vi sia stata da parte di qualcuno una sottovalutazione
della portata delle modifiche che ci apprestiamo a fare alla
legislazione vigente.
Più semplicemente da parte di tutti i commissari si sono
valutate positivamente le modifiche che si propongono, ivi compreso
l'emendamento proposto dal Presidente della Giunta nell'audizione e
sul quale tornerò.
Nel contempo si è ritenuto opportuno accantonare le richieste
che vedevano su posizioni contrapposte diverse forze politiche. A
questo proposito voglio ricordare la questione del numero delle
preferenze, oppure della possibilità di permettere al Comune di
Aosta un assessorato in più.
Anche un'altra richiesta, che in termini di principio aveva
trovato un parere unanime, è stata accantonata, perché andava a
modificare parecchi articoli con il rischio, visto il poco tempo a
disposizione che la commissione aveva, di tralasciare di correggere
altri e dunque di avere all'interno della legge forse delle
contraddizioni. Mi riferisco alla questione della possibilità di
surroga del sindaco e del vicesindaco, contrariamente a quanto
avviene per i consiglieri; tutti sapete che il sindaco e il
vicesindaco non possono essere sostituiti in caso di dimissioni o
di posti vacanti.
È chiaro che su questa proposta come su altre questioni non è
escluso che in un prossimo futuro si ritorni a discutere.
Prima di entrare nel merito del disegno di legge, voglio ancora
sottolineare il parere del Conseil permanent des collectivités
locales. Questo organismo ha espresso parere favorevole, come già
ricordato dal Presidente, all'unanimità. Nel trasmetterci questo
parere è stata poi aggiunta una richiesta, giunta in un secondo
momento da parte del Sindaco del Comune di Aosta, inerente la
possibilità di delega ad un assessore di funzioni urgenti in caso
di assenza contemporanea del sindaco e del vicesindaco. Secondo
certe interpretazioni questo è già possibile fare, però credo che
sia una questione che meriti maggiore attenzione.
Infatti questo suggerimento non è che non sia stato preso in
considerazione per una valutazione di importanza, ma piuttosto
perché non va nella direzione di modifica della legislazione in
atto di questo settore, ma necessita della modifica della legge n.
54/98. È evidente che in questo momento le modifiche sono inerenti
alle leggi che sono nel titolo del disegno di legge stesso.
Entrando nel merito del disegno di legge, si propone di
modificare alcuni articoli della legge n. 4/95 e della legge n.
5/97. Gli articoli 1 e 2 affermano un principio democratico
fondamentale, prevedono infatti che il sindaco e il vicesindaco
possano esprimere il loro voto in quanto componenti del consiglio,
contrariamente a prima, per l'elezione della Giunta e degli
indirizzo di governo, oltre che per mozione di sfiducia.
L'articolo 3 chiarisce in modo inequivocabile in termini di
durata cosa si intende per mandato.
L'articolo 4 precisa invece il termine iniziale del computo dei
dieci giorni in caso di ricorso, cosa che nella legge precedente
non era assolutamente chiara.
L'articolo 5 adegua alla nuova normativa le modalità di nomina
degli scrutatori; la legge nazionale nel frattempo ha avuto
parecchie evoluzioni, evidentemente questo disegno di legge ci pone
anche questi problemi.
L'articolo 6 ha per scopo quello di evitare o perlomeno di
dissuadere dalla presentazione di liste che non hanno nessun
interesse nel paese in cui si presentano, o perlomeno interessi che
siano sufficientemente chiari e sufficientemente "leciti". Si
adegua poi, così come l'articolo 7, alla legislazione per quanto
concerne l'autenticazione delle firme sia di accettazione dei
candidati, sia per i sottoscrittori delle liste, fissandone i tempi
per la sottoscrizione.
L'articolo 8 sostituisce la parola "pretura" con "tribunale" in
quanto gli articoli 1 e 2 del decreto legislativo 19 febbraio 1998
n. 51 sanciscono la soppressione degli uffici del Pretore e della
Procura della Repubblica presso la Pretura.
L'articolo 9 prevede che qualsiasi lista per essere
rappresentata in consiglio ottenga almeno 5 voti validi.
Chiaramente questo è un numero estremamente basso per certi comuni,
teniamo conto però che per alcuni altri comuni può addirittura
rappresentare il 5 percento e comunque nella situazione attuale non
c'era la necessità di avere questi voti validi.
L'articolo 10 prevede la modifica dell'articolo 73 per gli
stessi motivi dell'articolo 8, cioè la soppressione degli uffici
del Pretore e della Procura della Repubblica.
L'articolo 11 adegua alla normativa statale le disposizioni
dell'accesso ai mezzi di informazione in materia di propaganda
elettorale. L'articolo 12 prevede l'abrogazione degli articoli 76 e
77 della legge in vigore, perché superati dalla modifica testé
illustrata, cioè la modifica all'articolo 75.
L'emendamento del Presidente della Giunta proposto
nell'audizione e fatto proprio dalla commissione prevede una norma
transitoria, che riconduce l'elezione dei consigli comunali con
scadenza nel secondo semestre di quest'anno alla data delle
elezioni generali comunali, nel caso specifico nostro è la
questione del Comune di Gressoney-La-Trinité. Va ricordato a questo
proposito che tutti i consiglieri di Gressoney hanno sottoscritto
una richiesta che va in questo senso.
Non credo che sia necessario farla più lunga per spiegare le
motivazioni di questo disegno di legge, così come non credo sia
necessario illustrare maggiormente gli articoli, soprattutto perché
c'è stata unanimità all'interno della I Commissione permanente
consiliare e di questo voglio dare atto a tutte le forze politiche,
perché credo che questo abbia dimostrato una volontà di
collaborazione in casi, come questo, di urgenza e di una certa
importanza.
Presidente
È aperta la discussione generale.
La parola al Consigliere Curtaz.
Curtaz (PVA-cU)
Volevo fare un breve ragionamento su
questo disegno di legge.
Si tratta di un disegno di legge che riguarda degli
aggiustamenti tecnici alla vecchia normativa in materia di elezioni
comunali e con questo spirito è stato presentato dalla Giunta
regionale e con questo spirito lo ha illustrato il Presidente della
Giunta quando è stato sentito dalla commissione consiliare
competente. Sono modifiche di carattere tecnico condivisibili,
sulle quali esprimiamo quindi parere favorevole.
Va anche detto che in questo caso l'iscrizione in via d'urgenza
è giustificata perché ancora ieri abbiamo rifatto i calcoli e
questo era l'ultimo Consiglio utile per poter approvare la legge,
perché lo scadere dei successivi termini altrimenti non ci avrebbe
consentito di avere in vigore le modifiche per le elezioni che si
svolgeranno presumibilmente nel prossimo mese di maggio.
Voglio a questo proposito riconoscere, e lo faccio volentieri
perché spesso siamo stati come opposizione piuttosto duri su certi
atteggiamenti avuti dalla Giunta regionale e dalla maggioranza
rispetto a certe procedure piuttosto disinvolte, e devo invece
riconoscere una correttezza da parte delle forze di maggioranza
rispetto a questa vicenda.
Correttezza che voglio sottolineare perché, come ha
rappresentato il Consigliere Cottino, il testo di legge è rimasto
tale e quale, non sono stati presentati - né credo verranno
presentati all'ultima ora - degli emendamenti che stravolgono il
testo o dal contenuto politico, cosa che si voleva evitare. Quindi
riconosco volentieri questa correttezza e mi sembra particolarmente
significativo che un'unanimità anche su un disegno di legge modesto
come questo, se vogliamo, sia intervenuta su una materia
istituzionale, perché spesso abbiamo lamentato che la maggioranza
aveva prestato poca attenzione alle opposizioni in materia
istituzionale, mentre questa volta devo riconoscere che non è
avvenuto. Anzi, l'attenzione c'è stata e la dimostrazione è il voto
unanime di ieri in commissione.
Questo atteggiamento di correttezza della maggioranza ci porta
ad essere altrettanto corretti e coerenti, rinunciando, almeno
parlo per noi, ma credo che anche altri colleghi dell'opposizione
ragioneranno nello stesso modo, a presentare degli emendamenti che
a nostro giudizio sarebbero stati utili a migliorare dal punto di
vista qualitativo la legge, che da questo punto di vista lascia
molto, molto a desiderare. Ci saranno molte altre cose da
modificare e da chiarire per fare un testo migliore.
Nel concludere, devo osservare con rammarico che per via dei
tempi ristretti si è persa un'occasione, quella di analizzare
questa legge con maggiore tranquillità e di proporre delle
modifiche più sostanziose, anche perché su alcuni punti eravamo
tutti d'accordo, non c'è stato proprio il tempo materiale di
preparare degli emendamenti organici perché altrimenti si sarebbe
corso il rischio di scrivere delle stupidaggini, se l'emendamento
non fosse stato coerente con il resto del testo legislativo.
Riprendo l'esempio fatto dal relatore, quello della surroga dei
consiglieri al sindaco e al vicesindaco che dovessero dimettersi o
cessare l'incarico; questa mi sembra una cosa di buon senso, che
pure non siamo riusciti a modificare.
Un'altra questione di buon senso è quella che è venuta fuori
purtroppo dopo la riunione ieri, grazie anche ad un collega di
Forza Italia, tesa a chiarire meglio il meccanismo del conteggio
dei seggi attribuiti alle minoranze nel Comune di Aosta, perché a
mio giudizio la legge da una parte non è molto chiara, dall'altra
prevede un meccanismo secondo me non condivisibile. Visto però che
su questa eventuale modifica non c'era l'unanimità del Consiglio,
coerentemente con quanto si è deciso ieri, questa modifica non
verrà proposta.
Dico che un po' di rammarico lo conservo perché se avessimo
avuto più tempo, avremmo potuto mettere mano meglio alla legge e
quindi fare delle altre modifiche di carattere sostanziale anche
sul merito della legge, per migliorarne ancora la portata. Credo
comunque che sia questo un passettino.
Su questa legge ci troveremo a discutere e a votare di nuovo non
so fra quanto, ma prevedo fra non molto tempo, perché oltre a
questioni politiche, sulle quali credo ci divideremo in quest'aula
- penso al discorso delle preferenze - ci sono questioni di
carattere tecnico anche se di una certa complessità che andranno
affrontate nuovamente.
Presidente
La parola al Consigliere Piccolo.
Piccolo (FA)
Intanto per dichiarare il voto favorevole del
mio gruppo al disegno di legge e soprattutto concludere con una
sottolineatura ed un invito.
La sottolineatura è quella che hanno fatto altri colleghi, cioè
l'impegno che era stato chiesto in I Commissione da parte delle
forze di opposizione di non apportare modifiche sostanziali e di
carattere politico alla legge in aula e l'impegno che loro hanno
sottoscritto è quello di aver votato favorevolmente all'inserimento
anche oggi, stanno a dimostrare che la maggioranza non ha tradito
le aspettative di tenere un comportamento corretto, cosa che è
avvenuta. Pertanto esprimo soddisfazione in questo senso.
L'invito, che è stato fatto anche da altri colleghi, è rivolto
alla Giunta perché porti, a competizioni elettorali avvenute, la
modifica della legge n. 5, perché già in commissione sono state
portate una serie di osservazioni che anche personalmente ho
condiviso e che dovranno essere oggetto di un approfondito esame
dell'intera legge n. 5, perché altre osservazioni potranno emergere
durante la discussione su una tematica così importante quale quella
dell'elezione del sindaco e del vicesindaco nei nostri comuni.
Pertanto ringrazio i commissari per la collaborazione e per aver
contribuito a portare all'unanimità in questo Consiglio il disegno
di legge in oggetto.
Presidente
Non essendoci altre richieste di intervento,
dichiaro chiusa la discussione generale.
La parola al Presidente della Giunta, Viérin Dino.
Viérin D. (UV)
Au nom du Gouvernement, je voulais moi
aussi remercier la Ière Commission pour l'attention et la
disponibilité qu'elle a démontrées vis-à-vis de ces propositions de
modification à la loi électorale de nos communes.
Nous avons voulu apporter ces modifications à quelques mois de
l'échéance électorale, des modifications en grande partie d'ordre
technique et partagées par toutes les forces politiques, car elles
visent à une clarté plus grande et évitent, dans le respect des
principes de la démocratie, certaines dérives qui s'étaient
produites lors des élections de 1995.
En même temps je veux réaffirmer l'importance de cette loi, qui
a déjà été modifiée en 1997, en considération aussi de l'évolution
législative et de certaines sentences qui avaient été entre-temps
édictées, concernant non pas les principes de la loi, mais ses
modalités d'application, notamment à propos de l'attribution des
différents sièges aux forces politiques qui se sont présentées aux
élections.
Il est vrai, il y a certainement quant à la loi, des
propositions de modification qui auraient pu être examinées; mais
il nous paraissait que, à quelques mois de cette échéance, il
n'était pas opportun de modifier les règles, compte tenu de
l'importance, des conséquences que ces mêmes modifications auraient
eues sur le plan politique.
Cela ne veut pas dire par contre, qu'on n'ait pas examiné avec
attention les différentes propositions ou les différentes
suggestions qui ont été discutées par la commission. Or, ces
modifications ont une signification différente par rapport à la
finalité que nous nous étions proposée.
Par exemple, le problème des préférences est un problème
politique d'ordre général; ou bien la modification du nombre des
assesseurs qui est inscrit dans la loi, ou encore pour ce qui est
des problèmes soulevés quant au remplacement des syndics qui, ayant
été élus au sein de cette Assemblée, ne font plus partie du Conseil
municipal et sur la base des dispositions actuelles ne peuvent pas
être remplacés par le premier des non-élus de la liste de
référence.
Il s'agit là d'un problème qui doit être approfondi, tout
d'abord parce que les modalités d'élection du syndic et du
vice-syndic sont différentes par rapport aux modalités d'élection
des conseillers, et ensuite parce que toute modification aurait ou
pourrait avoir une implication quant à la répartition des sièges
attribués à la majorité, à la liste qui a remporté les élections,
par rapport aux autres listes.
C'est la répartition des deux tiers et du tiers qui revient à
l'opposition, parce que la loi actuelle précise que dans cette
modalité de répartition le syndic et le vice-syndic, ayant été élus
avec une modalité différente, ne font pas partie de la dite
répartition.
De même pour les autres problèmes qui ont été soulevés. Ce n'est
pas non plus qu'il y ait confusion quant à l'application de la loi
qui est claire, et je fais référence à l'article 55, 5e alinéa de
la loi n° 4. On peut avoir des avis différents, mais c'est autre
chose, tant il est vrai que sur ce thème spécifique il y a un arrêt
du Tribunal administratif régional qui a été prononcé sur la base
d'un recours présenté par un des candidats qui contestait non pas
la loi, mais les modalités que le Bureau électoral avait suivies
quant à l'attribution des sièges.
Donc il s'agit de thèmes qui ont une certaine importance, car là
encore s'il y a une seule liste il n'y a pas de problèmes quant à
l'attribution à cette même liste des voix qui ont été exprimées en
faveur du syndic et du vice-syndic et non pas en faveur de la
liste, car automatiquement il y a un lien direct. Mais le problème
se pose quand il y a plusieurs listes qui sont reliées aux
candidats syndic et vice-syndic, parce qu'elles se sont coalisées
pour proposer le même candidat au poste de syndic.
Dans ce cas il est difficile d'accepter aujourd'hui une
interprétation qui va contre la loi, car la loi dit clairement que
dans ce cas spécifique
"l'indicazione di voto apposta sui
nominativi dei candidati alla carica di sindaco e di vicesindaco o
sul rettangolo che contiene detti nominativi, vale solo come voto
per i candidati stessi, esclusa ogni attribuzione di voto di lista,
qualora siano presenti più liste fra di loro collegate"
, car on
ne peut pas savoir à quelle liste la préférence, qui avait été
exprimée pour le syndic, aurait été attribuée.
En tout cas, ce n'est pas un problème d'interprétation, c'est un
problème d'appréciation différente et il faudra intervenir avec une
modification de la loi. Or, cette modification a une retombée de
caractère politique et de caractère général; ce n'est pas un choix
neutre parce qu'il signifierait attribuer à toutes les listes
l'ensemble des voix qui ont été exprimées que pour le syndic et le
vice-syndic, et cela amène à une différence par rapport à la
répartition des sièges à attribuer à ces différentes listes.
En conclusion, il nous paraissait que tous ces problèmes
devaient être mieux examinés, mais après les élections. Nous
déclarons donc notre disponibilité à examiner toutes ces questions
et, le cas échéant, si la volonté politique va dans un certain
sens, de proposer les modifications conséquentes.
Mais, ce, après les élections. Pour ce qui est de la prochaine
échéance électorale, il nous paraît en effet opportun de ne pas
modifier le cadre actuel de référence. C'est la raison pour
laquelle nous avons maintenu les propositions telles que nous les
avions approuvées comme Gouvernement.
Presidente
Si passa all'esame della legge, articolo per
articolo.
Pongo in votazione l'articolo 1:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 2:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 3:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 4:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 5:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 6:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 7:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 8:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 9:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 10:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 11:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 12:
Presenti, votanti e favorevoli: 31
Il Consiglio approva all'unanimità.
A questo punto abbiamo l'emendamento della I Commissione, di cui
do lettura:
Emendamento Dopo l'articolo 12 è inserito il
seguente:
"Art. 12bis
(Norma transitoria)
1. Le elezioni per il rinnovo dei consigli comunali il cui
mandato elettorale scade nel secondo semestre dell'anno 2000 si
svolgono nella stessa data fissata per le elezioni generali
comunali dello stesso anno.".
Lo pongo in votazione:
Presenti, votanti e favorevoli: 31
Il Consiglio approva all'unanimità.
Pongo in votazione l'articolo 13:
Presenti, votanti e favorevoli: 31
Il Consiglio approva all'unanimità.
Pongo in votazione la legge nel suo complesso:
Presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK