Consiglio Regionale della Valle d'Aosta - Oggetto del Consiglio n. 2121 del 21 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2121 del 21 dicembre 2011 - Resoconto
OGGETTO N. 2121/XIII - Interrogazione: "Regolamentazione
della fornitura dei medicinali presso la Casa di riposo J.B. Festaz
di Aosta".
Interrogazione
Appreso che dal 01/09/2011 la fornitura dei medicinali e
delle bombole di ossigeno per gli ospiti dell'A.P.S. "Casa di
riposo J.-B. Festaz" verrà effettuata presso la Farmacia dott.
Nicola;
Appreso che il personale della casa di riposo ha ricevuto
materiale pubblicitario della suddetta farmacia allegato alla busta
paga;
i sottoscritti Consiglieri regionali
Interrogano
l'Assessore competente per sapere:
1) se è al corrente di quanto sopra;
2) a quali normative è assoggettata l'A.P.S. Festaz per
l'affidamento delle forniture;
3) quale tipologia di contratto regolamenti la fornitura di
medicinali e altro materiale alla casa di riposo Festaz da parte
della farmacia dott. Nicola;
4) se l'attività di promozione riportata in premessa è
contemplata dall'accordo.
F.to: Patrizia Morelli - Chatrian - Bertin - Giuseppe Cerise
- Louvin
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Il sottoscritto non può essere a conoscenza di quale farmacia
l'APS Festaz utilizzi per il rifornimento dei farmaci e di bombole
di ossigeno, in quanto i relativi atti non costituiscono oggetto di
comunicazione a questo Assessorato, quindi tutte le risposte sono
fornite dal direttore della struttura.
"A quali normative è assoggettata l'APS Festaz per
l'affidamento delle forniture
": l'APS Festaz, ente pubblico ai
sensi dell'articolo 3, comma 2, della legge regionale n. 34/2004 è,
come tale, assoggettata alla normativa prevista dall'articolo 125,
comma 11, del decreto legislativo n. 163/2006 in materia di
forniture e servizi. Orbene, tale normativa prevede che per servizi
e forniture inferiori a 40.000 euro è consentito l'affidamento
diretto da parte del dirigente, così come modificato dall'articolo
4, comma 2, lettera bis, della legge n. 106/2011. La casa di
riposo, ai sensi del proprio regolamento di contabilità, così come
da ultimo novellato dalla deliberazione del Consiglio di
amministrazione della casa stessa in data 5 luglio 2011, individua
in 8.000 euro il limite entro il quale il dirigente può chiedere un
solo preventivo per l'acquisizione di beni e servizi, prevedendo
pertanto una disciplina più restrittiva in materia, al fine di
assicurare maggiore trasparenza nell'affidamento di forniture e di
servizi.
Per quanto riguarda la terza domanda:
"quale tipologia di
contratto regolamenti la fornitura di medicinali"
, la fornitura
di medicinali è assicurata dalle farmacie comunali e personale
dipendente dell'APS Festaz. Il personale dipendente provvedeva, con
cadenza trimestrale, al ritiro dei farmaci ed agli adempimenti
burocratici connessi. Con lettera in data 15 luglio 2011, la
farmacia dott. Nicola ha proposto all'APS Festaz il servizio di
fornitura di medicinali, prevedendo sconti sugli stessi, unitamente
ai servizi aggiuntivi rispetto a prima, di consegna a domicilio
presso la struttura e di consulenza farmaceutica 24 ore, offerti
gratuitamente. Il direttore dell'APS Festaz, in coerenza con la
normativa richiamata in precedenza al punto 2, ha valutato
favorevolmente la suddetta nota e, considerato che il servizio di
fornitura di medicinali non era regolamentato da alcuna
convenzione, ha ritenuto opportuno di avvalersi in via sperimentale
per il periodo 1° settembre 2011-31 dicembre 2011 della
collaborazione della farmacia dott. Nicola per la fornitura dei
medicinali, al fine di acquisire elementi utili di valutazione per
la predisposizione di una procedura di affidamento mediante
comparazione di offerte.
La farmacia dott. Nicola, in risposta al punto 4, al di fuori
della suddetta convenzione ha offerto al personale dipendente della
casa di riposo sconti su talune categorie di prodotti farmaceutici
e parafarmaceutici. Considerata anche la particolare congiuntura
economica, il direttore ha ritenuto opportuno dare pubblicità delle
suddette agevolazioni al personale dipendente. Grazie.
Président
- La parole à la Conseillère Patrizia
Morelli.
Morelli (ALPE)
- Merci M. le Président.
Prendiamo atto di quanto ci ha comunicato l'Assessore riguardo
alla possibilità di affidamento diretto da parte dell'APS
Festaz.
Da parte nostra non possiamo che ribadire quanto già affermato
più volte in questa sede: riteniamo che il pubblico debba
presentare sempre condizioni di trasparenza ed equità
nell'affidamento degli incarichi. In ogni caso approfondiremo la
questione.
Riguardo all'ultima domanda, ci sembra curioso che il personale
riceva con la busta paga del materiale pubblicitario, trattandosi
di personale di un ente pubblico; possiamo immaginare cosa potrebbe
succedere avallando questa possibilità nei nostri uffici con il
personale della Regione, che verrebbe sommerso da materiale
pubblicitario...quanto meno curioso e...al limite della regolarità!
Comunque ci riserviamo di approfondire ulteriormente la
questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK