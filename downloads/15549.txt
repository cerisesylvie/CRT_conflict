Consiglio Regionale della Valle d'Aosta - Oggetto del Consiglio n. 1852 del 28 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula
Oggetto del Consiglio n. 1852 del 28 febbraio 1996 - Resoconto
SEDUTA POMERIDIANA DEL 28 FEBBRAIO 1996
OGGETTO N. 1852/X Disegno di legge: "Contributi a favore di
istituti di patronato e di assistenza sociale operanti in Valle
d'Aosta".
Articolo 1 (Finalità)
1. La Regione autonoma Valle d'Aosta riconosce e sostiene,
mediante erogazione di contributi, la funzione sociale e l'attività
istituzionale degli istituti di patronato e di assistenza sociale
operanti nel territorio della Regione.
2. I contributi di cui alla presente legge possono essere
concessi dopo cinque anni di effettiva attività svolta nel
territorio della Regione e secondo i criteri e le modalità previsti
dagli articoli 2, 3, 4 e 5.
Articolo 2 (Criteri di ripartizione dei contributi)
1. La ripartizione dei contributi tra gli istituti di patronato
e di assistenza sociale di cui all'articolo 1 è determinata da un
sistema a punteggio sulla base dell'organizzazione e dell'attività
relativa all'anno precedente:
a) Organizzazione:
1) sedi regionali con personale dipendente (che superano i 400
punti di attività nell'anno)
punti 1000
2) sedi regionali con personale dipendente (da 200 a 400 punti
di attività nell'anno)
punti 500
3) sedi di zona (riconosciute come tali dall'Ispettorato del
lavoro che raggiungono almeno 200 punti di attività nell'anno)
punti 500
4) sedi di zona (non riconosciute dall'Ispettorato del lavoro)
con presenza di personale dipendente almeno una volta alla
settimana
punti 100
b) Attività:
1) Tabella A
I.N.P.S.
Gruppo 1: Punti 6
1) Assegno di invalidità
2) Pensione di inabilità
Gruppo 2: Punti 4
3) Revisione assegno invalidità
4) Pensione di anzianità
5) Pensione di vecchiaia
6) Pensione ai superstiti
Gruppo 3: Punti 2
7) Pensione sociale
8) Ricostituzioni
9) Indennità di disoccupazione
2) Tabella B
I.N.A.I.L.
Gruppo 1: Punti 6
1) Indennizzo malattia professionale o infortunio non già
denunciati
2) Costituzione rendita
3) Revisione rendita attiva o passiva
Gruppo 2: Punti 4
4) Richiesta rendita a superstiti di titolare di rendita
5) Richiesta rendita a superstiti di non titolare di rendita
Gruppo 3: Punti 2
6) Richiesta primo pagamento indennità "temporanea"
7) Richiesta prolungamento indennità "temporanea"
3) Tabella C
Altre amministrazioni
Gruppo 1: Punti 6
1) Pensioni privilegiate dirette e indirette
2) Pensioni di guerra
3) Pensioni invalidi civili, ciechi e sordomuti
Gruppo 2: Punti 4
4) Indennità di accompagnamento invalidi civili, ciechi e
sordomuti
Gruppo 3: Punti 3
5) Pensioni di vecchiaia
6) Pensioni di anzianità
7) Pensioni ai superstiti
Gruppo 4: Punti 1
8) Riliquidazione pensione
Gruppo 5: Punti 50
9) Pratiche legali definite con esito positivo
2. I contributi erogati agli enti ed istituti di patronato sono
finalizzati all'attività svolta sul territorio della Valle
d'Aosta.
3. L'importo del contributo da assegnare ad ogni singolo
istituto è calcolato dividendo l'importo del finanziamento annuo
erogabile per il totale complessivo dei punteggi ottenuti dagli
istituti e moltiplicando il quoziente così ottenuto per il
punteggio attribuito ad ogni singolo istituto.
4. La ripartizione delle somme annualmente stanziate
sull'apposito capitolo del bilancio di previsione della Regione è
effettuata in base alle seguenti percentuali:
a) organizzazione: quindici per cento;
b) attività svolta: ottantacinque per cento.
Articolo 3 (Procedure)
1. Ai fini della concessione dei contributi previsti dalla
presente legge, gli istituti di patronato ed assistenza sociale
devono far pervenire all'Assessorato della sanità ed assistenza
sociale, entro il 30 aprile di ogni anno, una copia della
documentazione di cui all'articolo 12 del decreto del Ministro del
lavoro e della previdenza sociale 13 dicembre 1994, n. 764
(Regolamento recante nuovi criteri per l'erogazione del contributo
di finanziamento degli istituti di patronato e di assistenza
sociale), relativa all'attività svolta nell'anno precedente.
2. L'Amministrazione regionale controlla l'attività di
patrocinio e l'organizzazione degli istituti di patronato tramite
l'Ispettorato regionale del lavoro di Aosta che provvede all'invio
degli atti di cui all'articolo 12, comma 1, lett. b) e c) del D.M.
lavoro e previdenza sociale 764/1994, con i tempi previsti
dall'articolo 14, comma 1, lett. d) dello stesso decreto.
Articolo 4 (Liquidazione)
1. I contributi previsti dalla presente legge sono concessi,
entro sessanta giorni dal ricevimento degli atti di cui
all'articolo, comma 2, con provvedimento della Giunta regionale e
liquidati agli istituti di patronato e di assistenza sociale.
Articolo 5 (Norme transitorie)
1. I contributi di cui alla presente legge sono corrisposti agli
istituti di patronato e di assistenza sociale di cui all'articolo 1
anche per l'attività svolta nel corso dell'anno 1994.
Articolo 6 (Determinazione e copertura degli oneri)
1. L'onere previsto dalla presente legge è valutato, a decorrere
dall'anno 1996, in annue lire 120.000.000 e graverà sugli
stanziamenti già iscritti al capitolo 60980 del bilancio
pluriennale della Regione per gli anni 1995/1997.
Articolo 7 (Abrogazione di norme)
1. Sono abrogate le seguenti leggi regionali:
a) legge regionale 30 agosto 1970, n. 21 (Contributi regionali
agli enti ed istituti di patronato e di assistenza sociale operanti
in Valle d'Aosta);
b) legge regionale 8 novembre 1974, n. 37 (Aumento della spesa
annua per l'applicazione della legge regionale 30 agosto 1970, n.
21, riguardante la concessione di contributi regionali agli enti di
patronato e di assistenza sociale operanti in Valle d'Aosta);
c) legge regionale 30 novembre 1976, n. 59 (Modificazioni alla
legge regionale 30 agosto 1970, n. 21, riguardante la concessione
di contributi regionali agli enti ed istituti di patronato e di
assistenza sociale operanti in Valle d'Aosta - Ulteriore aumento
della spesa annua per l'applicazione della legge stessa);
d) legge regionale 24 agosto 1982, n. 61 (Modificazioni alla
normativa regionale riguardante la concessione di contributi
regionali agli enti ed istituti di patronato e di assistenza
sociale operanti in Valle d'Aosta);
e) legge regionale 14 giugno 1989, n. 33 (Aumento della spesa
annua di cui alla legge regionale 30 agosto 1970, n. 21 e
successive modificazioni, concernente contributi regionali agli
Enti ed Istituti di Patronato e di Assistenza Sociale operanti in
Valle d'Aosta).
Presidente Ha chiesto la parola il relatore, Consigliere
Perron.
Perron (UV) Il s'agit d'un projet de loi très simple, qui en
quelque sorte réglemente les contributions en faveur des instituts
de patronage et d'assistance sociale qui oeuvrent en Vallée
d'Aoste. Il s'agit d'un projet de loi qui tient compte d'un
règlement approuvé par le Ministère du travail n° 764 qui établit
de nouveaux critères. Je fais référence pour une petite relation à
la relation qui est en train d'être distribuée.
Presidente E' aperta la discussione generale.
Ha chiesto la parola il Consigliere Lanièce.
Lanièce (GA) In merito a questo disegno di legge ho presentato
un emendamento all'articolo 2, comma 4, nel quale é prevista la
ripartizione delle somme annualmente stanziate.
Il testo prevede un 15 percento per l'organizzazione e un 85
percento per l'attività svolta; nel mio emendamento invece ho
proposto per l'organizzazione il 20 percento e per l'attività
svolta l'80 percento. Questo perché all'interno degli istituti di
patronato e di assistenza sociale vi é l'Epaca che, a differenza
degli altri istituti, svolge il proprio lavoro sul territorio.
Sappiamo tutti che l'Epaca collegata con l'Associazione degli
agricoltori e quindi svolge anche un lavoro sociale, perché, a
differenza degli altri enti che svolgono il loro lavoro nella città
di Aosta, l'Epaca ha numerosi recapiti sul territorio, ha delle
sedi locali in alcuni comuni e quindi svolge anche una funzione
sociale nel senso di andare verso la gente, verso gli agricoltori,
portando l'assistenza.
Di conseguenza sarebbe opportuno, secondo me, visto anche il
numero enorme di persone che aderiscono all'Epaca, alzare
leggermente la percentuale data all'organizzazione per le spese che
la stessa deve subire. Questa stessa proposta era stata presentata
all'interno del gruppo di lavoro, ma gli altri enti non erano
d'accordo dato che svolgono il loro lavoro in sedi cittadine.
Penso che non ci sia altro da aggiungere, se non di prevedere in
futuro uno stanziamento maggiore dei 120 milioni stabiliti. Mi
sembra sia uno stanziamento abbastanza basso, tenuto conto anche
del valore dei vari istituti di patronato e di assistenza sociale,
a cui questa legge fa riferimento.
Presidente Se nessun altro chiede di intervenire, dichiaro
chiusa la discussione generale.
Ha chiesto la parola l'Assessore alla sanità e assistenza
sociale, Vicquéry.
Vicquéry (UV) Je dois repousser l'amendement présenté par M.
Lanièce pour la simple raison que ce texte de loi a été concordé
avec les instituts de patronat, et j'ai par hasard même le
procès-verbal de la réunion du 30 juin 1995 avec les instituts, où
le représentant de l'Epaca dit textuellement: "Il rappresentante
del patronato Epaca chiede che vengano inserite nei punteggi per
l'organizzazione anche le sedi quindicinali" - et on a dit que ce
n'était pas possible - "per il resto è d'accordo con quanto
predisposto dall'Assessorato". Donc on est d'accord avec le
patronat Epaca.
Presidente Si passa all'esame dell'articolato, con gli
emendamenti previsti dalla II e V Commissione, nonché con
l'emendamento presentato dal Consigliere Lanièce.
Pongo in votazione l'articolo 1:
Presenti: 30
Votanti e favorevoli: 28
Astenuti: 2 (Linty e Tibaldi)
Presidente All'articolo 2 vi è l'emendamento presentato dal
Consigliere Lanièce, di cui do lettura:
Emendamento Sostituire così l'articolo 2, comma 4, lett. a) e
b):
a) Organizzazione: venti per cento
b) Attività svolta: ottanta per cento.
Lo pongo in votazione:
Presenti: 30
Votanti e favorevoli: 5
Astenuti: 25 (Agnesod, Aloisi, Bavastro, Bionaz, Chiarello,
Dujany, Ferraris, Florio, Lavoyer, Linty, Louvin, Mafrica,
Mostacchi, Parisi, Perrin G.C., Perrin C., Perron, Piccolo,
Riccarand, Rini, Squarzino Secondina, Vallet, Vicquéry, Viérin D. e
Voyat)
Presidente Pongo in votazione l'articolo 2 nel testo
originario:
Presenti: 31
Votanti e favorevoli: 30
Astenuti: 1 (Linty)
Presidente Pongo in votazione l'articolo 3:
Presenti: 31
Votanti e favorevoli: 30
Astenuti: 1 (Linty)
Presidente Pongo in votazione l'articolo 4:
Presenti: 31
Votanti e favorevoli: 30
Astenuti: 1 (Linty)
Presidente Pongo in votazione l'articolo 5:
Presenti: 31
Votanti e favorevoli: 30
Astenuti: 1 (Linty)
Presidente All'articolo 6 vi è l'emendamento presentato dalla II
Commissione, sostitutivo dell'intero articolo, di cui do
lettura:
Emendamento
Articolo 6 (Determinazione e copertura degli oneri)
1. L'onere previsto dalla presente legge è valutato, a decorrere
dall'anno 1996, in annue lire 120.000.000 e graverà sugli
stanziamenti già iscritti al capitolo 60980 del bilancio della
Regione per l'anno 1996 e pluriennale per gli anni 1996/1998."
Pongo in votazione l'articolo 6:
Presenti: 31
Votanti e favorevoli: 30
Astenuti: 1 (Linty)
Presidente Pongo in votazione l'articolo 7:
Presenti: 31
Votanti e favorevoli: 30
Astenuti: 1 (Linty)
Presidente Dopo l'articolo 7 vi è l'emendamento aggiuntivo
presentato dalla V Commissione, che recita:
Emendamento
Articolo 8 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione".
Lo pongo in votazione:
Presenti: 31
Votanti e favorevoli: 30
Astenuti: 1 (Linty)
Presidente Pongo in votazione la legge nel suo complesso:
Presenti: 31
Votanti e favorevoli: 30
Astenuti: 1 (Linty)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK