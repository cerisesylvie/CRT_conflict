Consiglio Regionale della Valle d'Aosta - Oggetto del Consiglio n. 980 del 10 gennaio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 980 del 10 gennaio 1990 - Resoconto
OGGETTO N. 980/IX - RISOLUZIONE DELLA CONVENZIONE TRA LA
REGIONE E LA S.P.A. AIR VALLEE PER LA DISPOSIZIONE DI UN AEROPLANO
(Reiezione di mozione).
PRESIDENTE:
Do lettura della proposta di mozione
presentata dal Consigliere Riccarand ed iscritta al punto 20
dell'ordine del giorno.
MOZIONE
ESAMINATE le prime due relazioni semestrali sull'utilizzo
dell'aereo della "AIR VALLEE S. p.A. ";
RILEVATO che nel primo anno di attività l'aereo è stato
utilizzato per circa 400 ore di volo contro le 600 previste dalla
Convenzione per il compenso forfetario di 921 milioni;
RILEVATO che, contrariamente a quanto previsto dai punti 1 e 2
della Convenzione, l'aereo ha sempre avuto come base l'Aeroporto di
Caselle a Torino anziché l'Aeroporto regionale Corrado Gex e che i
decolli e gli atterraggi sono, nella stragrande maggioranza dei
casi, avvenuti all'Aeroporto di Caselle;
CONSTATATO altresì che la "AIR VALLEE S.p.A." non ha rispettato
il comma 3 del punto 2) della Convenzione;
RICORDATO che la deliberazione consiliare di approvazione della
Convenzione aveva definito il carattere sperimentale
dell'iniziativa prevedendo un periodo limitato a due anni;
SOTTOLINEATO che la "AIR VALLEE S.p.A." non ha rispettato la
Convenzione e che la sperimentazione non può essere considerata
positiva;
Il Consiglio regionale
della Valle d'Aosta
DELIBERA
di impegnare la Giunta regionale ad assumere gli opportuni
provvedimenti per interrompere la Convenzione con la "AIR VALLEE
S.p.A." con una formale disdetta o con un atto di revoca.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (UV):
La mozione ha lo scopo di riportare in
Consiglio la discussione sulla convenzione stipulate nel 1988, tra
l'Amministrazione regionale e la società "Air Vallée S.p.A.", la
cui durata, prevista in due anni, è tacitamente rinnovabile per
altri due se non interviene una disdetta sei mesi prima della sue
scadenza. Io non sono a conoscenza della data esatta in cui è stata
firmata la convenzione, ma ho la sensazione che siamo molto vicini
o addirittura che siamo già oltre il periodo in cui è possibile
disdire la convenzione. E' doveroso quindi un esame di questo
problema per decidere se sia opportuno mantenere in vigore ancora
per due anni questa convenzione oppure disdirla.
Dico subito che, se anche il termine dei sei mesi fosse già
superato, ci sono tutti gli elementi per arrivare ad una revoca
della convenzione per inadempienza da parte della società che ha
instaurato questa convenzione con l'Amministrazione regionale. Per
quale motivo? Perché la convenzione prevedeva una serie di
condizioni che non sono state rispettate.
Una delle clausole forti della convenzione prevedeva che l'aereo
avesse come base e partisse costantemente dall'aeroporto "Corrado
Gex" in Comune di Saint-Christophe ed inoltre che fosse utilizzato
dagli esponenti della Giunta, dai Consiglieri regionali, nonché dai
dipendenti dell'Amministrazione per i loro spostamenti, in
particolare nella direzione Aosta-Roma, ma anche in altre
direzioni. In linea indicativa era stato previsto un utilizzo
dell'aereo per 600 ore di volo all'anno per un compenso forfetario
di 921 milioni, che sarebbe stato adeguato di anno in anno sulla
base degli indici ISTAT.
Nel caso ci fossero dei problemi per l'atterraggio o la partenza
da Aosta, la società si impegnava ad istituire a sue spese un
servizio di trasporto dei passeggeri da Aosta a Caselle, a Ginevra
o dove sarebbe stato necessario far decollare o atterrare
l'aereo.
Cosa emerge da un'analisi del primo anno di utilizzazione di
questa convenzione? Intanto l'aereo è stato scarsamente utilizzato,
infatti è stato utilizzato per circa 400 ore, intendendo però non
solo le ore effettive di volo, ma anche i tempi dei trasferimenti,
delle attese e dei preparativi, contro le 600 ore previste dalla
convenzione. Possiamo quindi dire che abbiamo pagato 200 ore di
volo senza utilizzarle.
Emerge che abbiamo utilizzato questo aereo in modo estremamente
limitato. Io ho fatto un calcolo dei passeggeri trasportati in un
anno e sono arrivato a circa 500 persone, che non sempre sono state
trasportate per l'andata e per il ritorno, perché a volte
l'utilizzo dell'aereo è stato limitato o solo all'andata o solo al
ritorno. Ecco allora che, se noi facciamo un calcolo dei costi
ricorrendo ai normali servizi di linea, tenendo conto che quasi
tutti i viaggi sono avvenuti lungo la tratta Torino-Roma, ci
rendiamo conto che l'Amministrazione in quell'anno non avrebbe
speso più di 100 milioni, mentre con la convenzione ha speso oltre
900 milioni. Poiché si tratta di un rapporto da uno a dieci, la
differenza, assolutamente non giustificabile, non è di poco
conto.
Non solo, ma non c'è stato neanche un vantaggio in termini di
tempo, come invece si sbandierava, e che in teoria sarebbe dovuto
derivare dal fatto che l'aereo partiva dall'aeroporto di Aosta,
arrivava a Ciampino e così si era immediatamente nel centro di
Roma. Basta scorrere l'elenco delle sue utilizzazioni settimana per
settimana per rendersi conto che, salvo poche eccezioni, l'aereo è
sempre partito dall'Aeroporto di Caselle, mai dall'aeroporto di
Aosta.
Non solo, ma nelle 400 ore di volo sono stati addirittura
calcolati come effettive ore di volo anche gli spostamenti
dell'aereo dall'aeroporto di Caselle a quello di Aosta, da dove poi
ripartiva per Roma. Stando alla convenzione, invece, l'aereo doveva
avere per base l'aeroporto di Aosta, cosa però che non è mai
avvenuta, perché esso ha sempre avuto ed ha tuttora per base
l'aeroporto di Caselle. Nelle poche volte in cui è venuto ad Aosta
sono state calcolate come ore di viaggio gli spostamenti da Caselle
ad Aosta. Da qui poi è ripartito per Roma-Ciampino. Alla sera, se
c'è qualche passeggero, l'aereo viene ad Aosta, da dove riparte per
Caselle. Si tratta quindi di un'assurdità sotto tutti gli aspetti
(consumi energetici, tempi e costi), che non si giustifica in
nessun modo. Nel leggere questi elenchi si scoprono delle cose che
fanno rizzare i capelli. Siamo comunque in presenza di una
inadempienza nettissima.
Molti avevano chiesto fin dall'inizio: "Non è possibile che
questo aereo faccia un servizio regolare partendo dall'aeroporto di
Aosta?". Si era risposto: "Ci sono stati dei problemi perché
Civilavia ci ha chiuso l'aeroporto...".
Adesso però l'aeroporto è stato nuovamente autorizzato ad essere
adibito ad aviosuperficie. I lavori sono stati fatti, ma l'aereo
continua ad essere di stanza all'aeroporto di Caselle: questa la
realtà che emerge dalla lettura della relazione.
C'è poi un altro dato che evidenzia un'ulteriore inadempienza
nei confronti della convenzione. Essa prevedeva che quando l'aereo
non poteva atterrare ad Aosta, la società avrebbe predisposto a
proprie cure e spese un apposito servizio di trasporto dei
passeggeri da Aosta fino all'aeroporto di Caselle. Questo però non
è mai stato fatto, perché lo spostamento è sempre avvenuto a spese
dell'Amministrazione regionale e non a spese della società, così si
sono aggiunti ulteriori costi a quelli già previsti dalla
convenzione.
Scorrendo l'elenco si scoprono dei casi veramente clamorosi.
Faccio l'esempio del 2 maggio, da cui risulta che l'aereo, dopo
essere partito dall'aeroporto di Caselle ed aver fatto mezz'ora di
volo, è atterrato ad Aosta, dove ha preso a bordo un dipendente
dell'Amministrazione regionale; ha poi portato a Roma-Ciampino
quest'unico passeggero in 120 minuti di volo, alla sera l'ha
riportato di nuovo ad Aosta in 130 minuti ed infine l'aereo è
tornato a Caselle impiegando ben 50 minuti di volo. E' in questo
modo che saltano fuori le 400 ore di volo.
Il 20 giugno 1989 l'aereo ha fatto quattro voli di 33 minuti
ciascuno sul cielo della Valle d'Aosta ("Aosta-Aosta: 33 minuti.
Aosta-Aosta: 33 minuti. Aosta-Aosta: 33 minuti. Aosta-Aosta: 33
minuti") per portare ogni volta sei passeggeri, non ben definiti,
in un giro turistico per la Valle d'Aosta.
Gli esempi di questo genere sono effettivamente tanti, per cui
io credo che il livello di utilizzazione dell'aereo, il tipo di
gestione di questa convenzione e gli enormi costi che essa comporta
rappresentino un chiaro esempio di sperpero di denaro pubblico.
L'iniziativa era stata presentata come sperimentazione ed in quel
senso probabilmente essa è stata considerata da alcuni gruppi che
avevano detto: "L'aereo parte da Aosta, si guadagna tempo, vediamo
se c'è un'utilizzazione effettiva facendo magari due mesi
sperimentali". Per l'insistenza dei gruppi dell'opposizione è stato
deciso di presentare una relazione semestrale sull'utilizzazione
dell'aereo, che tra l'altro arriva con dei ritardi spaventosi,
tant'è che adesso noi abbiamo solo quelle dei primi due semestri,
mentre non abbiamo ancora visto quella relativa al terzo
semestre.
A questo punto, però, occorre mettere un punto fermo a questa
sperimentazione, per cui noi chiediamo che si prenda atto dei suoi
elevatissimi costi, assolutamente ingiustificati, e che quindi
occorra non rinnovare per altri due anni la convenzione e, se
questo rinnovo è già in atto, chiediamo che lo si faccia
decadere.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
A suo tempo noi avevamo votato a favore
della convenzione per il suo carattere sperimentale e perché è
necessario fare qualcosa per lo sviluppo del trasporto aereo nella
nostra Regione.
Dobbiamo dire, però, che i risultati della sperimentazione non
sono stati quelli sperati. Ora, proprio perché la base di partenza
dell'aereo non è state l'aeroporto di Aosta ma quello di Torino e
proprio perché il numero dei passeggeri per viaggio, inizialmente
calcolato in otto, in realtà è stato molto più basso, non possiamo
esprimere un giudizio positivo sulla natura del servizio che è
stato concretamente messo a disposizione e sui costi della
convenzione.
Esiste e rimane aperto il problema di studiare degli interventi
per sviluppare in Valle d'Aosta un flusso turistico anche
attraverso il servizio aereo, cosa che probabilmente non può
avvenire con un sostegno artificiale di questa dimensione. Si
tratterebbe semmai, sempreché si voglia ancora proseguire con una
convenzione, di prevedere un numero di ore ridotto oppure di avere
una convenzione per servizi più definiti. Sicuramente può essere
opportuna la disponibilità di un aereo per occasioni particolari,
ma, alla luce dei risultati della sperimentazione, non ci sembra
più sostenibile l'ipotesi di riempire comunque l'aereo e di avere
un numero prefissato di ore così elevato.
Noi, quindi, siamo dell'idea che si possa interrompere la
convenzione, per ristudiare l'intera materia nei suoi due
aspetti:
- che cosa si può fare come Valle d'Aosta, considerate anche la
posizione del Governo rispetto alla possibilità della Regione di
entrare nelle società, per favorire comunque un servizio di tipo
aereo;
- come, concretamente, per quali servizi, per quali
utilizzazioni e con quali costi possa essere rinnovata o modificata
l'attuale convenzione, perché, così com'è impostata non è
assolutamente difendibile, perché ci sembra che i suoi costi siano
superiori al servizio reso.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Puisque j'ai entendu que M. Riccarand a
demandé la date de signature de la convention, je voudrai rappeler
qu'elle a été signée le 30 mai 1988 et enregistrée le 1er de juin,
par conséquent il y a encore les six mois.
Quand on avait discuté cette convention il y avait eu aussi un
débat sur la possibilité de prévoir une expansion de l'aéroport
"Corrado Gex" et en conséquence de prévoir la possibilité d'insérer
notre aéroport dans des liaisons de troisième niveau qui, comme
vous savez, sont un peu le futur des liaisons internationales. En
effet il y a déjà des liaisons entre petites villes, d'autres
liaisons entre des villes italiennes et la Suisse, toujours avec
des avions de troisième niveau.
Le but de cette convention était de vérifier les possibilités
d'un système de transport qui pouvait, dans les désirs et dans les
souhaits de l'Administration régionale, faciliter la liaison
Aoste-Rome, liaison nécessaire aux exigences de l'Administration
régionale.
En effet je voudrais souligner que, s'il n'y a pas eu
l'utilisation totale des heures mises à disposition, ça a été pour
la simple raison qui a été fait un choix de la part de
l'Administration régionale: étant donné qu'il s'agissait d'une
expérimentation, on a prévu la liaison Aoste-Rome seulement deux
fois par semaine.
Quelqu'un a dit qu'il ne s'agissait pas d'une liaison
Aoste-Rome, parce que pour la plupart des cas l'avion partait de
Turin. Là aussi, c'est vrai, mais en parti à cause des travaux
d'amélioration. L'Italavia, à un certain moment, a prévu
d'interdire, pendant des mois, le vol à l'aéroport d'Aoste. Après
c'était normal que pendant l'hiver il y ait des problèmes, surtout
pour le fait qu'il n'y a pas le système radar et à une certaine
heure de l'après-midi il n'y a plus la possibilité d'atterrir à
Aoste. Les conséquences étaient dans ce sens.
Il y a d'autres points soulevés par M. Riccarand qu'il serait
bien d'éclaircir avec les responsables, pour voir si cette
convention doit être améliorée.
Le problème des transports. Si le départ était fait à Turin et
non pas à Aoste, le transport devait être fait aux frais de la
société et non pas de l'Administration régionale. Il s'agit dans la
plupart des cas de Conseillers ou de fonctionnaires qui allaient se
déplacer avec d'autres fonctionnaires: il y avait déjà la voiture
de l'Administration régionale qui allait à Turin et par conséquent
on n'a pas fait la requête d'une autre voiture. De toute façon il
s'agit d'une question réelle et à régler. Il faut discuter de ce
problème pour voir si on pourrait prévoir que, dans le cas où il y
a une alternative, il y ait aussi un rapport du point de vue de
l'évaluation de l'intervention financière de la part de
l'Administration régionale, ce qui n'est pas prévu dans la
convention actuelle.
Au-delà de ce problème, on sait très bien que, si on fait un
rapport mathématique entre l'achat du billet Aoste-Rome et le
nombre d'utilisateurs de l'avion, le rapport ne tient pas. Il faut
dire que, au cours de cette période d'expérimentation, il y a eu de
la part de la société l'impossibilité de faire utiliser à d'autres,
qui ne soient pas les dépendants régionaux et les administrateurs,
l'avion même, car, pour des raisons particulières, l'utilisation de
l'avion par d'autres personnes, par exemple des entrepreneurs qui
voulaient descendre à Rome, n'était pas possible. J'ai fait
plusieurs fois le trajet Aoste-Rome et retour en journée et il y
avait plusieurs personnes qui se renseignaient sur le moyen de se
déplacer en utilisant cet avion.
En effet un des buts de cette convention était de voir s'il y
avait une requête, car ce n'était pas seulement pour
l'Administration régional. Les deux années préalables de cet accord
étaient pour soutenir une initiative qui devait par la suite être à
même de se gérer et donc d'avoir la possibilité d'utiliser les
fonds normaux et une petite intervention si c'était nécessaire,
mais non pas au niveau de cette première convention.
Je crois que cette première période n'a pas eu la possibilité de
voir clairement ce qui se peut passer au moment où il y a une
liaison réelle et continuelle Aoste-Rome, pour les raisons que nous
connaissons. Je crois donc qu'il serait inutile d'intervenir à
présent pour interrompre cet accord et même porterait des
difficultés non seulement pour la société, mais aussi pour cette
expérimentation qui a été faite par l'Administration régionale.
Je crois que, au contraire, on peut discuter si on peut
améliorer ou intégrer cette convention. Il s'agit là de faire des
propositions, des suggestions qui pourront être examinées et
portées à l'attention du Conseil. Par conséquent le travail qui a
été fait jusqu'à présent, avec des difficultés qui étaient plutôt
lourdes pour la société même, était un travail remarquable. Ils ont
toujours donné leur disponibilité, n'importe quand, n'importe
comment. Il y a eu aussi des interventions sanitaires, ne
l'oublions pas. Il y a eu des interventions qui ont sauvé la vie
pour le fait que l'avion était disponible et on pouvait compter sur
son déplacement. Le point qu'il faut aussi considérer c'est d'avoir
l'assurance qu'au moment où on veut se déplacer on peut le faire. A
présent on avait choisi, comme Administration, d'avoir uniquement
les deux jours, le mardi et le jeudi, comme liaison Aoste-Rome. Les
travaux à l'aéroport de Ciampino ont constitué une difficulté
supplémentaire.
Je crois qu'il y a eu toute une série de difficultés qu'il faut
considérer, si on veut être réaliste face à ce problème. Par
conséquent on ne peut pas être d'accord sur la motion présentée et
on la repoussera avec la possibilité tout de même de revoir le
discours, de voir une possibilité réelle pour améliorer cette
convention même selon les résultats d'une analyse qui prétend un
minimum d'attention face à une convention qui sans doute n'a pas eu
les effets qu'on pouvait s'attendre, pas seulement pour des
difficultés de la société, mais pour des raisons objectives que
j'ai essayé d'expliquer.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Nella convenzione c'è scritto:
"L'incarico, che ha la durata di anni due a decorrere dalla data di
sottoscrizione della presente convenzione, sarà tacitamente
rinnovato per lo stesso periodo, salvo disdetta da comunicarsi da
una delle due parti con lettera raccomandata sei mesi prima della
scadenza", per cui, se non si dice niente, si sceglie di rinnovare
la convenzione per altri due anni. Questa è la verità, a parte il
fatto che, come torno a ripetere, ci sono tutti gli estremi per
prevedere la decadenza della convenzione per il suo mancato
rispetto da parte della società "Air Vallée". Nella convenzione,
infatti, c'è scritto: "Per le prestazioni sopra descritte viene
fissato un compenso forfetario annuo corrispondente
all'effettuazione di 600 ore di volo a tariffa agevolata".
Queste 600 ore però non sono mai state fatte...
(... Interruzione del Presidente Rollandin. ...)
... Spero che si riveda almeno questa cifra, ma la realtà è che
ci troviamo di fronte ad un esperimento estremamente costoso. Se
esso era finalizzato a far decollare l'uso dell'aereo da parte di
altri utenti, non si sono verificate neanche le condizioni minime
affinché ciò possa avvenire. Perché questa circostanza non è stata
tenuta presente fin dall'inizio?
Stando alla presentazione ed all'illustrazione dell'iniziativa,
l'aereo sarebbe dovuto partire dall'aeroporto di Aosta, mentre
dobbiamo constatare che ha avuto ed ha ancora per base l'aeroporto
di Caselle. Non solo, ma mette a nostro carico il viaggio
Aosta-Caselle e le tratte Caselle-Aosta, Aosta-Roma, Roma-Aosta ed
Aosta-Caselle per un solo viaggio. Questa è un'assurdità e uno
spreco, perché a volte si trasportano solo uno o due passeggeri e
magari al ritorno non si trasporta nessuno, o viceversa, come del
resto è già capitato molte volte.
Se poi verifichiamo gli spostamenti del personale
dell'Amministrazione e di tanti Consiglieri regionali durante
questo periodo, possiamo accertare che molti di loro hanno
viaggiato sui normali voli di linea, per cui viene proprio da
chiedersi a che cosa serva questo aereo, che noi paghiamo, mentre
dall'altra parte...
(...Interruzione del Presidente Rollandin...)
... E' così, è così. Io chiederò i dati e poi vedremo quanti si
sono serviti dei voli di linea.
In conclusione, si tratta di una convenzione già molto
discutibile in partenza e che si è rivelata fallimentare ed
estremamente costosa nella sua gestione, per cui io mantengo la
risoluzione di revisione e di decadenza della convenzione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi votiamo a favore della risoluzione,
anche se teniamo conto dell'impegno assunto dal Presidente della
Giunta di procedere ad una sua revisione.
Nella mozione si propone di "interrompere la Convenzione con la
Air Vallée S.p.A. con una formale disdetta o con un atto di
revoca", mentre a noi sembra necessario avviare una discussione per
approdare ad una convenzione che tenga conto di quanto è avvenuto
in questo periodo. Questo è il senso del nostro voto a favore della
risoluzione.
PRESIDENTE:
Se nessuno chiede la parola, pongo in
votazione la mozione in oggetto.
ESITO DELLA VOTAZIONE
Presenti: 25
Votanti: 24
Favorevoli: 6
Contrari: 18
Astenuti: 1 (Gremmo)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK