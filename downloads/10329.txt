Consiglio Regionale della Valle d'Aosta - Oggetto del Consiglio n. 1322 del 20 giugno 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1322 del 20 giugno 1990 - Resoconto
OGGETTO N. 1322/IX - Comunicazioni del Presidente del
Consiglio.
Bich (Presidente del Consiglio) - Dichiaro aperta la sessione
straordinaria del Consiglio regionale di oggi, sessione richiesta
da quattordici Consiglieri in data 6 giugno ultimo scorso con una
lettera motivata, che prevedeva l’immissione
all’ordine del giorno della mozione di sfiducia alla
Giunta regionale.
Do altresì alcune comunicazioni di lettere e petizioni giunte
alla Presidenza del Consiglio in questi ultimi giorni. Mi riferisco
alla lettera prot. n. 2806 in data 12 giugno 1990, pervenuta alla
Presidenza del Consiglio il 13 giugno e inviata dal Presidente
della Giunta regionale, il quale ha trasmesso copia delle lettere
di dimissioni degli Assessori regionali ai Lavori Pubblici, alla
Sanità e Assistenza Sociale, all’Industria,
Commercio, Artigianato e Trasporti. Il testo di queste lettere è
stato diramato ai colleghi Capigruppo, che ne possono prendere
atto, come pure delle lettere successive di cui farò menzione.
Altra lettera è giunta in data 19 giugno, indirizzata sempre al
Presidente del Consiglio regionale, da parte del Consigliere
Segretario Louvin, che ha rassegnato le proprie dimissioni dalla
carica di Consigliere Segretario del Consiglio. Il tenore della
lettera è riportato sul testo che è stato consegnato ai
Capigruppo.
In data 19 giugno è pervenuto alla Presidenza un documento
sottoscritto da dodici Consiglieri del Gruppo
dell’Union Valdôtaine, che richiede le dimissioni
del Presidente del Consiglio e dell’Ufficio di
Presidenza, essendo venute meno le condizioni politiche per cui
questo ufficio era stato nominato, alla convalida dei Consiglieri
del nuovo Consiglio regionale.
Infine, pochi minuti fa, è pervenuta una lettera del Presidente
della Giunta regionale, datata 19 giugno, con la quale rassegna le
proprie dimissioni dalla carica di Presidente e trasmette copia,
così come prevede il regolamento interno, delle dimissioni a lui
indirizzate da parte degli Assessori Perrin, Viérin, Faval e
Voyat.
Questi sono gli atti giunti a questa Presidenza.
Sulle Comunicazioni del Presidente del Consiglio, secondo quanto
prevede il Regolamento interno del Consiglio stesso, do la parola
ai Consiglieri per brevi interventi limitati a cinque minuti.
Louvin (UV)
- Je me dois de dire quelques mots au sujet
de ces démissions que j’ai remises hier dans vos
mains. Ces démissions sont à mon sens, et dans
l’opinion également de tout le Groupe politique
auquel j’appartiens, un acte politiquement et
moralement nécessaire.
Il n’est pas de notre intention de donner ici et
en ce moment des leçons de morale; nous nous souvenons cependant
qu’au mois de juillet de l’année 1988
tout le Bureau de Présidence, dont j’ai eu
l’honneur de faire part pendant deux ans, avait été
élu sur la base d’un accord politique. Un accord
politique qu’à l’époque le Secrétaire
du parti communiste avait voulu stigmatiser et condamner au point
que son Groupe politique avait refusé de donner son vote favorable
à l’élection du Président du Conseil, estimant que
ce même Président était l’expression
d’un accord de majorité et non pas
d’un consentement unanime de ce Conseil.
La situation actuelle a rendu absolument caduc cet accord, qui a
été dénoncé par quatre des cinq partis qui avaient exprimé la
majorité précédente.
Cette situation paradoxale fait
qu’aujourd’hui le soussigné est
encore Secrétaire du Conseil mais non plus
l’expression de la majorité, mais
d’une probable opposition, que son collègue
Secrètaire, de même qu’un des deux Vice-Présidents
du Conseil et que le Président du Conseil lui-même ne sont plus
totalement "au dessus de la mêlée", parce qu’ils
sont
"in odore di assessorato",
et enfin que
l’autre Vice-Président du Conseil, élu en tant
qu’expression de l’opposition,
deviendrait à son tour expression de la future majorité.
Cette situation est paradoxale et elle impose à notre sens les
démissions de tout le Bureau de Présidence.
Ce n’est pas la fonction
d’arbitrage impartial qui est attribuée au Bureau de
Présidence, qui peut être remplie en ce moment par les hommes qui
étaient l’expression d’un accord
politique bien précis.
C’est bien pour cette raison que nous avons
estimé nécessaire de nous retirer de ce Bureau de Présidence.
Dans la motion de censure présentée par quatorze Conseillers on
invoque le respect des règles du jeu et parmi ces règles il y a
aussi celle de la trasparence et de la cohérence que nous estimons
indispensable de respecter.
Notre décision à ce moment est prise: la balle, M. le Président
du Conseil, est maintenant dans votre camp, à vous
d’en tirer les conséquences nécessaires.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Condividiamo molte delle considerazioni
che sono state svolte dal Consigliere Louvin in ordine al fatto che
la Presidenza del Consiglio e il Presidente del Consiglio sono
stati eletti per accordi di maggioranza, ma diciamo che di queste
considerazioni, che certamente hanno un valore e un significato che
vanno considerati, ne potremo tenere conto solo dopo che verrà
votata la mozione di sfiducia sulla Giunta che è stata eletta, o se
vi sarà la presa d’atto delle dimissioni, perchè su
richiesta di ventiquattro Consiglieri saranno inserite
all’ordine del giorno di questo Consiglio, ma non
prima, perchè in nessun consesso di nessuna parte del mondo, quando
vi è una crisi che riguarda il governo, si dimettono i Presidenti
delle Camere. Non è successo da nessuna parte, e i Presidenti delle
Camere sono pur sempre espressione o di una volontà generale o di
una volontà di maggioranza.
Quindi, certamente noi teniamo nel debito conto quelle
considerazioni di ordine politico e morale che sono state sollevate
e che sono ben presenti al nostro spirito e allo spirito della
Presidenza del Consiglio, però diciamo che questa vicenda è nata su
una mozione di sfiducia presentata nei confronti della Giunta, ai
sensi del regolamento è stata iscritta, è trascorso il termine che
doveva trascorrere, quello è l’argomento e non
altri.
Successivamente, a seconda delle decisioni che assumerà questo
Consiglio, certamente chi ha avuto degli incarichi di
responsabilità per effetto di una maggioranza, ne trarrà le dovute
conclusioni. Credo che questo sia il rispetto delle regole del
gioco democratico.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Già nella riunione della Conferenza dei
Capigruppo, quando si è trattato di fissare la data di questo
Consiglio, il nostro movimento aveva esplicitamente sollecitato le
dimissioni del Presidente del Consiglio. Anch’io
ricordo bene che il Presidente del Consiglio e la struttura
fondamentale dell’Ufficio di Presidenza venne votata
nel luglio 1988 come espressione di un accordo di maggioranza,
accordo contro cui noi votammo. Quindi ci sembra doveroso,
necessario ed elementare che, nel momento in cui quella maggioranza
si è verificato che non esiste più, debbano esserci di conseguenza
le dimissioni della Giunta, del Presidente della Giunta espressione
di quella maggioranza, ma anche del Presidente del Consiglio che
era espressione organica di quel tipo di maggio-ranza.
In questo senso avevamo già in sede di conferenza dei Capigruppo
sollecitato queste dimissioni perchè si ridiscutesse in Consiglio
anche la nomina del Presidente del Consiglio. Ci sembra anzi
questo, dal punto di vista regolamentare, la prima strada da
percorrere.
Nè vale, a mio avviso, il riferimento ad altre situazioni di
altri Parlamenti, anche perchè per fortuna credo che non
dappertutto vale questo principio per cui anche il Presidente del
Consiglio è espressione di una parte del Consiglio, cioè di una
maggioranza, e non di una minoranza. Noi questo lo contestiamo:
abbiamo sempre detto che il Presidente del Consiglio possibilmente
deve essere espressione di tutto il Consiglio, come elemento di
garanzia, e che se non c’è un accordo di tutto il
Consiglio è preferibile che sia espressione della minoranza, come
elemento di equilibrio e come elemento di garanzia. Del resto, alla
Camera dei Deputati il Presidente, la sig.ra Nilde Iotti, non è
espressione di un partito di maggioranza.
Quindi, comunque vadano le cose in questo Consiglio, chiederemo
che il Presidente del Consiglio sia espressione o di tutto il
Consiglio, se c’è un accordo, o della minoranza,
come elemento di riequilibrio nei rapporti fra maggioranza e
minoranza.
Ci associamo pertanto - e lo avevamo già fatto in precedenza -
alla richiesta di dimissioni del Presidente del Consiglio e
dell’Ufficio di Presidenza. Se è necessaria ed
opportuna una interruzione dei lavori del Consiglio, se il
Presidente del Consiglio e l’Ufficio di Presidenza
vogliono avere un momento di riflessione per decidere sul da farsi,
siamo d’accordo, però crediamo che prima di inserire
all’ordine del giorno la presa d’atto
sulle dimissioni della Giunta e del suo Presidente sia opportuno
inserire insieme anche le dimissioni del Presidente del Consiglio e
dell’Ufficio di Presidenza.
Presidente
- Ha chiesto di parlare il Consigliere
Stévenin, ne ha facoltà.
Stévenin (UV)
- Je demande de pouvoir réunir les Chefs de
Groupe, afin de trouver une solution équitable à ce problème.
Presidente
- Se non ci sono altri interventi, vorrei
svolgere alcune brevi considerazioni.
Mi rivolgo in modo particolare all’amico
Consigliere Louvin, con il quale ho lavorato con passione e con
coraggio, il coraggio delle idee promanate dalla nostra piccola
assemblea di autogestione del Consiglio che
l’Ufficio di Presidenza, per riaffermare la
sovranità del Consiglio regionale in tutte le circostanze ed il suo
ruolo pulsante e centrale nella vita politica e amministrativa
della Regione. In quelle ed in altre circostanze abbiamo sostenuto
che il nostro modello di riferimento è proprio il modello
parlamentare. Non si è mai verificato che in assemblee elettive
legislative la Presidenza dell’assemblea crei un
vuoto di potere nel momento più delicato del trapasso di poteri
dell’esecutivo. Quindi, suffragato da questa ipotesi
e dal sostegno di questi comportamenti e, se mi è consentito, anche
di questa giurisprudenza che non è prevista
d’altronde nè nel regolamento interno, nè tantomeno
nello statuto della nostra Regione, ritengo di dover trarre le
conclusioni delle affermazioni politiche rese dai colleghi
Consiglieri, in modo particolare dal Consigliere Louvin e dal
Consigliere Riccarand, in sedi successive alla sessione odierna del
nostro Consiglio.
Essendo la richiesta irrituale, quella di porre
all’ordine del giorno le dimissioni del Presidente
del Consiglio e dell’intero Ufficio di Presidenza,
ritengo che questa proposta, che ha solo un senso politico, vada
valutata nella sede opportuna.
Questo per quanto riguarda le comunicazioni del Presidente del
Consiglio.
C’è una richiesta pregiudiziale di convocare la
Conferenza dei Capigruppo, che dovrà valutare la programmazione dei
lavori e l’eventuale programma dei lavori successivi
del Consiglio.
Poichè questa è una richiesta pregiudiziale del Consigliere
Stévenin, possono intervenire un Consigliere a favore ed uno contro
la proposta.
Ha chiesto di parlare il Consigliere Milanesio, ne ha
facoltà.
Milanesio (PSI)
- Siamo a favore di questa richiesta di
sospensione per concordare con i Capigruppo
l’andamento del Consiglio.
Presidente
- La seduta è sospesa.
?-
Si dà atto che i lavori sono sospesi dalle ore 9,53 alle ore
10,38 per consentire la riunione della Conferenza dei
Capigruppo.
?-
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK