Consiglio Regionale della Valle d'Aosta - Oggetto del Consiglio n. 2268 del 14 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula
Oggetto del Consiglio n. 2268 del 14 novembre 2001 - Resoconto
OGGETTO N. 2268/XI Riduzione dei tempi di attesa per
l’effettuazione di prestazioni diagnostiche presso
l’U.B. di Radiologia. (Interrogazione)
Interrogazione A conoscenza della delibera dell'USL n. 1311
dell'11 giugno 2001 con all'oggetto: "sperimentazione organizzativa
gestionale sino al 31/12/2001, presso l'U.B. di radiologia per la
riduzione dei tempi di attesa per le prestazioni di TAC, attraverso
l'Istituto della libera professione nell'interesse
dell'azienda";
Preso atto che l'obiettivo è quello di ridurre le liste di
attesa ove vengono superati i "tempi di attesa" definiti
critici;
Vista la normativa in vigore che regolamenta l'attività
libero-professionale;
il sottoscritto Consigliere regionale
Interroga
il Presidente della Regione e l'Assessore competente per
conoscere:
1) se, e quale personale, oltre a quello medico tecnico, è
coinvolto per l'erogazione delle prestazioni diagnostiche di TAC,
previsto dalla delibera sopra richiamata;
2) quali prestazioni vengono comandate al personale dell'INVA,
nell'U.B. di Radiologia;
3) il numero delle prestazioni TAC erogate in ambito di libera
professione, antecedentemente alla delibera n. 1311 dell'11 giugno
2001.
F.to: Beneforti
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Ringrazio il Consigliere Beneforti per aver
presentato questa interrogazione perché mi permette di dire che,
grazie alle strategie attuate d’intesa fra
Assessorato e azienda USL, i tempi di attesa per le TAC sono
praticamente azzerati, siamo a sei giorni rispetto ai trenta giorni
ritenuti da tutti fisiologici per le visite ordinarie, escluse
ovviamente le visite di urgenza che vengono sempre garantite. Ciò
detto, rispondo alle domande puntualmente.
Rispetto alla prima domanda, faccio presente che il personale
dipendente dall’Unità di Radiologia che partecipa al
progetto per la riduzione dei tempi di attesa per le prestazioni
TAC attraverso l’istituto della libera professione
nell’interesse dell’azienda, come
peraltro si evince dalla deliberazione n. 1311
dell’11 giugno 2001, è sia il personale medico sia
il personale tecnico-sanitario di radiologia medica. Gli orari
effettuati riguardano tutta la settimana dal lunedì alla domenica,
dalle ore 21,00 in poi.
Rispondo poi alla seconda domanda: la società INVA, a cui è
stata demandata la gestione amministrativa del programma di
screening, segue attraverso il proprio personale le prenotazioni e
le altre fasi amministrative del progetto TAC, progetto
sperimentale che dura fino al 31 dicembre, sottolineo, ciò in
quanto il personale amministrativo dell'Unità di Radiologia non ha
accettato di aderire al progetto ritenendolo poco remunerativo.
Dal 1° gennaio 2001 - rispondo alla terza domanda - a giugno
2001 il numero di TAC erogate in libera professione, cioè a
pagamento, è stato di 127 a fronte di 220
dell’intero anno 2000. Come già detto, i tempi di
attesa sono di sei giorni circa. Rispetto al marzo 2001, quando
avevamo ben 460 persone in lista di attesa, a giugno siamo passati
a 190, a settembre a 171 e alla situazione di oggi che è ottimale.
Ripeto: il progetto è un progetto sperimentale che dovrà essere
testato per i prossimi mesi.
Président
La parole au Conseiller Beneforti.
Beneforti (PVA-cU)
Prendo atto di quanto ha risposto
l’Assessore a questa interrogazione, ma non sono
completamente d’accordo con lui sui dati che ci ha
fornito; comunque sono dati che possiamo verificare per renderci
conto di qual è la realtà oggi degli esami di TAC
all’Unità di base di Radiologia. Siamo tutti
d’accordo, Assessore, che le liste di attesa devono
essere eliminate o abbattute, perlomeno nel limite del possibile,
anche se all’ammalato non si dovrebbe chiedere il
sacrificio di andare di sera, dopo le 21,00 a fare la sua
prestazione.
Ciò che non sembra giusto, Assessore, e la invito ad accertare
se corrisponde al vero, quanto emerge da alcuni assistiti e
dall’interno dell’Ospedale: che le
prestazioni non siano erogate tutte fuori dopo le ore 21,00, ma
siano erogate anche nelle ore di reperibilità dei medici?
Vicquéry
(fuori microfono)
? visite a
pagamento?
Beneforti (PVA-cU)
? sì, quelle che sono chiamate a
pagamento, quelle che rientrano nella libera professione. Io le
chiedo di accertare, perché è quanto è stato segnalato da degli
assistiti come dall’interno
dell’Ospedale, se è vero che queste prestazioni in
libera professione verrebbero effettuate in caso di
reperibilità.
Questo sarebbe in contrasto con il comma a) del punto 6 della
delibera n. 1311, che prevede che le prestazioni devono essere rese
al di fuori di qualunque orario istituzionale dal lunedì alla
domenica. Perché cosa accade? Accade che l’assistito
prenotato nella libera professione dopo le 21,00, se arriva un caso
urgente dal pronto soccorso, viene rimandato al mattino dopo per
dare posto all'urgenza, quindi la libera professione viene
esercitata non solo dopo le 21,00, ma anche il mattino dopo, nel
pomeriggio e la sera. È il gruppo medico insieme a quello tecnico
che decide e organizza il servizio.
L’altro problema che chiedo di verificare è il
personale dell’INVA: una volta per tutte si deve
stabilire cosa deve fare questo organismo
all’interno dell’USL perché ho prove
che questo personale sia costretto a fare tutto ciò che gli viene
richiesto, altrimenti ci sono le minacce in merito alla certezza
del posto di lavoro. Ora mentre un medico - e poi si dice che il
personale dell’USL si rifiuta di fare servizio nelle
ore in cui è richiesto - prende 315.000 lire ogni ora, perché fa
tre esami in un’ora, e 135.000 lire le prende il
tecnico, al personale amministrativo vengono date 5.000 lire l'ora
e sta lì anche lui fino alla sera e addirittura di notte. Poiché il
personale amministrativo dell’USL non ci sta alle
condizioni poste, si costringe quello dell’INVA a
farlo. Una volta o l’altra bisognerà risolvere anche
questa questione del personale INVA, su cui torneremo sopra. La
prego, Assessore, di verificare questa situazione e di accertare
tutto quello che viene fatto con il personale INVA, che è previsto
solo per certe convenzioni che l’INVA ha fatto con
l’USL.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK