Consiglio Regionale della Valle d'Aosta - Oggetto del Consiglio n. 1735 del 20 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1735 del 20 dicembre 1990 - Resoconto
OGGETTO N. 1735/IX - Concessione di contributi alle comunità
montane e al comune di Aosta per l’organizzazione di
soggiorni climatici per persone anziane ed invalide durante la
stagione invernale-primaverile 1990/1991 - Approvazione e
finanziamento della spesa di lire 290.000.000.
Presidente - Do lettura del testo della delibera:
Il Consiglio
- Richiamata la propria deliberazione n.809/IX in data 8
novembre 1989;
delibera
1) di approvare la concessione alle Comunità montane ed al
Comune di Aosta delle somme sottoelencate, a titolo di contributo
nelle spese per l’organizzazione di soggiorni
climatici marini per anziani ed invalidi, durante la stagione
invernale-primaverile 1990/91:
- Comune di Aosta lire 95.015.000
- Comunità montana "Mont Blanc - Valdigne" lire 17.315.000
- Comunità montana "Grand Paradis" lire 22.360.000
- Comunità montana "Grand Combin" lire 11.668.000
- Comunità montana "Mont Emilius" lire 42.520.000
- Comunità montana "Marmore" lire 40.530.000
- Comunità montana "Evançon" lire 29.022.000
- Comunità montana "Walser" lire 3.894.000
- Comunità montana "Monte Rosa" lire 27.676.000
lire 290.000.000
2) di approvare ed impegnare la spesa di lire 290.000.000
(duecentonovantamilioni) con imputazione al Capitolo 22805 del
bilancio di previsione della Regione per l’anno 1990
"Contributi ai Comuni e altri enti locali nelle spese di gestione
dei servizi Sociali a favore delle persone anziane ed inabili" che
presenta la necessaria disponibilità;
3) di stabilire che alla liquidazione dei contributi ai singoli
enti si provveda a richiesta dell’Assessore alla
Sanità ed Assistenza Sociale, ai sensi dell’articolo
58 della legge regionale 27 dicembre 1989, n. 90, su trasmissione
di idonea documentazione di spesa che non dovrà essere inferiore
all’ammontare del contributo come sopra
stabilito;
4) di stabilire che al pagamento dei predetti contributi si
provveda con le modalità di cui all’articolo 59
della legge regionale 27 dicembre 1989, n. 90;
5) di incaricare il Presidente dell’Associazione
dei Sindaci della Valle d’Aosta di fungere da
coordinatore tra gli Enti perché siano fissati criteri uniformi
generali per la selezione delle domande di soggiorno, sia dal lato
sanitario sia economico, e per gli standard di trattamento
vittuario ed alloggiativo che debbono fornire gli esercizi
alberghieri, criteri da sottoporre al parere
dell’Assessore alla Sanità ed Assistenza Sociale, il
quale, in caso di mancato accordo o controversie tra gli enti,
potrà impartire direttive vincolanti al riguardo.
Presidente
- Ha chiesto di parlare
l’Assessore alla Sanità ed Assistenza Sociale
Beneforti, ne ha facoltà.
Beneforti (DC)
- Come di consueto, occorre promuovere
anche nella stagione invernale-primaverile 1990-91
l’organizzazione di soggiorni marini per persone
anziane e invalide, bisognose di cure marine.
In questa occasione ci sono sette comunità montane e il Comune
di Aosta che hanno richiesto il finanziamento per poter mandare gli
anziani e gli invalidi che hanno bisogno ad usufruire di queste
cure; l’importo è di 290 milioni.
Il coordinamento e la gestione vengono fatte direttamente dalle
comunità montane, come Regione abbiamo richiesto al presidente
dell’Associazione dei Sindaci di coordinare tutta
l’attività di queste comunità montane, in modo che
il lavoro vada avanti nel migliore dei modi, dando noi tutta
l’assistenza che si renderà necessaria oltre
all’intervento economico e finanziario.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 21
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK