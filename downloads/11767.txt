Consiglio Regionale della Valle d'Aosta - Oggetto del Consiglio n. 1620 del 8 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1620 del 8 novembre 1995 - Resoconto
SEDUTA ANTIMERIDIANA DELL'8 NOVEMBRE 1995
OGGETTO N. 1620/X Proroga del periodo di esperimento del
dipendente sig. Fabrizio Gregoris.
Deliberazione Il Consiglio
Premesso che con nota prot. n. 13353/5/U.P. in data 1° settembre
1995 il Dirigente del Servizio del Personale ha richiesto al
Direttore dell'Agenzia del Lavoro informazioni sul periodo di
esperimento del dipendente sig. Fabrizio Gregoris, titolare di un
posto di Primo Segretario Capo Ufficio, nell'ambito dell'Agenzia
del Lavoro, a decorrere dal 1° marzo 1995;
Considerato che con nota prot. n. 17RIS/5 in data 1° settembre
1995 il Direttore dell'Agenzia del lavoro ha comunicato che il
giudizio complessivo sul sig. Fabrizio Gregoris è assolutamente
negativo ed in particolare ha segnalato i gravi problemi di
relazione con il personale e le difficoltà nello svolgimento del
ruolo di gestione del personale stesso;
Visti:
- l'articolo 98 della legge regionale 28 luglio 1956, n. 3, e
successive modificazioni ed integrazioni:
- l'articolo 10 del DPR n. 3/1957, e successive
modificazioni;
Visto il parere favorevole rilasciato, in assenza del Dirigente,
dal Primo Segretario Capo Servizio del Servizio del personale, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di prorogare il periodo di esperimento del dipendente sig.
Fabrizio Gregoris per il periodo di 1 anno a decorrere dal 1° marzo
1996;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Collé.
Collé (PpVA) Per chiedere delucidazioni. Qui, se non mi sbaglio,
il Dirigente del Servizio personale ha richiesto un parere di
informazioni sul periodo di esperimento del dipendente Fabrizio
Gregoris. Il giudizio che il Dirigente dell'Agenzia del lavoro ha
dato è assolutamente negativo, in particolare ha segnalato gravi
problemi di relazione con il personale, le difficoltà nello
svolgimento del ruolo di gestione del personale stesso; e poi si
approva di prorogare il periodo di esperimento del dipendente
Fabrizio Gregoris per un anno.
Volevo avere dei chiarimenti su questa interpretazione, perché
da una parte si riferisce un giudizio negativo, dall'altra si fa
una proroga di un anno. A meno che non abbia capito la
delibera.
Presidente Ha chiesto la parola il Presidente della Giunta,
Viérin Dino.
Viérin D. (UV) Tout fonctionnaire, pour être titularisé, doit
réussir favorablement une période d'essai, à la fin de laquelle le
dirigeant compétent exprime un jugement. Si le jugement est
favorable, il y a confirmation dans la titularisation; s'il est
défavorable il y a deux possibilités: ou il y a prorogation de
cette période d'essai, ou il y a le licenciement.
Donc, de ce point de vue, quand il y a un jugement négatif il y
a prorogation de cette période d'essai, donc on établit une autre
période d'observation, au cours et à la fin de laquelle il y aura
un jugement ultérieur, une appréciation de la part du dirigeant
responsable. Parfois il peut y avoir également quelques problèmes
sur le plan des rapports entre le dirigeant et l'employé, donc
normalement cette deuxième période d'essai est effectué dans un
autre service pour qu'il y ait le jugement d'un autre dirigeant sur
les capacités du fonctionnaire. Mais ici c'est tout à fait
ordinaire, tout fonctionnaire public est soumis à cette
procédure.
Presidente Qualcun altro chiede la parola? Se nessuno chiede la
parola pongo in votazione la delibera in oggetto, ricordando che
trattasi di votazione segreta.
Presenti: 25
Votanti e favorevoli: 22
Contrari: 2
Astenuti: 1 (Collé)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK