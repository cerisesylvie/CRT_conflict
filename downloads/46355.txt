Consiglio Regionale della Valle d'Aosta - Oggetto del Consiglio n. 2812 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2812 del 11 ottobre 2023 - Resoconto
OGGETTO N. 2812/XVI - Interrogazione: "Azioni poste in essere
per contrastare e prevenire i fenomeni di criminalità di matrice
straniera segnalati dalla DIA e evidenziati nell'ultima relazione
del Ministro dell'Interno al Parlamento".
Bertin (Presidente) -
Punto n. 11. Risponde il Presidente
della Regione.
Testolin (UV) -
Rispondo io a questa interrogazione, in
quanto l'argomento è evidentemente trasversale ed interessa più
Assessorati, alla luce delle competenze poste in capo alla Regione
e non essendoci un Assessore alla legalità e alla sicurezza.
Mi spiace ripetere quanto abbiamo già avuto modo di scambiarci
come informazione in altre occasioni e che ripeterò probabilmente
anche in relazione alla mozione iscritta all'ordine del giorno al
n. 57 della seduta odierna, ma in questi ambiti la Regione, in
quanto ente, attraverso le sue diverse articolazioni, opera - e
continuerà a farlo - con il massimo impegno per la promozione della
legalità, coinvolgendo tutti gli attori interessati che si occupano
di scuola, di politiche intergenerazionali, giovanili e di
politiche sociali.
La Regione, nell'ambito delle sue competenze, non può che
operare - se posso esprimermi in questo modo riprendendo quello che
è stato il ragionamento introduttivo all'interrogazione - dal lato
debole, cioè dei deboli, di questi fenomeni, al fine d'intercettare
e d'intervenire sulle situazioni di fragilità, di difficoltà e di
disagio.
L'obiettivo è quello di creare un tessuto sociale per quanto
possibile consapevole e impermeabile a questo tipo di compatibilità
e di reati. Questa è una risposta che va nel senso di quelle che
sono le caratteristiche a disposizione dell'Amministrazione
regionale in quanto tale per poter intervenire in questo contesto.
Chiaramente poi ci sono altri aspetti che esulano
dall'Amministrazione, di cui stiamo parlando in questo momento.
Presidente -
Replica il consigliere Manfrin.
Manfrin (LEGA VDA) -
Grazie presidente Testolin per la
sua risposta.
Lei dice che l'Amministrazione può occuparsi soltanto dei
deboli: io sinceramente non so se fra i deboli lei annovera le
persone che producono queste azioni classificandole come deboli -
colgo i suoi cenni di diniego, era per comprendere -, oppure se fra
i deboli lei annovera le persone che sono purtroppo oggetto di
questa aggressione.
Questo, secondo me, è già un passo avanti, perché purtroppo
abbiamo avuto spesso a che fare, da diverso tempo a questa parte,
con una parte della politica che sostanzialmente cercava di
giustificare chi si produce in determinati atti, dicendo che
purtroppo queste persone delinquono perché non possono fare
nient'altro, delinquono perché è il loro modo, perché purtroppo lo
Stato cattivo, l'Amministrazione razzista, non gli permettono di
potersi sviluppare appieno eccetera... quindi, come risposta, loro
delinquono.
Sono felice di capire che invece come deboli intendiamo le
persone che purtroppo subiscono le violenze e subiscono il crimine
sulla loro pelle, e quindi direi che questo è già un passo
avanti.
Lei giustamente ha detto che si possono porre in essere con vari
Assessorati e poi non è entrato nello specifico, spero che potremo
entrare nello specifico anche quando discuteremo la mozione che
riguarda proprio delle
baby gang
che operano nella zona
della Bassa Valle, di cui abbiamo ricevuto diverse segnalazioni
durante tutta l'estate, ma prendere atto che la nostra realtà, la
Valle d'Aosta, che è percepita come una realtà tranquilla, di
provincia, e che è sicuramente molto più controllabile rispetto a
metropoli che hanno milioni di abitanti, diventa protagonista di
quanto è stato segnalato da parte della DIA (Direzione
Investigativa Antimafia) al Parlamento, dove viene riportato che
sono presenti gruppi di etnia albanese ed africana che operano
prevalentemente nel traffico di stupefacenti, nello sfruttamento
della prostituzione e nella commissione di reati contro il
patrimonio.
Siamo purtroppo testimoni, non dico quotidiani ma quasi
settimanali, di eventi delittuosi che coinvolgono varie zone di
Aosta, ma non soltanto: ultima è l'operazione che ha arrestato nove
spacciatori stranieri, tutti giovanissimi (guardavo l'età, 1992,
2001, 1994, 2002, 1985), quindi non certo persone che fanno del
crimine una professione, ma ragazzi giovani che potrebbero fare ben
altro e che invece hanno deciso di spacciare. Non dimentichiamo,
peraltro, anche i casi delittuosi che purtroppo hanno coinvolto un
minore che è stato oggetto di violenze e di molestie presso la
stazione di Aosta e c'è ancora, credo, pendente il procedimento per
lo stupro che questa persona ha subito. Non dimentichiamo neanche
le violenze che stanno accadendo e che sono state denunciate a
Saint-Vincent, da parte di bande di extracomunitari che sono
diventate l'incubo dei titolari dei locali storici di Saint-Vincent
e che sicuramente non è opportuno che continuino la loro opera
indisturbati.
Quindi, porre in essere tutte quelle condotte che permettano di
prevenire e di intervenire puntualmente è sicuramente oggetto da
una parte della politica, dall'altra parte anche di chi... Lei
presidente Testolin ha detto giustamente che non esiste un
Assessore alla sicurezza o alla legalità, ma lei, rispetto agli
altri presenti in Regione, ha la possibilità, oltre che avere
deleghe prefettizie in parte, anche di poter partecipare al COSP
(Comitato Ordine e Sicurezza Pubblica) e poter evidenziare al COSP
quelle che sono le criticità che le abbiamo segnalato.
Attenderemo di poter sviluppare questa discussione quando
arriverà il momento della mozione e per il momento ci dichiariamo
soddisfatti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK