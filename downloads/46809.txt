Consiglio Regionale della Valle d'Aosta - Oggetto del Consiglio n. 3173 del 25 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3173 del 25 gennaio 2024 - Resoconto
OGGETTO N. 3173/XVI - Rinnovo integrale del Comitato
Regionale per le Comunicazioni (Co.Re.Com.) ai sensi dell'articolo
3, comma 7, della legge regionale 4 settembre 2001, n. 26. Elezione
dei 4 componenti del CORECOM.
Bertin (Presidente) -
Con 35 presenti, possiamo portare a
termine le votazioni del Co.Re.Com. iniziate questa mattina. Chiedo
al collega Segretario di effettuare la chiamata per la votazione.
Ricordo che si vota con tre preferenze. Consigliere Manfrin, a lei
la parola.
Manfrin (LEGA VDA) -
Grazie Presidente. Solo per proporre
il nome del candidato che sosterremo, ovvero Alberto Jorioz,
avvocato che ha un
curriculum
importante e che riteniamo
potrà ricoprire quest'incarico sicuramente in maniera proficua.
Sosterremo quindi sosterremo questo candidato.
Presidente -
Chiedo io il voto in cabina. Si procede con
il voto in cabina.
Invito i Consiglieri scrutatori a procedere allo scrutinio.
Presenti: 35
Votanti: 35
Valide: 33
Bianche: 1
Pivato: 23
Mangosio: 18
Padalino: 18
Jorioz: 14
Dosio: 8
Blessent: 5
Cerise: 1
Fadda: 11
I quattro che riportano i voti e che sono eletti sono Pivato,
Mangosio, Padalino, Jorioz.
Il punto n. 5, come da accordi nella Conferenza dei Capigruppo,
è rinviato al prossimo Consiglio. Consigliere Restano, a lei la
parola.
Restano (GM) -
Chiedo una brevissima sospensione per una
riunione di minoranza.
Presidente -
Sospensione accordata.
La seduta è sospesa dalle ore 15:38 alle ore 15:49.
Bertin (Presidente) -
Consigliere Restano.
Restano (GM) -
Abbiamo chiesto una sospensione per un
confronto tra le forze di minoranza perché non possiamo nascondere
ciò che è accaduto durante la mattinata. Quindi gradiremmo, da
parte di uno dei due Presidenti, quantomeno, una spiegazione
politica su quanto avvenuto, perché i lavori sono stati sospesi
alle ore 10:00 circa e ci troviamo adesso, alle ore 15:00, più o
meno, a riprendere i lavori.
Questo necessita di una spiegazione, se non altro perché il più
importante esponente della maggioranza, Capogruppo dell'Union
Valdôtaine, ha invitato il Consiglio e indicato al Consiglio un
Presidente da votare e tre Consiglieri al Co.re.Com..
In questo momento, prendiamo atto che nessuna di queste quattro
persone indicate, sulla base degli importanti
curricula
presentati, ha trovato il riscontro dell'Aula.
Allora, le spiegazioni da parte nostra, e penso da parte della
popolazione, possono essere le più fantasiose, capisce?
Necessitiamo quindi di un chiarimento da parte vostra.
Il primo, quello che viene più spontaneo, dice: "Siamo a
Carnevale, ci sono tanti colori, potrebbe essere uno scherzo";
invece, guardando in maniera più profonda, forse c'è una precisa
volontà politica, è in atto una crisi politica, è in atto una crisi
da parte della
recomposition
, della
réunion
, qualcuno
forse non la vuole, non capiamo il messaggio politico che si vuole
dare alla popolazione attraverso un comportamento di questo
genere.
Mi permetta un messaggio al Presidente dell'Union Valdôtaine:
"Questa volta Restano non ha fatto parte dei franchi tiratori, lo
dica al Conseil Fédéral, per cortesia, Presidente, perché è già più
volte che questo accade, non è più una novità".
Allora, i colpevoli vanno ricercati altrove, non penso che il
collega Di Marco abbia tutto questo potere di destabilizzare una
maggioranza al primo giorno di Consiglio.
Allora, se si è seri, e se ci si mette la faccia, come mi ha
detto la volta scorsa un componente del Governo, ci si alza e si dà
una spiegazione politica a ciò che è avvenuto. Noi gliene saremo
grati e forse anche i Valdostani.
Presidente -
Consigliere Restano, traduco il suo
intervento in una richiesta di convocazione della Conferenza dei
Capigruppo per eventuale discussione. La traduzione non può che
essere questa. Ha facoltà di intervenire.
Restano (GM) -
Presidente, se vuole portarla in
Conferenza dei Capogruppo, non ci sottraiamo di certo; la nostra
era una richiesta più semplice, si limitava a dire qualcuno dei
maggiori esponenti di questa maggioranza, o il Presidente del
Consiglio....
Presidente -
Abbiamo un ordine del giorno, se vogliamo
modificarlo, lo si modifica con una decisione della Conferenza dei
Capigruppo.
Restano (GM) -
La ringrazio, va bene.
Presidente -
Non possiamo modificare in questo modo.
Consigliere Restano, è richiesta la Capigruppo? Convochiamo la
Conferenza dei Capigruppo e sospendiamo il Consiglio.
La seduta è sospesa dalle ore 15:53 alle ore 16:07.
Bertin (Presidente) -
Possiamo riprendere. La Conferenza
dei Capigruppo, che si è appena riunita, ha deciso di non
aggiungere un punto all'ordine del giorno e, a maggioranza, ha
deciso di proseguire con l'ordine del giorno, come previsto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK