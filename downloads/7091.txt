Consiglio Regionale della Valle d'Aosta - Oggetto del Consiglio n. 1594 del 6 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1594 del 6 novembre 1985 - Resoconto
OGGETTO N. 1594/VIII - COSTRUZIONE DI UN PONTE IN LOCALITA'
FRINIRI DEL COMUNE DI CHAMPORCHER. (Interrogazione)
PRESIDENTE
: Do lettura dell'interrogazione presentata dal
Consigliere Viberti:
INTERROGAZIONE
AVUTA
notizia che in Comune di Champorcher in località
Friniri sarebbe stato costruito un ponte senza concessione
edilizia;
TENUTO
conto che tale struttura sarebbe stata
costruita di fronte a proprietà del Sindaco di detto
Comune;
APPRESO
inoltre che da tale ponte dovrebbe dipartirsi
una "circonvallazione" destinata a raggiungere gli impianti funi vi
ari con un secondo ipotetico ponte;
il sottoscritto Consigliere regionale
INTERROGA
la Giunta regionale per conoscere se le notizie enunciate in
premessa corrispondono a verità e, in caso affermativo, di chi sono
le responsabilità e quale sarà l'atteggiamento dell'Amministrazione
regionale in proposito.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Il Consigliere Viberti nella sua
interrogazione si riferisce alla costruzione di un ponte, con
arginatura del torrente, in località Friniri del comune di
Champorcher. Egli interroga la Giunta regionale per sapere se le
notizie enunciate in premessa, cioè che il ponte sarebbe stato
costruito di fronte a proprietà del sindaco del predetto Comune,
che dovrebbe essere inserito in una ipotesi di circonvallazione
nella zona degli impianti sportivi di Champorcher ed ancora che
sarebbe stato costruito senza concessione edilizia, corrispondono a
verità. Io debbo dire che il ponte è stato costruito
dall'Assessorato regionale ai Lavori Pubblici dietro esplicite
richieste del Comune di Champorcher, la prima delle quali è stata
fatta nel novembre del 1978 e le successive nel 1980 e nel 1983.
Queste richieste sono state avanzate dal Comune all'Assessorato
regionale ai Lavori Pubblici in funzione del l'inserimento della
costruzione del ponte nel programma di interventi che l'Assessorato
ai Lavori Pubblici, la Giunta regionale ed il Consiglio approvano
ogni anno.
Nel 1979 il Consiglio comunale di Champorcher aveva incaricato
il geometra Roberto Nicco di eseguire la progettazione di tre ponti
sul torrente Ayasse. Devo precisare che si trattava di sostituire
tre ponti già esistenti, tra cui quello in esame che allora era in
legno ed è stato poi sostituito con la struttura oggi esistente.
L'Assessorato regionale ai Lavori Pubblici, su esplicita richiesta
del Comune, ha provveduto a far eseguire una progettazione relativa
al ponte in oggetto, proprio perchè il progetto realizzato dal
tecnico incaricato dal Comune non risultava idoneo. D'altra parte
un geometra non può progettare ponti se non, al limite, come
esclusiva ipotesi di tracciato.
L'Assessorato regionale ai Lavori Pubblici nel 1979 incaricò un
ingegnere ed il ponte venne progettato e realmente costruito;
pertanto la costruzione del ponte non è stata una iniziativa
dell'Assessorato regionale tesa a scavalcare la volontà del Comune.
Quanto alla concessione edilizia tengo a precisare che la
commissione edilizia comunale, nel periodo di inizio della
costruzione del ponte, era scaduta, proprio perché si era a cavallo
del rinnovo delle amministrazioni comunali. In ogni caso è stata
poi costituita una nuova commissione edilizia la quale, in data 24
ottobre, ha espresso, ovviamente in sanatoria, parere favorevole
alla costruzione del ponte e, per essere più esatti, alla
sostituzione del ponte pericolante esistente con un ponte nuovo,
sottolineando che non si trattava di un'opera nuova, ma soltanto
della sostituzione di un ponte pericolante con uno nuovo.
Devo ancora far notare che i lavori per la costruzione di questo
ponte nuovo sono stati richiesti dall'ultima amministrazione,
quella presieduta dall'attuale sindaco che è proprietario di alcuni
terreni di fronte al ponte in esame, ma era già stata richiesta
anche dalle amministrazioni precedenti, proprio perché il Comune di
Champorcher ha sempre ritenuto giusto e logico costruire un ponte
in quella posizione, per la sua grande utilità.
Questo per quanto riguarda la costruzione del ponte. Per ciò che
concerne l'ipotesi di circonvallazione che servirebbe gli impianti
funiviari, il Comune intende predisporre una variante al piano
regolatore proprio per ipotizzare un'eventuale nuova dislocazione
del traffico e del transito. A questo proposito l'Amministrazione
regionale ha incaricato un tecnico di predisporre uno studio o
degli studi alternativi per la soluzione della viabilità e dei
posteggi nella zona della partenza degli impianti funiviari. La
discussione è ancora aperta e si arriverà ad una soluzione che io
spero sia quella ottimale per il Comune, anche nel rispetto
dell'ambiente che in quella zona è piuttosto caratteristico. Mi
pare di avere detto tutto.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
La ringrazio signor Assessore. E'
quantomeno strano che si sia attesa la costituzione della
commissione edilizia e che il parere sia stato espresso soltanto a
seguito di una interrogazione presentata non in Consiglio
regionale, ma al Consiglio comunale di Champorcher. Per quel che ne
so io, certamente la concessione edilizia deve tener conto del
parere della Commissione edilizia comunale, ma chi è titolare del
rilascio della concessione edilizia è il Sindaco. Non si capisce
quindi perché questa concessione non sia stata rilasciata nei
normali tempi, anche in vacanza della commissione edilizia a causa
del rinnovo dei Consigli comunali.
Mi sembra che da parte dell'Amministrazione ci sia stata un pò
di leggerezza rispetto alla normale procedura da seguire per
l'esecuzione di opere pubbliche. Io mi auguro che casi di questo
genere non abbiano a ripetersi, perché possono ingenerare, sia
nella popolazione, sia nella classe politica, riflessioni distorte
che portano a pensare e a far scrivere che questo ponte, guarda
caso, è stato costruito proprio in un posto anziché in un
altro.
L'Assessore dice che già precedenti amministrazioni avevano
richiesto il ponte, chiedendo che venisse costruito proprio lì
(come si dice dalle parti di Cuneo) ma in realtà sembra, o
quantomeno a me risulta, che il ponte non dovesse essere costruito
lì e che i posti previsti fossero anche altri. Che poi l'ultima
amministrazione abbia modificato la sua ubicazione, questo può
anche essere possibile, però l'Assessore avrebbe dovuto essere un
pochino più preciso sotto questo aspetto.
Noi rinnoviamo la nostra preoccupazione rispetto alla
costruzione dell'ipotetica circonvallazione. Ci auguriamo che il
tecnico incaricato sia una persona competente e, poiché si dovrà
costruire un altro ponte, non si tratti di un geometra, ma di una
persona idonea anche alla progettazione di un eventuale secondo
ponte. Gradirei che l'Assessore, non appena ne avrà la possibilità,
mi facesse pervenire il numero della deliberazione con la quale è
stato affidato questo incarico, in modo che io possa continuare nei
miei compiti di oppositore "ispettivo", a cui sono tenuto per la
posizione in cui mi trovo.
Si dà atto che dalle ore 10.24 assume la Presidenza il Vice
Presidente DE GRANDIS.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK