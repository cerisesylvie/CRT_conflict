Consiglio Regionale della Valle d'Aosta - Oggetto del Consiglio n. 851 del 24 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 851 del 24 luglio 2019 - Resoconto
OGGETTO N. 851/XV - D.L. n. 33: "Assestamento del bilancio di
previsione per l'anno finanziario 2019 e relative variazioni al
bilancio di previsione della Regione per il triennio
2019/2021".
Rini (Presidente)
- Passiamo ora, colleghi, all'esame
degli articoli prima del disegno di legge n. 33. Metto in votazione
l'articolo 1 (Aggiornamento dei residui). La votazione è aperta. La
votazione è chiusa.
Presenti: 34
Votanti: 19
Favorevoli: 19
Astenuti: 15 (Aggravi, Cognetta, Distort, Gerandin, Luboz,
Lucianaz, Manfrin, Mossa, Nasso, Pulz, Restano, Russo, Sammaritani,
Spelgatti, Vesan)
Il Consiglio approva.
Presidente
- Articolo 2. Posso dare lo stesso risultato?
Stesso risultato. Articolo 3. Stesso risultato. Articolo 4. Stesso
risultato. Articolo 5. Stesso risultato. All'articolo 6 vi è
l'emendamento n. 1 della II Commissione che sostituisce l'articolo
6. Stesso risultato. Articolo 7. Stesso risultato. Articolo 8.
Stesso risultato. Articolo 9 con l'emendamento n. 2 della II
Commissione che inserisce la lettera ibis). Stesso risultato.
Articolo 10. Stesso risultato.
Passiamo all'esame degli allegati. Allegato A. Stesso risultato.
Allegato B. Stesso risultato. Allegato C. Stesso risultato.
Allegato D. Stesso risultato. Allegato E. Stesso risultato.
Allegato F. Stesso risultato. Allegato G. Stesso risultato.
Allegato H. Stesso risultato. Allegato I. Stesso risultato.
Allegato I BIS con l'emendamento della II Commissione. Stesso
risultato. Allegato J con l'emendamento n. 3 della II Commissione.
Stesso risultato.
Possiamo passare alla votazione della legge nel suo complesso.
Per dichiarazione di voto, la parola al collega Gerandin.
Gerandin (MOUV')
- Farò una dichiarazione di voto unica
tanto sarà comunque un voto di astensione sia sull'assestamento,
sia sulla variazione. Spero di rimanere nei cinque minuti ma se
supero un attimo, le chiederei, tenuto conto che sono due disegni
di legge, eventualmente di lasciarmi un minuto o due in più. Non
sono voluto intervenire nella discussione perché giustamente
qualcuno ha sottolineato che ci sono anche iniziative importanti
che vanno discusse e avevamo già perso una mezza giornata a trovare
una sintesi su come proseguire per quello che riguarda l'esame di
queste proposte di disegni di legge. Ho ascoltato attentamente
anche la replica dell'Assessore.
Per quello che riguarda l'assestamento, è un assestamento molto
tecnico, nel senso che la disponibilità finanziaria l'hanno decisa
gli uffici a seguito di tutta una serie di accantonamenti o
comunque di necessità di utilizzo dell'avanzo che non rendevano in
disponibilità. C'è un passaggio molto importante che lei ha detto,
però io penso che l'abbia toccato in maniera del tutto marginale,
nel senso che, a fronte di questo assestamento di bilancio che
comunque di fatto utilizza tutto l'avanzo di amministrazione, non
ne dà disponibilità... c'è un elemento che da più parti
probabilmente i valdostani non conoscono: è che finalmente
chiudiamo quel lungo iter iniziato nel 2016 con l'approvazione
della delibera di Giunta del 1° gennaio 2016 in cui venivano
riaccertati i residui attivi e i residui passivi. È giusto che i
valdostani sappiano che con questo esercizio noi chiudiamo questa
parentesi, una parentesi che io già all'epoca dissi che era una
parentesi molto negativa per la Valle d'Aosta, perché questo
riaccertamento residui passivi e residui attivi portò all'epoca a
chiudere con un meno 278.836.628. Noi stiamo parlando a volte in
discussione di dire quello che è il tesoretto, quello che potremmo
eventualmente quotare di CVA. Queste sono delle cifre che
probabilmente sono molto simili a quello che potrebbe essere il
valore di una quotazione di una percentuale di CVA, ma passò sotto
traccia all'epoca perché è giusto che i valdostani sappiano che il
riaccertamento dei residui era dato da una stima io dico
sicuramente sopravalutata dei residui attivi, non venivano
cancellati dei residui attivi inesigibili e venivano probabilmente
mantenuti residui passivi. È giusto che si sappia perché la
differenza residui attivi e residui passivi determina l'avanzo di
amministrazione e significa che questi soldi, questi 278 milioni,
circa 280 milioni all'epoca nel 2016, erano delle risorse che erano
già state spese nel bilancio regionale: erano già state spese
perché applicando le quote di avanzo all'epoca venivano
regolarmente spese, poi uscì fuori una legge dello Stato che
obbligò le Regioni a fare questa verifica sulla veridicità di
questi residui e noi chiudemmo con questo meno 280 milioni. Questo
per dire che la legge ti permetteva comunque di spalmare in 30 anni
quei famosi 9 milioni e 300 mila euro che erano previsti per i 30
anni. Noi con questo esercizio chiudiamo questa parentesi per cui
avremo non più la necessità di prevedere in bilancio 9 milioni e
300 per arrivare ai famosi 30 anni, avremo la totale disponibilità
dell'avanzo. Era corretto però dirlo, perché io penso che è stata
una pagina molto molto triste, perché significa che noi all'epoca
spendemmo soldi che in effetti non avevamo, nel senso che
indebitammo per 30 anni la Regione. Chiudiamo questa parentesi e
immagino che siamo tutti felici, sicuramente da adesso in avanti
chiunque venga ad amministrare avrà la disponibilità anche
dell'utilizzo dell'avanzo.
La parte legata a un altro aspetto che ci obbliga comunque ad
accantonare delle risorse è quella legata al fondo delle perdite
delle società partecipate. È corretto che si sappia che noi con
questo assestamento circa 23 milioni di euro li accantoniamo a
seguito dei bilanci in sofferenza - e io dico dei bilanci ma potrei
dire del bilancio della Casino in sofferenza -, sarebbe stato
davvero carino se questi 23 milioni, e guardo l'Assessore Borrello,
avessimo potuto utilizzarli magari per finanziare i fondi di
rotazione, che in questo momento sono sicuramente in grande
sofferenza, perché le dissi già allora che le risorse che avete
trovato dei dividendi di CVA non sono sufficienti per dare delle
risposte a circa un migliaio, per cui abbiamo ancora una bella
fetta, siamo fermi a ottobre del 2018. Questo per
l'assestamento.
Per quello che riguarda la variazione di bilancio, io torno a
dire che è una variazione di circa 25 milioni su cui io penso
correttamente, per cui non voglio... Io dissi all'epoca che, quando
fate delle scelte giuste, perché dovrei dirvi di no? Correttamente
li avete distribuiti, per quello che mi riguarda, su delle
categorie o comunque dei settori in grande difficoltà, sicuramente
5 milioni per il settore agricolo è una scelta ottima, nel senso
che è un settore in grande difficoltà, che aveva bisogno comunque
di una disponibilità e di una disponibilità da spendere, da
incassare entro fine anno, per cui è un'ottima scelta e su questo
io non ho nulla da obiettare. È un'ottima scelta quella di
scegliere comunque di finanziare dei settori in difficoltà, che
sono sicuramente il discorso degli Enti locali, dal settore anziani
al settore asili nido, è una buona scelta, sono settori che hanno
bisogno di segnali.
È ottima la scelta anche di finanziare per quello che riguarda
il discorso della sanità, e qua lo avevo già detto che avrei
comunque toccato un attimo il discorso delle risorse che vengono
destinate alla sanità. Io vorrei davvero che magari una volta ci
perdessimo un po' di tempo per capire cosa succede nella sanità
valdostana, perché va bene destinare delle risorse, però io
chiederei davvero all'Assessore che ci dica cosa intende fare sulla
fuga dei medici, perché è inutile mettere risorse a disposizione se
poi non abbiamo medici. Io immagino che non riuscirete a spendere
neanche le risorse che ci sono già attualmente, perché se la fuga
dei medici è questa, io immagino che il futuro della sanità
valdostana davvero non dipenda dalle risorse che ha a disposizione,
dipenda dalle scelte, da cosa fare per uscire fuori da questa
disgrazia che sta toccando la sanità valdostana. Approfitto anche
per chiedere come intende risolvere il discorso dei prelievi in
Bassa Valle, non sarebbe male capirlo, perché io immagino che a
breve si troverà qualcuno davanti l'ufficio o qua in piazza, perché
la gente veramente non ne può più, non possiamo pensare che tutti
si rechino ad Aosta per i prelievi. Immagino poi anche come possa
essere gestita Aosta se vengono tutti ad Aosta perché si
sommerebbero i problemi.
Io penso pertanto che la sanità valdostana, al di là delle
risorse, abbia bisogno di scelte che vadano nel senso di risolvere
le problematiche. Assessore, lei pertanto si è meravigliato che non
si era intervenuti, c'era davvero tante cose da dire, ne avrei
ancora altre ma non voglio andare oltre, se non dire che in questo
momento, per quello che mi riguarda, è un assestamento di bilancio
che non mette in disponibilità nessuna risorsa aggiuntiva per i
motivi che ho spiegato, è una variazione di 25 milioni su cui torno
a dire condivido anche alcune scelte, però altre sono delle scelte
davvero che non abbiamo potuto né approfondire, né discutere, per
cui per questo motivo il mio voto sarà di astensione.
Presidente
- Ci sono altre richieste in dichiarazione di
voto? Possiamo passare alla votazione del disegno di legge nel suo
complesso. La votazione è aperta. La votazione è chiusa.
Presenti: 34
Votanti: 19
Favorevoli: 19
Astenuti: 15 (Aggravi, Cognetta, Distort, Gerandin, Luboz,
Lucianaz, Manfrin, Mossa, Nasso, Pulz, Restano, Russo, Sammaritani,
Spelgatti, Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK