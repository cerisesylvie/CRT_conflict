Consiglio Regionale della Valle d'Aosta - Oggetto del Consiglio n. 1686 del 12 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1686 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1686/X Disegno di legge: "Bilancio di previsione
della Regione autonoma Valle d'Aosta per l'anno finanziario 1996 e
per il triennio 1996/1998".
Articolo 1 (Stato di previsione della parte entrata)
1. E' approvato lo stato di previsione della parte entrata del
bilancio della Regione per l'anno finanziario 1996, annesso alla
presente legge, in lire 2.402.100.000.000 per la competenza e in
lire 2.860.756.000.000 per la cassa (Allegato A).
2. Sono autorizzati, ai sensi degli articoli 52, 53 e 54 della
legge regionale 27 dicembre 1989, n. 90 (Norme in materia di
bilancio e di contabilità generale della Regione Autonoma Valle
d'Aosta) come modificata dalla legge regionale 7 aprile 1992, n.
16, l'accertamento, la riscossione e il versamento alla regione
delle entrate derivanti dai tributi propri, delle quote di tributi
erariali devolute alla regione, dei contributi ed assegnazioni
dello Stato e di ogni altra entrata spettante per l'anno
finanziario 1996.
Articolo 2 (Stato di previsione della parte spesa)
1. E' approvato lo stato di previsione della parte spesa del
bilancio della regione per l'anno finanziario 1996, annesso alla
presente legge, in lire 2.402.100.000.000 per la competenza e in
lire 2.860.756.000.000 per la cassa (Allegato B).
2. E' autorizzata, ai sensi dell'articolo 56 della legge
regionale. 90/1989, come modificata dalla legge regionale 16/1992,
l'assunzione di impegni di spesa entro i limiti degli stanziamenti
di competenza dello stato di previsione della parte spesa di cui al
comma 1.
3. L'erogazione di somme su capitoli della parte spesa
finanziati con le entrate previste nel Titolo II dell'allegato A
della presente legge, concernente contributi, assegnazioni e
trasferimenti di fondi in genere dal bilancio statale, resta
subordinata all'effettivo accertamento delle entrate stesse.
Articolo 3 (Autorizzazioni di spesa determinate dalla legge di
bilancio)
1. Le autorizzazioni di spesa per l'anno finanziario 1996
previste da leggi statali o regionali attualmente in vigore sono
determinate dalla presente legge, ai sensi degli articoli 15 -
comma 1 - e 17 - comma 1 - della legge regionale 90/1989, negli
importi indicati in corrispondenza di ciascun capitolo dello stato
di previsione della parte spesa (Allegato B).
Articolo 4 (Ripartizione tra diversi settori di destinazione
degli interventi finanziari per il recupero del patrimonio storico
e architettonico del borgo di Bard)
1. Ai sensi dell'articolo 2 - comma 1 - della legge regionale 1°
dicembre 1992, n. 68, l'autorizzazione di spesa per l'anno
finanziario 1996 di lire 500.000.000 prevista nel capitolo 65945
dello stato di previsione della parte spesa (Allegato B) è così
ripartita:
a) acquisizione da parte del comune di immobili
lire 400.000.000
b) concorso nelle spese di restauro e recupero di immobili
lire 100.000.000
Articolo 5 (Rideterminazione dell'ammontare del contributo annuo
al "Comité de l'Alliance Française en Vallée d'Aoste" e al
"C.M.I.E.B.")
1. Ai sensi dell'articolo 3 - comma 3 - della legge regionale 20
agosto 1993, n. 66, i contributi a favore del "Comité de l'Alliance
Française en Vallée d'Aoste" e del "C.M.I.E.B." sono rideterminati
per l'anno finanziario 1996 rispettivamente in lire 75.000.000 e in
lire 50.000.000 (Cap. 57440).
Articolo 6 (Erogazione al Consiglio regionale)
1. Il fondo iscritto al capitolo 20000 dello stato di previsione
della parte spesa (Allegato B) è messo a disposizione del Consiglio
regionale mediante mandati di pagamento da commutarsi in quietanza
di versamento nel conto aperto presso l'istituto bancario gestore
del servizio di tesoreria del Consiglio stesso.
2. I fondi per il programma annuale di attività della Consulta
regionale per la condizione femminile, di cui alla legge regionale
23 giugno 1983, n. 65 e successive modificazioni, sono
periodicamente trasferiti al Consiglio regionale su richiesta della
sua Presidenza in relazione alla realizzazione dell'attività stessa
(Cap. 20050).
Articolo 7 (Variazioni concernenti autorizzazioni di spesa
relative a leggi regionali entrate in vigore dopo la presentazione
al Consiglio regionale del bilancio)
1. Ai sensi e per gli effetti del comma 4 dell'articolo 42 della
legge regionale 90/1989, come modificato dall'articolo 5 della
legge regionale 16/1992, la Giunta regionale, su proposta
dell'Assessore al bilancio e alle finanze, è autorizzata ad
apportare variazioni al bilancio di previsione per l'anno
finanziario 1996 per l'iscrizione, in capitoli istituiti o da
istituire, di nuove o maggiori spese a carattere continuativo
disposte, a partire dall'anno 1995, da leggi regionali entrate in
vigore dopo la presentazione al Consiglio regionale del bilancio,
la cui copertura finanziaria sia assicurata dai fondi globali del
bilancio medesimo.
Articolo 8 (Variazioni per assegnazioni di fondi statali)
1. Ai sensi e per gli effetti del comma 1 dell'articolo 42 della
legge regionale 90/1989, come modificato dall'articolo 5 della
legge regionale 16/1992, la Giunta regionale, su proposta
dell'Assessore al bilancio e alle finanze, è autorizzata ad
apportare variazioni al bilancio di previsione per l'anno
finanziario 1996 per l'iscrizione di somme derivanti da
assegnazioni dello Stato destinate a scopi specifici in appositi
capitoli della parte entrata e nei corrispondenti capitoli della
parte spesa, qualora la relativa spesa sia tassativamente regolata
da leggi statali o regionali.
Articolo 9 (Accensione di prestiti)
1. Per il finanziamento di spese di investimento per l'anno 1996
la Giunta regionale è autorizzata alla contrazione, con uno o più
istituti di credito, di uno o più mutui per complessive lire 95
miliardi, ad un tasso massimo dell'11 percento per un periodo di
ammortamento non superiore ad anni dieci, oppure all'emissione di
obbligazioni da deliberare previo conforme parere del Comitato
interministeriale per il credito ed il risparmio.
2. L'onere derivante dall'applicazione del comma 1, previsto in
complessive lire 8.066.000.000 per l'anno 1996 e in lire
16.132.000.000 a decorrere dal 1997, grava sui capitoli 69300
"Quota interessi per ammortamento di mutui da contrarre" e 69320
"Quota capitale per ammortamento di mutui da contrarre" dello stato
di previsione della parte spesa (Allegato B) del bilancio per
l'anno finanziario 1996 e sui corrispondenti capitoli dei bilanci
successivi.
3. La copertura dell'onere di cui al comma 2 è assicurata per
gli anni 1996, 1997 e 1998 mediante utilizzo degli appositi
stanziamenti iscritti al bilancio di previsione per l'anno
finanziario 1996 e al bilancio pluriennale 1996/1998.
4. L'autorizzazione alla contrazione di mutui rispettivamente
per complessive lire 62 miliardi e per complessive lire 50 miliardi
per gli anni finanziari 1997 e 1998 è rinviata alla legge di
approvazione di bilancio degli anni medesimi.
Articolo 10 (Allegati al bilancio annuale)
1. Sono approvati i seguenti allegati al bilancio di previsione
per l'anno finanziario 1996:
Allegato 1 - elenco dei provvedimenti legislativi che si
intendono finanziare con i fondi globali;
Allegato 2 - quadro di classificazione della spesa
regionale;
Allegato 3 - quadro generale riassuntivo;
Allegato 4a) - entrate derivanti da assegnazioni dello Stato
effettuate in base all'articolo 9 della legge 16 maggio 1970, n.
281;
Allegato 4b) - spese finanziate con i fondi provenienti da
assegnazioni dello Stato in base all'articolo 9 della legge 16
maggio 1970, n. 281;
Allegato 4c) - entrate derivanti da assegnazioni dello Stato in
corrispondenza di deleghe di funzioni amministrative a norma
dell'articolo 4 - comma secondo - dello Statuto speciale;
Allegato 4d) - spese finanziate con i fondi provenienti da
assegnazioni dello Stato in corrispondenza di deleghe di funzioni
amministrative a norma dell'articolo 4 - comma secondo - dello
Statuto speciale;
Allegato 5a) - stanziamenti di competenza relativi e spese
correnti;
Allegato 5b) - stanziamenti di competenza relativi a spese di
investimento;
Allegato 6 - classificazione funzionale (sezioni) ed economica
(categorie) delle spese regionali;
Allegato 7 - elenco delle spese obbligatorie;
Allegato 8 - elenco delle spese per le quali è concessa la
facoltà di prelevamento dal fondo di riserva per le spese
impreviste;
Allegato 9 - garanzie fideiussorie concesse a norma della legge
regionale 1° aprile 1975, n. 7;
Allegato 10 - dimostrazione del saldo finanziario presunto.
Articolo 11 (Bilancio pluriennale)
1. É adottato ed approvato il bilancio pluriennale per il
triennio 1996/1998 annesso alla presente legge (Allegato C).
Articolo 12 (Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione sul
Bollettino ufficiale della regione.
Presidente Qualcuno chiede la parola per dichiarazione di voto?
Ha chiesto la parola il Consigliere Marguerettaz.
Marguerettaz (PpVA) Se dovessi sinteticamente, anche per
esprimere più facilmente un ragionamento che diventa forzatamente
complesso nel dover giudicare questo bilancio preventivo, se
dovessi ricorrere ad una frase corta, ma credo significativa,
potrebbe essere questa. A fronte del detto che tutti noi conosciamo
"bien faire et laisser dire", potremmo tradurre il bilancio di
previsione 1996 "bien dire et laisser faire".
Dico questo perché, al contrario di ciò che ha detto ieri nel
suo intervento il Consigliere Borre, non mi è parso di cogliere -
almeno se non sono stato eccessivamente distratto - interventi dei
colleghi della minoranza, come invece scorrendo alcuni giornali di
questi giorni alcuni giornalisti hanno evidentemente colto, dicevo
che contrariamente a quanto diceva il Consigliere Borre, non è mi
parso di cogliere interventi della minoranza che leggessero questo
bilancio come il cosiddetto libro dei sogni o delle promesse non
mantenute.
Questo non credo sia accaduto per una maggiore
responsabilizzazione da parte dei consiglieri dell'opposizione, o
per una volontà di non ricorrere al gioco delle parti che
solitamente avviene, in particolare di fronte alla valutazione di
un bilancio preventivo. Credo che di fronte a questo bilancio
preventivo davvero sia impossibile affermare che si tratti di un
libro dei sogni, perché semplicemente a nostro avviso di sogni in
questo bilancio non ve ne sono.
Immagino che questo dalle forze della maggioranza sia avvertito
come un qualcosa di estremamente positivo, per quanto ci concerne
invece così non è.
Quando qualcuno diceva ieri che il vero giudizio sull'operato di
una coalizione di governo va effettuato su un bilancio consuntivo
piuttosto che su quello preventivo, credo abbia ragione solo
parzialmente. Il bilancio consuntivo certamente permette di
controllare se gli obiettivi sono stati realizzati, se le
intenzioni espresse siano andate a buon fine, se i soldi destinati
nei vari capitoli di spesa sono stati spesi nella maniera più
opportuna. Ma il bilancio preventivo a mio avviso ha una valenza
anzitutto politica. Dal bilancio preventivo cioè dovrebbe emergere,
al di là delle cifre e dei numeri che compongono i vari capitoli di
bilancio, la traduzione di una impostazione politica che una
maggioranza che si candida al governo di una regione dovrebbe
avere.
E se leggiamo anche alla luce dei vari interventi che sono stati
fatti questo bilancio preventivo nel modo che suggerivo, cioè come
il documento che traduce l'indirizzo politico di una maggioranza,
credo che quell'enfasi e quell'entusiasmo che mi era parso di
vedere anche in sede di conferenza-stampa che la Giunta ha
organizzato nel presentare questo bilancio preventivo, nel corso
del dibattito di questi due giorni si siano decisamente fortemente
ridimensionati.
Faccio queste osservazioni perché più che dagli interventi delle
forze di opposizione, queste considerazioni le deduco da alcuni
interventi delle forze di maggioranza che ho avuto modo di
ascoltare nel dibattito. Lo stesso Consigliere Borre ha
concretizzato il suo appello alle forze di opposizione nel non
effettuare il gioco delle parti; in effetti lui per primo, devo
riconoscergli con molta onestà, non è ricorso al gioco delle parti,
non ha difeso questo bilancio a spada tratta, lodandolo in tutte le
sue parti. No, il Consigliere Borre con molta onestà - onestà che
fra l'altro gli ho sempre riconosciuto - ha messo in evidenza i
limiti che particolarmente alcuni settori di questo bilancio
preventivo mostrano. In particolare, i capitoli riguardanti la
politica turistica e quella industriale.
Non solo il Consigliere Borre ha fatto delle osservazioni
pertinenti e (così mi è parso di cogliere) delle raccomandazioni,
ma anche il Consigliere Parisi mi è parso, dagli interventi che ha
fatto sui vari capitoli di bilancio, non troppo entusiasta, ad
esempio, della politica turistica che si sta portando avanti con
questo bilancio. Al Consigliere Florio è sfuggita una parola
grossa, pur dando un giudizio positivo, ci mancherebbe altro, sulla
globalità del bilancio; su alcuni capitoli ha addirittura parlato
di vergognosa responsabilità di questa Giunta, mi riferisco al
discorso del turismo che riguarda l'area megalitica di
Saint-Martin.
Questo per dire, come credo, che il dibattito che è stato fatto
in questi due giorni sia stato migliore di quanto mi aspettassi,
perché anch'io ero preoccupato dell'esternazione che ha fatto il
Consigliere Borre all'inizio del suo intervento, quando ha detto:
"Non facciamo il gioco delle parti". Mi sembra proprio che il gioco
delle parti non sia stato fatto.
E allora, siccome neanche noi vogliamo farlo, bisogna
riconoscere a questo bilancio di avere un aspetto positivo,
indubbiamente. Va dato atto in particolare all'Assessore alle
finanze di aver concretizzato una volontà di snellire questo
bilancio, la legge che abbiamo approvato recentemente sulla riforma
dell'organizzazione regionale è una cosa che va in questa
direzione, che porta a queste conseguenze che mi auguro siano anche
nel futuro di maggiore efficacia per l'andamento amministrativo
della nostra regione. Di questo, ripeto, ne va dato atto.
Un'altra cosa che vediamo positivamente e di cui va dato atto
invece questa volta a tutta la Giunta, è stato lo sforzo che si
legge dalle cifre del bilancio di andare a ridurre i residui
passivi di questi capitoli di spesa. Abbiamo notato come
obiettivamente rispetto al bilancio dello scorso anno e rispetto
ancora al bilancio precedente le cifre traducano una seria volontà
di ridurre questi residui.
Va ancora detto, per cercare di essere maggiormente obiettivi e
quindi senza enfatizzare né una parte né l'altra, che questi
residui continuano comunque a rimanere molto pesanti sul bilancio.
Abbiamo ancora nel bilancio di previsione del '96 dei residui pari
a 818 miliardi a fronte di stanziamenti per 712 miliardi negli
investimenti. Quindi prendiamo ancora atto che questa volontà, che
ci è parso di leggere in questo documento, da parte della Giunta
regionale va ulteriormente incrementata, perché ci troviamo ad
avere ancora questa situazione in cui, ripeto, gli stanziamenti
residuali sono ancora superiori rispetto agli stanziamenti che
vengono fatti per quanto concerne gli investimenti.
Un discorso che a nostro avviso non è stato affrontato nella
maniera dovuta, rispetto anche alle critiche che portammo di fronte
al bilancio di previsione del '95, è quello che non si è data
un'inversione di tendenza a questa direzione che sembrano da alcuni
anni aver preso i vari bilanci previsionali dell'amministrazione.
Vale a dire, quella tendenza a coprire attraverso le leggi vigenti
tutta la disponibilità del bilancio.
Abbiamo assistito in questi tre anni - questo è il terzo
bilancio preventivo che ci accingiamo a votare - ad una progressiva
riduzione delle somme a disposizione dei fondi globali: siamo
passati dagli oltre 10 punti del 1994 ai 4 punti dello scorso anno,
ai 3,78 punti di quest'anno; questo significa che un problema che
mi era sembrato condiviso anche da parte di questa maggioranza, un
problema al quale mi sembrava necessario mettere mano, e cioè
quello di una delegificazione del sistema regionale, abbia ancora
bisogno di un intervento serio e deciso che finora non ci è ancora
parso di vedere.
Ciò che mi interessa maggiormente dire, ed è ciò che
maggiormente motiva il nostro voto contrario a questo bilancio, è
che si ha l'impressione scorrendo i vari capitoli e quindi cercando
di leggere questo indirizzo politico che dovrebbe rappresentare un
bilancio preventivo, che questo indirizzo politico sia molto poco
chiaro. Capisco che quando si dice che questo è il bilancio della
continuità, così mi sembra sia stato definito, si voglia in un
certo senso dire: non aspettatevi cose nuove da questo bilancio, è
un bilancio che vuole continuare un'esperienza iniziata.
Al tempo stesso però questa affermazione nasconde un rischio
evidente, che è quello di dire: sta andando tutto bene, non
facciamo minimamente autocritica, continuiamo nella strada
intrapresa, o perlomeno diamo questa sensazione ai valdostani.
Credo che questo sia il vero problema di questo bilancio
preventivo; i valdostani non so quanto siano concordi nel dire che
l'amministrazione regionale non debba cambiare rotta rispetto a
quella intrapresa. Cambiare rotta non significa necessariamente
dire che si è sbagliato tutto, ci mancherebbe altro, ma vuol dire
portare dei correttivi e dei correttivi significativi in alcuni
settori particolarmente delicati quali quelli dell'economia e del
turismo in particolare.
Tornando ai fondi globali, quella davvero dovrebbe essere la
parte del bilancio - dicevo prima, chiacchierando con l'Assessore
Lévêque - che rappresenta i sogni nel cassetto, che non
necessariamente è il libro dei sogni, ma la parte dei fondi globali
dovrebbe essere quella parte del bilancio dove si mettono delle
idee progettuali, alle quali si vuole nel corso dell'anno o nel
corso del triennio dare corpo con un provvedimento legislativo.
Vale a dire, nei fondi globali si mette un'idea che poi dovrà
trovare con il tempo, con il dovuto lavoro, una concretizzazione. E
allora oltre all'osservazione che facevo prima, cioè sulla
progressiva riduzione di poter usufruire di questi fondi globali,
proprio perché c'è un sistema di leggi che investe ormai il 97
percento di tutte le risorse delle nostra regione, questa
piccolissima percentuale del bilancio preventivo presente nei fondi
globali ha una qualità - ammesso che i fondi globali siano davvero
quello che ho detto prima, diversamente il ragionamento non sta in
piedi - decisamente insufficiente.
Nella parte conclusiva del dibattito di questa mattina ho posto
ai vari Assessori una serie di domande sulle voci che appaiono sui
fondi globali e i vari Assessori che poi hanno risposto alle mie e
alle osservazioni di altri consiglieri hanno detto che la
stragrande maggioranza di quei punti o erano dei rifinanziamenti di
leggi già vigenti, tipo leggi del settore dell'industria o del
settore del turismo, oppure erano voci messe simbolicamente, vedi
voce smaltimento rifiuti, o ancora erano voci sulle quali non si ha
al presente alcun genere di idee, vedi l'area megalitica di
Saint-Martin de Corléans. Continuando su questo discorso volevo
tradurre con alcune concretizzazioni questo giudizio che abbiamo
dato, che sostanzialmente è un bilancio dove non ci sono idee
forti, di cui invece a nostro avviso la nostra regione avrebbe
bisogno.
Un problema sicuramente molto grande, di cui ogni tanto
discutiamo in quest'aula perché periodicamente vengono presentate
delle interpellanze o delle interrogazioni, è il problema della
casa. In questo bilancio non c'è una idea di come, per carità non
dico risolvere questo problema perché mi rendo conto che sarebbe
pura utopia, ma di come cercare di mettere mano a questo problema.
C'è una unica voce, almeno così mi pare, o un paio di voci in tutto
il bilancio regionale che affrontano il problema casa.
Mi riferisco alla famosa legge 76, quella intitolata per la
ripresa dell'industria edilizia, che è quella dei fondi di
rotazione, legge alla quale sono stati dati sempre da questa
amministrazione dei forti tagli... sì, mi riferisco al mutuo della
prima casa... e che al momento in cui i tagli furono effettuati,
questa maggioranza disse che la legge non rispondeva al bisogno e
che avrebbe limitato decisamente i fondi perché stava per portare
una legge che affrontasse il problema casa in modo globale e
definitivo. A distanza di più di un anno - queste sono ancora
affermazioni dell'Assessore Ferrero, però all'epoca furono
condivise dalla Giunta nella sua collegialità, come diceva
giustamente l'Assessore Mafrica questa mattina - su questo problema
pare che sia calato il silenzio.
Ho già accennato, lo riprendo brevemente, ad un problema che è
emerso anche dal dibattito e che credo sia estremamente
preoccupante e la cui drammaticità forse dal dibattito non è emersa
con sufficiente forza, ed è il problema dei rifiuti. L'Assessore ha
risposto che si sta valutando tramite consulenze anche con aziende,
per carità, sicuramente competenti, ma il problema che a nostro
avviso si presenta è quello dei tempi. Non vorremmo che il tempo
giochi contro le pur giuste esigenze di questa amministrazione e di
questo esecutivo di dover avere delle consulenze per prendere una
decisione.
Sappiamo che siamo arrivati ad un livello di saturazione che è
dietro l'angolo, livello dopo il quale o ci sarà una risposta
immediata e alternativa, oppure nel giro di brevissimo tempo ci
troveremo, come in altre regioni sta già accadendo, in una
situazione davvero critica. Ripeto, qui c'è un altro buco molto
significativo di questo bilancio.
Il problema del turismo credo sia stato ripreso in maniera molto
evidente da parte di numerosi interventi in questi due giorni.
Credo che la politica turistica che stiamo portando avanti non
soddisfi, ma non soddisfi credo molti consiglieri all'interno di
questa aula. Non scendo nei particolari, perché sono stati toccati
anche dall'amico Collé.
La politica industriale abbiamo scoperto ancora questa mattina
che a fronte di un grosso investimento fatto negli scorsi anni per
acquisire aree, per comprare o per edificare stabilimenti, ha
raggiunto il suo scopo; c'è stato questo grosso decurtamento nel
capitolo di spesa, ci ha detto l'Assessore che questo doveva essere
fatto, ma che non si può pensare di perseguire una politica
industriale che vada solo in questa direzione. Devo ammettere con
tutta sincerità che non abbiamo capito quale altra tendenza
prenderà la politica industriale. Così come non abbiamo capito dove
si vuole andare con una risorsa enorme che questa regione e che
questa città ha, che sono le aree Cogne. Abbiamo capito questa
mattina che c'è una vaga idea di che cosa realizzare su un quinto
delle aree che abbiamo acquisito.
Un suggerimento importante e sul quale invito a continuare il
confronto dopo la discussione di questo bilancio è venuto dal
Consigliere Borre per quanto riguarda il discorso della politica
commerciale. La proposta che ieri ha avanzato nel suo intervento di
dare vita o comunque di confrontarsi sulla possibilità di dare vita
nella nostra regione ad una camera di commercio credo sia
un'ipotesi seria, sulla quale vale la pena confrontarsi. Non so se
questa sia una proposta del Consigliere Borre in quanto singolo o
del gruppo dell'Union Valdôtaine; da parte nostra diciamo fin d'ora
tutta la nostra disponibilità a confrontarsi su questo
problema.
Credo sia doveroso concludere questo intervento
richiamando....lasciate stare il povero Borre...è una idea
interessantissima, in effetti devo dire che sono rimasto colpito
perché quando questa idea ci fu suggerita, avevamo fatto un
sondaggio politico e ci avevano detto che se c'erano due forze
politiche contrarie alla Camera di commercio, queste erano proprio
il Pds e l'Union Valdôtaine. Allora dicemmo: cosa la presentiamo a
fare? Questa apertura del Consigliere Borre ci è parsa oltremodo
interessante.
Concludendo, credo che non vada sottaciuto l'intervento del
Consigliere Parisi, perché il taglio che ha dato ieri al suo
intervento è stato l'unico taglio politico che qualche malalingua
ha interpretato malamente.
Quando qualche consigliere della maggioranza avanza osservazioni
di tipo politico sulla coesione fra le forze di maggioranza, spesso
alcuni colleghi della stessa maggioranza insinuano che stia alzando
il prezzo; a me non è parso assolutamente di cogliere questo
aspetto nelle parole del Consigliere Parisi, credo che invece lo
stesso Consigliere abbia avanzato una richiesta più che legittima,
richiesta che noi pochi mesi or sono avevamo timidamente
sollevato.
Ricordo pochi mesi fa quando chiedemmo, con tutta modestia e
quasi timidezza, com'era andata la verifica fra le forze di
maggioranza che durante l'estate aveva occupato gran parte dei
giornali. All'epoca fummo quasi sbeffeggiati con le soliti
dichiarazioni semplicistiche e facili, dicendo: "I PPV ancora una
volta sono pronti ad entrare in maggioranza" e io spero che questo
sia ormai chiaro a tutti con le dichiarazioni che abbiamo più volte
fatto che a noi non interessa entrare in questa maggioranza, spero
che anche il segretario dell'UV questo lo abbia capito, non ne
siamo sicuri perché ogni tanto leggiamo che anche sull'organo del
suo partito questo ritornello continua ad esserci.
Dicevo però che la situazione di disagio che ha espresso il
Consigliere Parisi è a mio avviso una situazione di disagio che non
solo le forze di opposizione, ma gran parte dei valdostani
avvertono. E allora un modesto anche qui e timido invito, sperando
anche questa volta di non essere sbeffeggiati, rivolto alle forze
di maggioranza, di fare questa verifica seria e produttiva fino in
fondo, rispetto ad una situazione quale quella che abbiamo
avvertito anche leggendo questo bilancio, perché siamo certi che
alcune questioni che ho toccato nel mio intervento e che non sono
presenti all'interno del bilancio preventivo non siano dovute a
scelte politiche, ma ad un'impostazione presente anche all'interno
della Giunta, che dà luogo ad una non possibilità di scelta.
Allora verificate, fate tutto il lavoro che dovete fare, in modo
che con il bilancio preventivo del 1997 anche la comunità
valdostana possa leggere più chiaramente dalle voci dei capitoli un
indirizzo politico chiaro e speriamo efficace per la nostra
regione.
Si dà atto che, dalle ore 16,37 alle ore 16,48, presiede il
Vicepresidente Aloisi.
Presidente Non ho nessun iscritto a parlare per dichiarazione di
voto. Si passa all'esame dell'articolato.
Pongo in votazione l'articolo 1:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 2:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 3:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 4:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 5:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 6:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 7:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 8:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 9:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 10:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 11:
Presenti e votanti: 33
Favorevoli: 28
Contrari: 5
Presidente Pongo in votazione l'articolo 12:
Presenti e votanti: 33
Favorevoli: 28
Contrari: 5
Presidente Gli allegati si intendono approvati con le pagine che
sono state sostituite.
Ha chiesto la parola il Consigliere Chiarello, per dichiarazione
di voto.
Chiarello (RC) La faccio molto meno lunga di Marguerettaz,
perché lui ha convinto tutta la maggioranza... non so se Borre ha
convinto Marguerettaz, o se Marguerettaz sta cercando di convincere
Borre.
Avevamo già detto qualcosa all'inizio, sfogliando questo
bilancio con le risposte abbiamo avuto delle conferme. Il
Consigliere Marguerettaz, con la sua intelligenza, ha anticipato
già abbastanza cose di quello che volevo dire anch'io, dei
programmi che tutti abbiamo presentato prima delle elezioni, le
cose su cui ci battevamo.
Per quanto riguarda ad esempio la casa, questo programma non ha
niente che vada a risolvere il problema dei 400 sfratti esecutivi,
di cui parlavo ieri. E' vero, ci sono i vari fondi per la casa che
ci sono da anni, anche in questo senso è una continuazione del
passato, però un qualcosa che vada a cercare di risolvere alla
radice il problema casa non c'è.
E' stato risposto che la sanità valdostana ha migliorato i suoi
bilanci, è vero; però mi preme di dire che è stata una delle poche
regioni che ha applicato il ticket subito sul pronto soccorso.
Un'altra cosa che mi sta a cuore è la Cogne, sulle cui aree
abbiamo capito che ci sono già dei fondi di investimento per
utilizzarle, rispetto alle quali il comune però non ha ancora
modificato il Prg; più nebuloso di così! Sono stati previsti dei
soldi, però non c'è un programma chiaro di cosa si vuol fare delle
aree Cogne.
Vorrei anche ricordare che, con tutti i finanziamenti che
abbiamo dato a questi signori e con tutte le rassicurazioni sulla
non traumaticità della diminuzione del personale, e tutti sapevamo
che il personale avrebbe dovuto diminuire già dai carteggi che
avevamo, abbiamo probabilmente 200 persone che hanno delle grosse
difficoltà, di cui 110 sembra che rimarranno in cassa integrazione,
con degli sbocchi che non possiamo prevedere in questo momento.
Anche quello è un capitolo di bilancio in cui sborsiamo dei soldi,
però i risultati non sono quelli che ci aspettavamo.
Un'altra cosa non ben centrata, senza degli obiettivi precisi,
riguarda i nostri monumenti; su Saint-Martin de Corléans è stata
data una risposta che non è una risposta, non c'è un obiettivo
chiaro che dica quello che vogliamo fare. Mi sembra che in questo
punto il progetto politico che dovrebbe stare alla base del
bilancio sia abbastanza carente.
Mi ripeto, ma è una cosa che mi sta a cuore, nelle politiche
giovanili non abbiamo un piano strategico di cosa vogliamo fare per
i nostri giovani, non c'è niente, non sono previsti investimenti
per creare spazi per i giovani in Valle d'Aosta. Qualcuno potrà
rispondermi che c'è lo Splendor in ristrutturazione; non so quanto
spazio troveranno i nostri giovani nello Splendor, si parlava di
aree autogestite dai giovani, si parlava di politiche giovanili
diverse nelle scuole, per la Brambilla speriamo che vada a fine il
progetto per la ristrutturazione. Uno dei punti carenti di questo
bilancio, ripeto, è proprio quello che riguarda le politiche
giovanili.
Mi fermo qui, perché mi sembra ci sia già abbastanza carne al
fuoco...
Presidente Ha chiesto la parola il Consigliere Borre.
Borre (UV) Je prierais M. Marguerettaz d'écouter mon
intervention..
Annonçant mon avis favorable au bilan, je voudrais faire encore
quelques considérations.
Budget: reflet d'une majorité vaste et hétérogène, mais engagée
dans la réalisation d'un programme précis, un programme ambitieux
parce qu'il est réaliste et réalisable; action d'un gouvernement
cohérent et surtout persévérant.
Budget techniquement valable qui a la tendance à devenir un
document d'une entreprise en bonne santé.
Côté positif, mais attention, la gestion politique doit être
attentive aux besoins des citoyens. Le principe est l'homme au
centre de l'attention, attention à tout jeune âge, formation
scolaire, effort économique énorme qui risque de ne pas respecter
des droits nouvellement acquis. Enseignement bilingue, connaissance
et aspects du milieu et de la civilisation valdôtaine, ouverture
vers l'Europe.
L'homme au centre dans le développement économique: attention
aux grandes sociétés difficilement contrôlables, dans le territoire
protection du sol.
Dans le principe de "homme au centre" attention au problème de
la dimension: la Vallée d'Aoste est un microcosme, de conséquence
on doit tenir compte dans la réalité.
Industrie, entreprise: plus d'attention aux petites
réalités.
Tourisme, initiatives familières, types de tourisme moins
agressifs.
Agriculture: toujours plus vers une exploitation dimensionnée au
territoire disponible, aux pratiques agricoles compatibles, aux
exigences de l'environnement, allant vers la qualité des
produits.
Santé, domaine le plus délicat: rationaliser les services, les
spécialiser, et rationaliser les dépenses avec le but de mieux
servir avant tout et par conséquent d'épargner.
Transferts aux entités locales: l'année passée c'était un
souhait, aujourd'hui une réalité, même si cela peut être amélioré.
C'est un premier pas important, qui va dans la direction des
principes fédéralistes: péréquation, certitude des recettes liées à
un revenu important de l'activité économique.
Dans la lecture du bilan surgit une autre souci, la
simplification du cadre législatif. Analysant les chapitres, on
s'aperçoit que les lois de référence sont nombreuses. Emile Chanoux
disait: lois simples et compréhensibles. Et toujours en me référant
à Chanoux, qui souhaitait une Vallée d'Aoste économiquement
autosuffisante, je veux faire une dernière observation.
On a dit qu'un tiers du budget dérive du transfert des
financements de l'état à la région en substitution des anciens
montants de TVA d'importation; cela c'est vrai. Mais il est vrai
parce que nous sommes encore en présence d'un Etat centralisateur,
qui enlève à la Vallée d'Aoste (comme aux autres régions) les
ressources économiques locales. Que cet Etat nous laisse l'une des
nos richesses principales: l'eau et sa production d'énergie et nous
n'aurions pas besoin des transferts étatiques.
A côté de l'approbation du budget, qui est l'instrument
technique pour résoudre les problèmes valdôtains, recherchons donc
aussi des instruments politiques pour rejoindre dans le futur le
souhait de Chanoux. Le vote, certainement favorable, ce n'est pas
pour répéter le rite, mais c'est un vote favorable convaincu, parce
qu'il y a une grande cohérence entre ce qui a été dit et ce qui a
été fait, et en politique ce n'est pas toujours facile.
Favorable, parce que même si les miracles ne sont de ce monde,
il y a des améliorations année après l'autre. Arrivé à moitié
législature, ce gouvernement peut tranquillement effacer de son
premier carnet de propositions beaucoup de points déjà réalisés.
Nous pouvons regarder en avant avec confiance, la ligne est juste,
corrigeons encore quelques détails.
Presidente Ha chiesto la parola il Consigliere Parisi.
Parisi (VAP) Sarò molto breve. Come ho preannunciato, voterò
questo bilancio, anche se mi sarei aspettato qualche risposta in
più sulle problematiche che avevo sollevato, in particolare sulla
politica della casa. Qui qualcuno fa di questo problema il cavallo
di battaglia, devo dire che probabilmente tutte le cose dette negli
anni passati non hanno avuto l'eco sperata da parte del
sottoscritto, così come da altri consiglieri. Il problema è stato
dibattuto, sono stati scritti libri bianchi, quindi non è un
problema di oggi e non è neanche il problema degli sfrattati, ma è
un problema molto più generale. Sono state fatte anche delle
proposte concrete nel momento in cui c'era l'Assessore Ferrero.
Mi auguro che su questo problema ci sia un confronto serio, un
confronto che credo debba interessare non solo questo Consiglio, ma
tutti i cittadini della Valle d'Aosta.
Dico questo perché di tanto in tanto vengono fuori comunicati,
vengono fatte delle proposte dai vari organismi, però concretamente
non è mai stato affrontato nella sua giusta dimensione, e quindi
non sono state mai date le risposte che dovevano essere date. Come
dico, ci sono già le proposte, basta ritirarle fuori dal cassetto e
quindi credo che questo problema possa essere affrontato, se non
risolto, comunque sicuramente darà delle risposte realistiche a
quella che è la situazione attuale.
La cosa che mi preoccupa molto di più è di essere stato
richiamato tantissime volte, perché quando questo avviene allora si
vede che...
(...Intervento del Consigliere Marguerettaz, fuori
microfono...)
... ma potrebbe essere anche il contrario. Non sono sul mercato,
Consigliere Marguerettaz, non lo sono adesso, né lo ero prima.
Siccome si parlava di prezzo, nel tuo intervento... ma io non lo
dico a nessuno, volevo solo chiarire questo. Come ho già
dichiarato, ho aderito a questa maggioranza sulla base di un
programma politico, ho detto che coerentemente darò l'appoggio a
questa maggioranza fintanto che ci saranno le condizioni per le
quali ho partecipato e partecipo. Evidentemente, nel momento in cui
non dovessero più sussistere quelle condizioni, assumerò un altro
atteggiamento. Però con coerenza fino adesso ho cercato di dare il
mio appoggio politico a questa maggioranza e al programma che è
stato sottoscritto.
Un'altra cosa che volevo dire riguarda il mio intervento, perché
non vorrei che fosse interpretato in termini sbagliati o
strumentali. Ho fatto un intervento sul turismo, ma è un intervento
che non va ad inficiare quella che è l'azione che svolge
attualmente l'Assessore; è un discorso che abbiamo sempre fatto,
ritengo che gli interventi che vengono fatti in questo Consiglio
dovrebbero servire da parte di tutti a dare un contributo affinché
certe realtà e certe azioni vengano fatte forse più incisivamente e
con migliori risultati.
D'altra parte lo scopo e la presenza nostra in questo Consiglio
è anche quella di essere da stimolo all'azione dell'esecutivo,
sperando che l'esecutivo recepisca quelli che sono i suggerimenti e
gli stimoli che vengono da parte di tutti. Non ho voluto attribuire
pagelle a nessuno dell'esecutivo, ho voluto solo sollevare delle
problematiche e mi auguro che ci saranno il tempo e le occasioni
per affrontarle in maniera molto più seria forse di quanto si
affrontano normalmente.
Presidente Ha chiesto il Consigliere Lanièce.
Lanièce (GA) Anch'io intervengo brevemente per riaffermare il
mio voto contrario a questo bilancio. Devo dare atto comunque
all'Assessore Lévêque di aver semplificato con il suo operato
questo documento contabile, semplificazione che purtroppo si è
fermata solo alla parte formale. Qui si tratta di un bilancio
innovativo, ma purtroppo solo dal punto di vista della forma,
mentre nella sostanza non si distanzia più di tanto dai precedenti
bilanci.
Mi fa piacere verificare che si è messa in atto una
semplificazione del documento contabile, che permetterà in futuro
di giudicare meglio l'operato dell'amministrazione regionale,
passando da un'analisi settoriale assessorato per assessorato ad
una analisi per linee di intervento, in modo da poter verificare
meglio l'azione del Governo regionale. Però, come dicevo, questo
momento creativo si ferma solo all'aspetto strutturale, mentre nei
contenuti siamo allo stesso livello degli anni precedenti.
Si parla di centralità dell'uomo, ma leggendo a fondo i dati che
emergono da questo bilancio ci sono ancora interventi che non sono
presenti; ho sempre sostenuto il problema della radioterapia, è un
problema che esiste e che è molto sentito, purtroppo è anche
preoccupante dal punto di vista dei dati della mortalità in Valle
d'Aosta, ma non trova per adesso corrispondenti azioni
finanziarie.
Non ho visto disposizioni legislative e finanziarie a favore
delle politiche familiari, e questa è una cosa strana, se si
continua a parlare di bilancio a misura d'uomo. La famiglia è il
nucleo, è il centro, e allora se parliamo di bilancio a misura
d'uomo il primo punto da sostenere è la famiglia. Questo lo dico
nonostante che all'interno delle forze di maggioranza ve ne siano
alcune, come quelle dei Verdi, che sostengono le politiche
familiari; magari in modo particolare per gli extracomunitari, ma
sta di fatto che le hanno sempre sostenute. Quindi penso sia
opportuno cercare di dare vita con disposizioni legislative e
finanziarie a provvedimenti che abbiano come obiettivo primario le
politiche familiari.
Questo penso che sia il punto principale, se vogliamo continuare
a venire in quest'aula a parlare di bilancio a misura d'uomo. Se
invece lo diciamo solo per avere uno slogan bello che possa
apparire sui giornali ed attirare l'attenzione della popolazione
valdostana, è altra cosa; ma noi siamo qui per discutere di cose
serie, e non di slogan. Quindi, se vogliamo parlare di centralità
la prima cosa da operare è un sostegno forte e finanziario alle
politiche familiari.
Si parla di regione leggera; nel mio intervento ho detto che non
si può parlare di regione leggera perché qualsiasi azione ha il
fulcro nella nostra amministrazione regionale, in quanto non è
stato ancora operato un vero e proprio decentramento. Al di là
degli interventi in materia di finanza locale, in qualsiasi altro
intervento c'è sempre la mano "lunga mano" di mamma regione,
pertanto non si può ancora parlare di regione leggera.
C'è ancora un primato delle parole sui fatti, e quindi una non
corrispondenza fra quanto emerge dalla lettura del bilancio e la
realtà politico-economica valdostana; mancano delle linee di
intervento decise e concrete, in modo particolare nell'ambito
dell'assessorato all'industria ed anche per quanto riguarda il
turismo. Mancano le linee guida che dovrebbero essere il punto di
partenza, e il punto di riferimento di ogni iniziativa: infatti
verifichiamo che non c'è ad oggi una linea guida che porti con
chiarezza a certi obiettivi, ma si vive più che altro alla
giornata, sempre con la presenza forte della Finaosta che ormai è
diventata più che un assessorato.
Quindi ribadisco il mio voto contrario, augurandomi che
l'Assessore Lévêque continui in questa sua opera, di cui gli si
deve dare atto perché sicuramente non è stato facile modificare la
struttura del bilancio visto che siamo in un momento di
transizione. Comunque sarà importante quest'anno verificare la
bontà dei bilanci di gestione, perché è un'innovazione di cui
bisogna dare atto, e l'opposizione è giusto che critichi, ma quando
ci sono delle cose positive deve farle notare; quindi verificheremo
la funzionalità di questi bilanci di gestione.
Mi permetto di concludere questo mio intervento riprendendo
quello che avevo detto lo scorso anno, cioè che questo bilancio è
stato pensato forse come un bilancio snello, espressione di una
Valle d'Aosta leggera e rinnovata anche dal punto di vista
economico. Con le diete bisogna sempre fare molta attenzione,
perché c'è il rischio che ad un dimagrimento eccessivo e a volte
ingiustificato non segua il necessario rinvigorimento fisico.
Concludo dicendo che il bilancio previsionale 1996 non mi sembra
che apporti modifiche sostanziali alla "dieta" già fatta in
passato, alla snellezza del bilancio non corrisponde un
rafforzamento delle risorse locali, ancora penalizzate da una
logica centralista che continua a decidere il menu per la Valle
d'Aosta, in barba a tutte le diete dimagranti e purificatrici.
Mi auguro che gli interventi dei vari gruppi politici che si
sono succeduti per questo bilancio di previsione siano presenti
anche a luglio, quando ci sarà da discutere il consuntivo; oggi
siamo qui ad esaminare un documento contabile importante nel quale
si discute di stime e di scelte, ma quello che serve di più
all'intera popolazione valdostana è quello che verrà effettuato,
quello che di queste scelte si trasformerà in realtà. Quindi
l'invito è che ci sia la stessa attenzione e lo stesso dibattito a
luglio, quando si discuterà il consuntivo.
Presidente Ha chiesto la parola il Consigliere Linty.
Linty (LN) Inizio dal punto in cui avevo lasciato l'intervento
iniziale sul bilancio. Era un intervento che sottolineava come
l'assestato '95 portava delle cifre in entrata ben più alte delle
stime previste per il '96, quindi inficiava il teorema della
regione più ricca. Mi è stato detto che questo era dovuto agli 80
miliardi dell'avanzo di amministrazione. Però guardando l'anno
1995, a fronte di un disavanzo, peraltro contenuto, abbiamo
comunque una differenza fra le entrate assestate e quelle previste.
Quindi la tendenza a nostro modo di vedere non cambia, cambia forse
sul valore del delta, perché l'anno scorso erano inferiori i
miliardi di differenza fra l'assestato e il preventivato.
Detto questo, credo che ci troviamo oggi di fronte ad un
bilancio di ordinaria amministrazione, mentre credo che desiderio
legittimo dei consiglieri della regione, ma soprattutto di tutti i
valdostani sui quali poi si andrà a ribaltare l'effetto di questo
bilancio, fosse quello di vedere delle scelte innovative, delle
scelte per così dire progressiste. Però analizzandolo si vede che è
un bilancio che non contiene una scelta forte ed incisiva, e devo
dire che questi due giorni sono stati molto utili ai fini
dell'apprendimento, giudico questa esperienza molto positiva
rispetto agli altri anni perché il dibattito sul bilancio ha fatto
emergere diversi fattori di valutazione che se non altro
arricchiscono l'esperienza di ognuno di noi; però - ripeto - non è
un bilancio che fa emergere una scelta incisiva che indirizzi la
regione verso un sentiero ben segnato. E' invece un bilancio
normale, per pagare quello che c'è da pagare, ordinaria
amministrazione.
Per quanto riguarda il concetto di regione leggera, anche qui
ricordo che nel programma della Giunta si davano le direttive, era
citato questo desiderio di alleggerire la regione da
partecipazioni, dall'avere una mano troppo pesante (diciamo così)
nel settore pubblico valdostano. Però anche qui si vede poco; sì,
c'è qualche alienazione in più di titoli azionari e si dice che non
si intende più sottoscrivere del nuovo capitale, però se sommiamo
tutte le sottoscrizioni di capitale che ha fatto nel tempo
l'amministrazione regionale, vediamo che la regione è ancora molto
pesante sull'economia valdostana.
E' vero quello che diceva il Consigliere Marguerettaz che sul
bilancio di previsione ci sono gli indirizzi politici, però come
sappiamo con i numeri è facile destreggiarsi, voglio dire che se
mancherà da una parte si andrà a prendere dall'altra; l'analisi a
consuntivo, come avevamo dimostrato quest'anno in sede di
approvazione dell'ultimo consuntivo, fornisce dei dati molto più
efficaci e veritieri, e sono dei dati che si riconfermano anche se
ci sono 128 miliardi ibridi (chiamiamoli così) che vengono erogati
ai comuni senza vincolo di destinazione; sarà interessante vedere a
fine '96 come i comuni hanno utilizzato questi 128 miliardi, credo
che sia molto interessante e sintomatico riscontrare questo. Però
c'è ancora troppo poco investimento e troppe spese correnti.
Questo per dire cosa? Per dire che è dagli investimenti che si
genera lo sviluppo, perché sappiamo tutti che la spesa corrente,
scaldato il caffè e consumato il gas per scaldare il caffè, poi,
una volta bevuto il caffè, di sviluppo non c'è nulla. Invece
comprando un mattone c'è già un primo mattone, e mattone dopo
mattone si costruisce la casa. Voglio dire che non emerge una
controtendenza che privilegi gli investimenti sulle spese
correnti.
Mi aspettavo nell'intervento di Borre l'accenno allo stato
centralista; però ieri sollevai una questione nel mio primo
intervento, che non ha sortito alcun effetto e che voglio
riprendere. Siamo in controtendenza rispetto agli obiettivi che ci
diamo, mi spiego. Se è vero che tutto questo Consiglio vuole che la
Valle d'Aosta sia un'entità di uno Stato federale, perché così è,
vorrei sapere dove la regione oggi troverebbe i soldi da trasferire
allo Stato federale. Ci metto dentro le centrali, supponiamo di
avere lo Stato ideale, quello che va meglio per tutti noi con lo
strumento dell'autodeterminazione, dove la regione oggi troverebbe
i soldi da trasferire allo Stato federale? Credo sia un quesito
molto importante questo per il nostro futuro.
Cerchiamo di capire là dove è possibile trovare questi soldi da
trasferire allo Stato, perché oggi il flusso è al contrario; non
vorrei che qualcuno pensasse di poter far parte di uno Stato
federale e di mantenere i flussi come ci sono adesso, che arrivano
a senso unico da un centro verso la periferia.
(...Interruzione dell'Assessore Lévêque, fuori microfono...)
.... siamo per l'indipendenza... mi sembra che qui la
risoluzione sullo Stato federale sia stata sottoscritta e votata da
tutti i gruppi consiliari, se adesso si vogliono cambiare le carte
in tavola, e la stessa proposta di costituzione di Stato federale,
fatta dai parlamentari valdostani, mi sembra che vada in questa
direzione. Sulle competenze, su tutti i vari trasferimenti, sulle
quote da versare allo Stato, c'è tutto da discutere, me ne rendo
perfettamente conto, però non ho capito cosa ne pensa, o meglio
dove l'amministrazione regionale penserà di trovare quelle risorse
necessarie per contribuire ai servizi cosiddetti federali. Avevo
lanciato questa argomentazione, ma non ho sentito risposta.
Concludo questo intervento, riconoscendo anch'io il lato
positivo dell'accorpamento dei capitoli che tecnicamente facilita
di non poco la lettura del bilancio di previsione. Purtroppo questo
lato seppur positivo non può giustificare un nostro voto a
favore.
Si dà atto che, dalle ore 17,34, presiede il Vicepresidente
Aloisi.
Presidente Ha chiesto la parola il Presidente della Giunta,
Viérin Dino.
Viérin D. (UV) Permettez-moi avant tout de remercier à mon tour
tous ceux qui sont intervenus au cours de ces deux journées de
discussion sur le budget. Ces interventions ont permis de mieux
approfondir le contenu de ce document, qui n'est pas seulement un
document comptable, mais fixe des orientations d'ordre politique;
ainsi on a pu mieux cerner les différents problèmes, même si nous
nous rendons compte (et nous l'avons pu constater au sein de cette
assemblée) que souvent il y a un problème de communication ou de
connaissance des données qui porte à des jugements différents,
parce qu'on parle d'éléments qui sont différents.
Il est nécessaire d'envisager des modalités qui permettent au
moins de partir des mêmes données; après l'on peut exprimer des
jugements différents, mais il faut, pour que le débat se fasse et
puisse apporter des résultats positifs et surtout des propositions
positives, qu'au moins sur les chiffres l'on puisse partir de bases
communes. Et nous l'avons pu constater au cours des discussions sur
les différents chapitres ou sur les différentes
interprétations.
Je ne veux pas aborder les thèmes qui sont liés à des sujets
d'actualité ou qui sont liés au moment contingent, dans le sens
qu'on peut aborder l'analyse de ce budget en essayant de déceler le
prétendu mystère de ce budget, ou en brouillant effectivement du
noir en ne voyant même pas les rêves ou en s'empêchant de rêver, ou
en faisant l'exégèse des différentes interventions et, évidemment
sur un plan politique, en essayant de semer la zizanie, où cela est
possible.
Je voudrais tout simplement exprimer quelques considérations sur
ce budget, pour le situer dans un contexte tout d'abord d'ordre et
de caractère plus général et, enfin, pour souligner quelles sont
les finalités principales de ce même budget.
Tout d'abord, le cadre de référence du budget; nous avons
présenté un budget, par la suite c'est de la responsabilité
d'autres que nous de le qualifier, nous ne l'avons jamais défini ni
riche ni pauvre ni autrement, nous nous avons présenté le budget
pour l'exercice financier 1996, en essayant de l'insérer dans un
cadre qui est représenté par le programme de législature, qui est
représenté donc par un accord de caractère programmatique qui lie
l'actuelle majorité régionale et qui s'insère dans un projet global
qui vise à la réalisation de ce programme de législature, en ayant
comme finalité principale la modernisation du Val d'Aoste.
Et le fait d'insérer le budget dans ce contexte lui attribue
donc cette signification politique, qui dépasse sa signification
comptable de document administratif et permet au budget de vérifier
en cours de route la mise en application de ce même programme, mais
aussi d'apporter toutes les corrections nécessaires compte tenu des
changements et des modifications qui sont intervenus.
Un budget qui a également, en tant qu'élément fondamental,
compte tenu de son lien avec un programme de législature, l'autre
caractérisation politique qui est liée à une stabilité. Ce serait
impossible de prévoir des programmes, de réaliser des objectifs, à
moyen ou à long terme, s'il n'y avait pas aussi cet élément de
stabilité, qui est un élément indispensable pour se poser
sérieusement le problème de la réalisation de certains
objectifs.
Mais il s'agit d'un bilan qui, tout en s'insérant dans ce
contexte, s'insère déjà à la moitié d'une législature, et cela, si
d'une part nous permet de prévoir quels seront les objectifs pour
non seulement l'année à venir, mais pour les trois années qui nous
attendront - et nous l'avons fait en indiquant les thèmes
principaux qui devront être abordés au cours de 1996 - d'autre part
nous permet d'avoir déjà une vérification des résultats qui ont été
obtenus entre temps. Cela nous permet d'avoir déjà une vérification
et de faire du budget aussi un élément pour dresser un premier
bilan et donc pour vérifier ce qui a été réalisé par rapport au
programme que nous nous sommes fixé.
C'est de ce point de vue que nous avons défini le budget "budget
de continuité", mais aussi de "cohérence" et également
"d'innovation". Un budget de continuité, parce qu'il est quand même
nécessaire de donner une continuité à l'action administrative et de
gouvernement en réalisant le projet en cours, et dans ce sens nous
mettons l'accent sur la continuité, et nous avons obtenu, de ce
point de vue, des résultats positifs.
Nous n'avons pas tout réalisé, le débat a souligné certains
thèmes qui doivent encore être achevés, mais le sens de la
continuité va aussi dans cette direction. Et puis, la cohérence: la
cohérence avec les principes, avec les objectifs, avec les
finalités qui ont été à la base de la constitution politique de ce
Gouvernement. Et, évidemment, l'innovation, parce que nous sommes
convaincus qu'il est nécessaire d'apporter ces changements, de
donner cours à ces projets de réforme qui peuvent nous permettre de
réaliser cet objectif de la modernisation du Val d'Aoste.
Les réformes: nous en avons déjà entamé une partie cette année,
d'autres nous attendent l'année prochaine, et l'objectif de ces
réformes est aussi de contribuer à une relance politique de
l'assemblée, de la discussion, de la confrontation au sein du
Conseil régional et de le faire en partant d'une bonne
administration, parce que, en étant à la moitié de la législature,
nous avons déjà pu constater les effets positifs de certains
principes administratifs, que nous nous sommes fixés et qui nous
ont permis de faire véritablement du budget un élément de politique
administrative et de politique économique, en récupérant tout ce
qui était des années précédentes et donc en nous approchant à un
budget de compétence.
Ce qui nous permettra en 1996 de donner une efficacité accrue à
l'action du Gouvernement, à l'action administrative, mais en même
temps à l'action politique, parce que la bonne administration et
les réformes qui seront réalisées nous permettrons, là, de
concrétiser cet objectif de qualification de notre système
économique et d'amélioration de la qualité de la vie de la
communauté valdôtaine.
A cet égard, nous avons apprécié cette volonté d'ouvrir sur
plusieurs thèmes; l'on a fait référence à la politique
industrielle, à d'autres secteurs économiques également, au secteur
du tourisme, au secteur de l'énergie. Nous avons apprécié cette
volonté de débattre publiquement de ces thèmes, parce que ce sera
là un moment ultérieur de confrontation et, donc, l'on pourra,
données en main, vérifier le bien-fondé de certaines initiatives,
tout en demandant évidemment que l'on tienne compte de certaines
conditions de départ, que l'on tienne compte également, parce que
rien n'est absolu mais - quelqu'un nous l'a appris depuis longtemps
- tout est relatif, de certaines comparaisons et de certaines
conditions externes.
S'il est vrai que nous devons à tout prix renforcer notre
système économique, il n'en est pas moins vrai que notre système
économique est inséré dans un système économique plus ample et
global et, donc, qu'il y a une connexion entre le phénomène
économique de l'extérieur et les tendances au sein de notre
région.
Mais, et je tire les conclusions de mon intervention, le tout
évidemment avec cette volonté d'accompagner les changements qui
sont en cours, les changements sur le plan institutionnel au sein
de la République italienne, mais aussi les échéances qui nous
attendent sur le plan européen. Les événements de ces jours
derniers en France doivent nous faire réfléchir, parce que le thème
qu'on débat aujourd'hui en France est un thème qui est lié aux
conditions posées par le traité de Maastricht et à la manière dont
on peut arriver au respect de ces conditions.
Nous avons déjà eu ici, quand on discute du coût des services
publics, certaines anticipations de ce problème, et il faut donc
nous préparer et préparer le Val d'Aoste à cette échéance, et c'est
un des objectifs fondamentaux de ce budget, qui se pose - en tant
que priorité - celle de réaliser ou de progresser dans la
réalisation d'une autonomie réelle, en diminuant notre dépendance
vis-à-vis de l'Etat et en essayant d'inverser, au sein de la
région, les rapports entre administration régionale, collectivités
locales et société valdôtaine. Là, nous avons commencé à obtenir
des résultats et il y a des réformes qui vont déjà dans cette
direction.
Le fédéralisme: nous pouvons faire plusieurs exercices de style
sur ce thème, qui est évidemment un thème important; mais dans ce
budget, au-delà de la réponse aux problèmes d'ordre institutionnel,
il y a cette volonté de réaliser les principes du fédéralisme. L'on
voit que, petit à petit, la dépendance de l'administration
régionale de la Région Vallée d'Aoste vis-à-vis de l'Etat diminue,
c'est une tendance, nous nous rendons compte que, s'il est
important de poursuivre un certain objectif, il est également
important de le faire de façon graduelle, parce que souvent passer
du jour à la nuit peut créer des conséquences qu'on n'est pas
toujours à même de maîtriser.
Mais l'examen de ce budget permet de constater que le processus
est désormais en route, et même du point de vue du transfert de
l'Etat pour compenser la baisse de la TVA d'importation, là nous
pouvons constater que ce transfert de fonds ne couvre plus les
fonctions que nous assumons et les charges que nous payons pour le
compte de l'Etat au Val d'Aoste. Donc on ne peut pas parler de
dépendance de ce point de vue et, comme sur l'autre aspect, je veux
demander dans quelle autre région aussi l'Etat serait disponible
vis-à-vis des collectivités locales, d'attribuer à ces mêmes
collectivités locales 95 pour cent de l'impôt sur les revenus.
Cela a été une des requêtes de toutes les régions pour que
l'Etat central donne un signal concret de cette volonté d'aller
vers ce que l'on définit le fédéralisme fiscal, mais les réponses
ont été différentes. Par contre, nous, nous avons voulu attribuer à
nos collectivités locales ces ressources, pour aller dans cette
direction et pour appliquer un premier principe d'une organisation
fédérale. C'est un premier pas, mais nous devons aussi souligner
que la baisse du pourcentage des dépenses de fonctionnement est une
baisse réelle; c'est un élément important parce qu'il nous a permis
de dégager une partie des ressources pour l'investissement, pour
mettre en chantier des initiatives dans différents domaines, dans
différents secteurs de l'économie et pour financer toutes ces
initiatives, aussi, dans le secteur de la formation.
Il est vrai, les fonds globaux sont diminués, mais là on ne peut
pas se limiter à prendre acte simplement de la diminution de ces
fonds globaux, si l'on ne rapporte pas cette diminution à une
augmentation des fonds qui sont déjà inscrits directement dans les
chapitres qui financent certaines interventions.
Et là, nous n'avons peut-être pas compris, mais évidemment si
l'on se limite à prendre cet exemple comme un exemple de non
volonté d'aller vers la réalisation de cette délégification, nous
ne comprenons pas quelle est la référence, parce que tout montant
inscrit dans un fonds global nécessite obligatoirement une mesure
législative pour l'utilisation, pour l'application du programme qui
est inscrit; par contre, si nous inscrivons déjà directement ce
même montant dans le chapitre il y a déjà une loi, nous utilisons
donc déjà une loi existante et nous n'allons pas augmenter le
nombre des lois et, donc, de ce point de vue nous poursuivons cet
objectif de délégification.
Il me semble donc que, tout en nous rendant compte, et là la
chose a été explicite, d'une nécessité d'accélérer peut-être
certaines actions dans certains secteurs, de donner cours aux
initiatives qui ont été concertées et qui représentent des éléments
importants du programme de législature - nous en avons présenté une
partie dans le rapport de l'assesseur Lévêque -, les réformes que
nous avons lancées nous permettrons d'avoir plus d'efficacité dans
notre action, mais, je disais, si d'une part nous devons parfaire
ce processus d'achèvement des réalisations qui sont en cours,
d'autre part notre ambition c'est de gouverner, c'est de maîtriser
tous les changements qui sont en cours, pour que la communauté
valdôtaine puisse se moderniser et, par ce biais, faire face aux
défis importants qui l'attendent sur le plan interne et sur le plan
européen.
Presidente Pongo in votazione la legge nel suo complesso:
Presenti e votanti: 34
Favorevoli: 28
Contrari: 6
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK