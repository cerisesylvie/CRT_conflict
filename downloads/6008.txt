Consiglio Regionale della Valle d'Aosta - Oggetto del Consiglio n. 431 del 20 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 431 del 20 marzo 1984 - Resoconto
OGGETTO N. 431/VIII - INTERVENTI DELLA REGIONE A FAVORE DELLA
SAIFORM S.p.A. E RISULTATI PRODUTTIVI ED OCCUPAZIONALI CONSEGUITI
DALLA AZIENDA STESSA (Interrogazione).
PRESIDENTE
: Do lettura dell'interrogazione presentata dal
Consigliere Riccarand.
INTERROGAZIONE
AL FINE di avere notizie precise in merito agli interventi
della Regione
a
favore della SAIFORM S.p.A. ed ai risultati
produttivi ed occupazionali finora conseguiti;
il sottoscritto Consigliere regionale
INTERROGA
la Giunta regionale per conoscere:
1) gli estremi ed il contenuto di tutte le deliberazioni di
Giunta riguardanti la SAIFORM; di ognuna di esse si chiede di
precisare se sono state o meno ratificate dal Consiglio e se sono
state o meno vistate dalla Commissione di Coordinamento;
2)
gli interventi finora effettuati dalla FINAOSTA a
favore della SAIFORM S.p.A., indicando sulla base di quali
autorizzazioni e con quali garanzie;
3) il numero di dipendenti attualmente utilizzato nello
stabilimento di Arnad e quanti di essi sono residenti nel Comune di
Arnad e comuni limitrofi;
4) l'attuale assetto economico e finanziario della società e le
sue prospettive di sviluppo produttivo.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Nella prima domanda si
chiedono gli estremi e il contenuto di tutte le delibere di Giunta
riguardanti la SAIFORM precisando, per ognuna di esse, se sono
state o meno ratificate dal Consiglio e se sono state o meno
vistate dalla Commissione di Coordinamento.
Rispondendo a questa domanda diciamo che le delibere di Giunta
concernenti la SAIFORM sono quattro: la delibera n. 2608 del 22
aprile 1983 concernente: "Concessione in comodato di uno
stabilimento industriale e finanziamento di attività produttive in
comune di Arnad. Approvazione dello schema di Convenzione", è stata
ratificata dal Consiglio il 21 settembre 1983 con delibera n. 34;
il contenuto di questa delibera è il testo della Convenzione tra la
Regione e la SAIFORM.
Segue poi la delibera n. 3643 del 31 maggio 1983 che concerne:
"Finanziamento a favore della SAIFORM e conferimento di incarico
fiduciario alla FINAOSTA ai sensi dell'art. 5 della legge n. 16 del
1982". Questa seconda delibera non è stata ratificata da parte del
Consiglio, perché non rientrava tra le sue competenze, ed è stata
vistata dalla Commissione di Coordinamento in data 7 giugno 1983.
Il contenuto di questa seconda delibera parla degli impegni
previsti dalla convenzione e che vengono assegnati, per
l'esecuzione, alla FINAOSTA e cioè: partecipazione azionaria per
l'importo di 430 milioni, cioè il 35% del capitale azionario della
Società, che è di 1 miliardo e 230 milioni; prevede inoltre un
finanziamento sotto forma di mutuo e di prestito obbligazionario
per l'ammontare di 1 miliardo 720 milioni. Le condizioni
stabiliscono che questo mutuo sia ammortizzabile nel periodo
massimo di nove anni, al tasso di interesse del 13% indicizzato. Il
finanziamento sarà erogato alle seguenti scadenze: il 50%
all'avvenuto trasferimento della sede legale nella Regione e il
restante 50% all'atto di inizio dell'attività produttiva nello
stabilimento di Arnad. La condizione del finanziamento è
subordinata alla presentazione di idonea garanzia da fornirsi con
fidejussione rilasciata da un primario istituto di Credito o da una
qualificata compagnia di assicurazione: questo è il contenuto della
delibera n. 3643 del 31 maggio.
L'altra delibera è la n. 3821, del 10 giugno 1983 concerne:
"Istituzione di un corso formativo finalizzato alla occupazione per
persone da occupare presso la SAIFORM". Questa delibera è stata
vistata dalla Commissione di coordinamento il 15 giugno. In essa è
previsto un corso di formazione professionale per otto
partecipanti, di 10 mesi di durata, con inizio il 20 giugno 1983 e
con termine 21 aprile 1984 la spesa prevista è di 105 milioni. La
liquidazione di questo corso deve avvenire trimestralmente, su
presentazione di fatture da parte del Presidente dell'unità di
gestione.
L'ultima delibera è la n. 5849 del 30 settembre 1983, che
riguarda: "Interventi a favore della SAIFORM, modificazione e
integrazione della delibera precedente", cioè la n. 3473 del 31
maggio; anche in questo caso, non è prevista la ratifica da parte
del Consiglio. E' stata vistata dalla Commissione di coordinamento
per decorrenza di termini l' 11/ 10/ 1983. Questa delibera n. 5849
modifica alcune condizioni previste nella delibera precedente
sull'incarico alla FINAOSTA; il mutuo è sempre ammortizzabile in 9
anni, di cui 2 di preammortamento, ma il tasso di interesse del è
fisso anziché indicizzato. La garanzia fidejussoria, anziché essere
quella prevista precedentemente, e cioè garanzia fidejussoria
rilasciata da Istituto di Credito o da qualificata Compagnia di
assicurazione, viene rilasciata dal Signor Paracchi Antonio,
titolare della TAPIFORM, e quindi della SAIFORM, per la parte
azionaria che interessa la parte privata, previo accertamento della
consistenza patrimoniale del fidejussorio: questa è la variazione
rispetto alla delibera precedente.
La partecipazione azionaria della Regione, l'ho detto prima, è
di 430 milioni ed è stata sottoscritta l'11 luglio 1983 ed è pari
al 34,9% del capitale di 1.230 milioni. Entrambe le operazioni,
fatte dalla FINAOSTA, erano state autorizzate dalla Giunta, nelle
due delibere che ho citato.
Il numero dei dipendenti attualmente utilizzati nello
Stabilimento di Arnad, e residenti nel Comune di Arnad o limitrofi,
era di otto; due si sono dimessi, uno nel mese di agosto l'altro
nel mese di gennaio, ora sono sei i residenti ad Arnad; gli altri,
sui quindici operai totali, provengono da fuori Valle, tre
intermedi, mentre gli altri sono impiegati.
Questo nonostante la Convenzione prevedesse l'assunzione di 10
unità all'inizio dell'attività e 25 entro 12 mesi. Al punto 1-3
della convenzione si parla di una eccezione che riguarda il
personale tecnico specializzato; l'azienda sostiene che questo è
personale tecnico specializzato per la messa in esercizio e la
prosecuzione del lavoro delle linee.
Debbo dire, come informazione che riguarda il problema del
personale, che sarà ultimata entro la fine della primavera la terza
linea ed è prevista l'assunzione in loco di sei-dieci persone.
Un'altra informazione prima di rispondere alla quarta domanda:
questa pratica è stata sequestrata dalla Magistratura, debbo dire
però che non ha nessun collegamento con la vicenda del Casinò. Il
21 febbraio la FINAOSTA ha chiesto alla Procura di Torino il
dissequestro della pratica per potere effettuare la sottoscrizione
della seconda tranche.
Di fronte all'impegno di 1720 milioni di sottoscrizione di mutuo
noi abbiamo versato soltanto 400 milioni: ora è tutto fermo. Sembra
che nell'arco di questa settimana la Procura della Repubblica di
Torino dovrebbe dissequestrare la pratica della SAIFORM, il che
consentirebbe di versare la parte successiva dell'impegno assunto
dalla Regione e quindi di portare avanti il lavoro, mantenendo gli
impegni che la SAIFORM ha preso sottoscrivendo la convenzione.
Per quanto riguarda l'assetto economico e finanziario della
società e le sue prospettive di sviluppo, si parla della terza
linea con le assunzioni alle quali facevo cenno prima. La società è
consociata alle aziende della famiglia Paracchi e deriva dalla
TAPIFORM; in effetti è la famiglia Paracchi che ha il 56% del
capitale azionario.
L'azienda si occupa di tappeti per vetture ed è nata un anno
prima della FIAT, nel 1901. Nel campo specifico è una grossa
fornitrice della FIAT, dell'Alfa Romeo, della BMW, dell'AUDI, della
MERCEDES, ecc..
La SAIFORM è stata costituita nel 1978 come S.R.L,
trasformandosi nel 1979 in S.p.A. E' stata sempre in crescita e,
dopo che la crescita ha superato i limiti fisici della sede di
Foglizzo che aveva una capienza di 2000 mq. per l'azienda, è stato
trovato un accordo con la Regione che le ha dato il capannone della
ex Fortuna West e quindi dai 2000 mq. si è passati a 5800 mq.
essendo tale oggi la superficie della Fortuna West.
La terza linea è in fase di ultimazione: l'insediamento è
avvenuto nel mese di agosto e la ripresa delle lavorazioni è
avvenuta il 20 di settembre 1983. L'azienda ha avuto una gestione
difficile nella seconda parte dell'83, dovuta al trasferimento e
quindi ad un periodo di vuoto nella produzione. La gestione si è
chiusa nel 1983 con un passivo di 63 milioni, dovuto solo al
periodo di mancata produzione. L'azienda ha usufruito solamente di
una tranche di 400 milioni ed ha effettuato i seguenti
investimenti: macchinari 497 milioni, impianti 328 milioni,
attrezzature 4 milioni, mobili d'ufficio 5 milioni,
ristrutturazione dello stabile che, a norme di convenzione, era a
carico della società 294 milioni, macchinari in leasing 1 miliardo
82 milioni. Il totale degli investimenti sostenuti dalla società
ammonta a 2 miliardi 212 milioni.
Un altro problema può essere quello che riguarda la situazione
del momento. Pare che il mercato vada molto bene, per cui le
prospettive sono di ripresa ed esiste la possibilità di poter
sostituire una parte del personale proveniente da Torino. I sei
dipendenti che frequentano ancora il corso dovrebbero diventare
otto entro la primavera o i primi mesi dell'estate.
Questa è la situazione complessiva: mi pare di essere stato
esauriente per quello che riguarda la SAIFORM.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (NS.):
Ringrazio l'Assessore per la dettagliata
risposta che riguarda tutti i punti dell'interrogazione. L'unico
punto che non capito bene riguarda gli interventi della FINAOSTA,
per cui chiederò successivamente ulteriori chiarimenti.
Quello che emerge dalla risposta è che, sul piano del rispetto
dell'occupazione prevista, non sono stati finora rispettati i
termini contrattuali. Si prevedevano dieci dipendenti subito e
venticinque dopo un anno dalla ripresa dell'attività. Mi pare che
ci sia un certo ritardo e soprattutto sia scarso il numero dei
dipendenti del comune di Arnad e dei comuni limitrofi attualmente
occupati.
La raccomandazione che faccio, visto che l'intervento regionale
per questa azienda dovrà sfiorare i 3 miliardi, è quella di
sollecitare l'azienda ad un integrale rispetto dell'accordo sotto
il punto di vista occupazionale, in modo che a settembre di
quest'anno si raggiunga quota dei 25 posti di lavoro che erano
previsti dalla convenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK