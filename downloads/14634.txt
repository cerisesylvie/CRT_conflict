Consiglio Regionale della Valle d'Aosta - Oggetto del Consiglio n. 1052 del 13 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula
Oggetto del Consiglio n. 1052 del 13 dicembre 1994 - Resoconto
SEDUTA POMERIDIANA DEL 13 DICEMBRE 1994
OGGETTO N. 1052/X Nuova classificazione delle strade ex statali
trasferite alla Regione ai sensi dell'articolo 3 del decreto
legislativo 22 aprile 1994, n 320.
Deliberazione Il Consiglio
Visto l'articolo 3 del Decreto Legislativo 22 aprile 1994, n.
320, recante norme di attuazione dello Statuto Speciale della
Regione Valle d'Aosta, con il quale sono trasferite alla Regione
Valle d'Aosta le strade statali n. 406, 505, 506 e 507,
Preso atto che è intervenuto il provvedimento statale di
declassificazione a strada regionale delle suindicate arterie con
decreto del Ministro dei lavori pubblici in data 28 ottobre 1994,
prot. n. 962, previsto dal comma 2 dell'articolo 3 del citato
decreto 320/1994, come sotto specificato:
- S.S. n. 406 "di Breuil Cervinia": "innesto con la S.S. n. 26
in Châtillon - Valtournenche - Breuil Cervinia", estesa km.
27+000;
- S.S. n. 505 "della Valle del Lys": "innesto con la S.S. n. 26
in Pont-Saint-Martin Gressoney-La-Trinité", estesa km 33,142;
- S.S. n. 506 "della Valle d'Ayas": "innesto con la S.S. n. 26
in Verrès - Saint-Jacques", estesa km 30,982;
- S.S. n. 507 "di Cogne": "innesto con la S.S. n. 26 al km
107+770 - Aymavilles-Cogne", estesa km 21,500;
Ritenuto necessario provvedere all'atto regionale di nuova
classificazione, da compiersi entro il 31 dicembre 1994, ai sensi
dell'articolo 2, comma 1 della legge regionale 10 ottobre 1950, n.
1, recante classificazione delle strade regionali;
Richiamato altresì l'articolo 6, comma 3, lettera b) della legge
16 maggio 1978, n. 196, secondo cui l'efficacia del provvedimento
di declassificazione decorre dalla data nella quale ha effetto
l'atto regionale con cui si provvede alla nuova
classificazione;
Visto l'articolo 1, comma 1, lettera e) della legge regionale 7
dicembre 1979, n. 66;
Visto il parere favorevole rilasciato dal Dirigente del Servizio
Opere Edili e Stradali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Delibera
1) di prendere atto del provvedimento statale di
declassificazione a strada regionale delle strade statali n. 406,
505, 506 e 507 avvenuto con Decreto del Ministro dei lavori
pubblici in data 28 ottobre 1994, prot. 962;
2) di provvedere in conseguenza alla classificazione quali
strade regionali e all'inserimento nel relativo elenco ai sensi
dell'articolo 2 della legge regionale 10 ottobre 1950, n. 1 delle
seguenti arterie:
- n. 44 "della Valle del Lys": inizio Strada Statale n. 26 in
Pont-Saint-Martin, termine inizio S.R. n. 43 di Staffal
km 33,142
- n. 45 "della Valle d'Ayas": inizio Strada Statale n. 26 in
Verrès, termine abitato di Saint-Jacques
km 30,982
- n. 46 "della Valtournenche": inizio Strada Statale n. 26 in
Châtillon, termine abitato di Breuil Cervinia
km 27,000
- n. 47 "di Cogne": inizio Strada Statale n. 26 al km 107+770,
termine abitato di Cogne
km 21,500
-----------------
per un totale di km 112,624
3) di trasferire al demanio della Regione i beni demaniali in
fregio alle arterie sopraindicate, secondo quanto indicato nel
citato decreto del Ministro dei lavori pubblici del 28 ottobre
1994;
4) di rinviare, l'approvazione definitiva e ad ogni effetto
legale, al decreto da emanarsi da parte del Presidente della Giunta
regionale e da pubblicarsi nel Bollettino Ufficiale della Regione,
ai sensi dell'articolo 3 della legge regionale 10 ottobre 1950, n.
1,
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8 comma 1, lettera d) del decreto
legislativo 22 aprile 1994, n. 320.
Presidente Pongo in votazione la delibera in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK