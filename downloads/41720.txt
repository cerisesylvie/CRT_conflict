Consiglio Regionale della Valle d'Aosta - Oggetto del Consiglio n. 732 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 732 del 3 luglio 2019 - Resoconto
OGGETTO N. 732/XV - Approvazione del bilancio al 31 dicembre
2018 della Gestione Straordinaria in liquidazione per l'esercizio
della Casa da gioco di Saint-Vincent, a norma dell'articolo 8 della
legge regionale 21 dicembre 1993, n. 88.
Rini (Presidente) -
Punto 84 all'ordine del giorno. Per
l'illustrazione, la parola all'assessore Testolin.
Testolin (UV) -
Una breve illustrazione del bilancio
della gestione straordinaria in liquidazione e delle cause che ne
determinano ancora la rimanenza in attività di questa società; una
società che al suo interno ha ancora l'obiettivo di chiudere tre
contenziosi che nel tempo si sono trasformati e ridotti anche
notevolmente nella loro consistenza e che ancora oggi impegnano
comunque il liquidatore e gli avvocati della società per arrivare
alla definitiva chiusura degli stessi. Trattasi di una causa madre
con una richiesta che a suo tempo era stata decisamente importante
e che è arrivata oggi a una parziale conclusione prima di essere,
diciamo, rinviata in Cassazione per una questione decisamente più
contenuta relativamente all'affitto di un parcheggio della Casinò
S.p.a.. Questa causa ha visto un'udienza il 9 di aprile e la
presentazione da parte della società stessa di memorie e si è ora
in attesa della sentenza, che probabilmente arriverà in autunno.
Un'altra causa di importo decisamente più contenuto, che ha già
visto vincere in primo e secondo grado con il riconoscimento sia di
rimborsi per le spese processuali sia di rimborsi per lite
temeraria, ha visto la società vincere appunto questi due primi
gradi. Poi ancora una terza causa che vede la società, diciamo a
latere, di un contenzioso invece tra privati. Nella sintesi, il
bilancio non vede altre poste, se non quelle destinate al compenso
annuale del liquidatore, che è una cifra di 15.000 annui circa più
IVA e delle risorse destinate al pagamento degli avvocati che
curano, appunto, le cause sopra menzionate. Crediti d'imposta che
derivano invece dalla presenza di crediti che sono stati
completamente svalutati perché di difficile percezione da parte
della Casa del Gioco nei confronti della controparte, anche perché
questa controparte ha sede in Paesi dove c'è una tutela a livello
d'impatto fiscale, quindi questi cosiddetti "paradisi fiscali" che
ne attenuano notevolmente la capacità di recupero. Quindi un
bilancio estremamente semplice che speriamo possa comunque nel
tempo chiudersi definitivamente con la risoluzione delle questioni
menzionate.
Presidente -
Apriamo la discussione generale. Ci sono
richieste d'intervento, colleghi? Possiamo chiudere la discussione
generale. Se non ci sono richieste nemmeno in dichiarazione di
voto... Possiamo mettere in votazione l'atto allora. La votazione è
aperta. Possiamo chiudere la votazione.
Presenti: 35
Votanti           
: 19
Favorevoli: 19
Astenuti: 16 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Pulz, Restano, Russo,
Sammaritani, Spelgatti, Vesan)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK