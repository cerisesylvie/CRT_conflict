Consiglio Regionale della Valle d'Aosta - Oggetto del Consiglio n. 2711 del 24 luglio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Disabili
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 2711 del 24 luglio 1997 - Resoconto
SEDUTA ANTIMERIDIANA DEL 24 LUGLIO 1997
OGGETTO N. 2711/X Approvazione del piano triennale
1997-1998-1999 per opere pubbliche realizzate dagli enti locali e
destinate all'assistenza delle persone anziani, inabili e
handicappate, ai sensi della legge regionale 21 dicembre
1990,
n. 80.
Deliberazione Il Consiglio
Richiamata la legge regionale 23 ottobre 1995, n. 45 recante
"Riforma dell'organizzazione dell'Amministrazione regionale della
Valle d'Aosta e revisione della disciplina del personale";
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999 nonché la circolare della Presidenza della
Giunta n. 7 del 6 febbraio 1997 (prot. n. 320/SGT);
Richiamato l'obiettivo n. 3001 ("Gestione degli interventi per
lo sviluppo di servizi per le persone anziane");
Vista la legge regionale 21 dicembre 1990, n. 80 concernente
"Interventi finanziari per opere pubbliche destinate all'assistenza
delle persone anziane, inabili e handicappate";
Visto l'articolo 3 della sopracitata legge regionale n. 80/90
concernente l'approvazione del piano annuale d'intervento per le
opere pubbliche destinate all'assistenza delle persone anziane,
inabili e handicappate;
Vista la deliberazione del Consiglio regionale dell'8 maggio
1996, n. 1931/X, avente per oggetto: "Approbation du plan triennal
1996/1997 et 1998 pour la réalisation, par les collectivités
locales, d'ouvrages publics destinés aux personnes âgées, infirmes
et handicapées, aux termes de la loi régionale n. 80 du 21 décembre
1990" e che impegnava per l'anno 1997 un importo complessivo di
lire 2.000.000.000 e per l'anno 1998 un importo complessivo di lire
4.100.000.000;
Ravvisata la necessità di procedere all'approvazione del nuovo
piano triennale 1997-1998-1999 di riparto dei finanziamenti per la
realizzazione, da parte degli enti locali, di opere pubbliche
destinate all'assistenza delle persone anziane, inabili e
handicappate come da allegato A);
Visto il parere favorevole di legittimità rilasciato dal
Dirigente del Servizio affari generali, assistenza e servizi
sociali dell'Assessorato della Sanità ed Assistenza Sociale, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale n. 45/1995,
sulla presente deliberazione;
Delibera
1) di approvare il piano triennale 1997-1998-1999 per opere
pubbliche realizzate dagli enti locali e destinate all'assistenza
delle persone anziane, inabili e handicappate ai sensi della legge
regionale 21 dicembre 1990, n. 80, come da allegato A);
2) di approvare, per l'anno 1997, la spesa di lire 2.000.000.000
(duemiliardi), per l'anno 1998, la spesa complessiva di lire
4.100.000.000 (quattromiliardicentomilioni) e di rideterminare
conseguentemente gli impegni assunti con deliberazione del
Consiglio regionale dell'8 maggio 1996, n. 1931/X;
3) di approvare, per l'anno 1999, la spesa complessiva di lire
3.440.000.000 (tremiliardiquattrocentoquarantamilioni) da imputare
al Capitolo 58540 "Contributi agli enti locali per la costruzione e
ristrutturazione di presidi residenziali socio-assistenziali" del
bilancio di previsione della Regione per gli anni 1997/1999 che
presenta la necessaria disponibilità e di impegnare la stessa
secondo l'allegato A);
4) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera b), del decreto legislativo 22
aprile 1994, n. 320.
Allegato
(... omissis...)
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK