Consiglio Regionale della Valle d'Aosta - Oggetto del Consiglio n. 199 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 199 del 25 novembre 1983 - Resoconto
OGGETTO N. 199/VIII - ACQUISTO DI CAPANNONI SITI IN REGIONE
AMERIQUE DEL COMUNE DI AOSTA, DA DESTINARE AD ARCHIVIO DI DEPOSITO
DELL'AMMINISTRAZIONE REGIONALE, DI PROPRIETA' DELLA SOCIETA' VALCO
S.P.A. APPROVAZIONE, IMPEGNO DI SPESA. - DELEGA ALLA
GIUNTA.
PRESIDENTE
: Do lettura del testo della delibera:
IL CONSIGLIO REGIONALE
Delibera
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità;
2°) di approvare l'acquisto per il prezzo a corpo di £
185.000.000 (centottantacinquemilioni), oltre I.V.A. di immobili
facenti parte del complesso industriale commerciale, denominato
"Condominio Les Iles", del Comune di Aosta, entrostante ed
appezzamento di terreno della superficie complessiva di mq 12.821
distinto in Catasto Terreni del predetto Comune al F. 39 mappali
nn. 17 parte - 18-19-20 parte -
23
parte 24-25-50 parte - 55
parte - 56 parte 57-58-59-60-, così identificati: LOTTO N.
36-46-47, piano primo fabbricato A verso Aosta.
CAPANNONE 47 millesimi 17,02
CAPANNONE 46 millesimi 6,09
CAPANNONE 36 millesimi 6,11
Totale complessivo millesimi di proprietà 29,22.
3°) di approvare ed impegnare la spesa di £ 185.000.000,
oltre I.V.A., finanziandola con imputazione al capitolo 23250 del
bilancio preventivo della Regione per l'anno 1983 (Spese per
l'acquisto di beni patrimoniali) che presenta la necessaria
disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Come i Consiglieri, che si lamentano
sovente di non essere ricevuti, sanno, negli uffici regionali oggi
si passa a slalom attraverso delle cataste di documenti che sono
ammonticchiati e che devono obbligatoriamente essere conservati.
Dopo ricerche varie (abbiamo delle proprietà, sia ben chiaro che
non è questa la soluzione ottimale sotto certi profili) visto che
la carta patisce l'umidità e che deve essere conservata in certe
condizioni, essendo che i capannoni in questione, di proprietà
della Valco, sono stati costruiti per sostenere un peso enorme,
sono alti e di conseguenza sfruttabili con delle scaffalature
notevoli ed hanno la possibilità di durare perchè ne occuperemo una
metà subito ed un'altra, si spera, nei prossimi dieci anni, la
Giunta propone di risolvere definitivamente questo problema,
sistemando tutte le carte - non oso dire cartacce, perchè anch'io
ho contribuito a produrle - che devono obbligatoriamente essere
conservate, non sparse da varie parti ma collocate e classificate
in maniera che domani qualcuno possa anche ritrovarle.
PRESIDENTE
: Metto in approvazione la delibera in
oggetto:
ESITO DELLA VOTAZIONE
Presenti 25
Votanti 23
Favorevoli 23
Astenuti 2 (Bondaz, Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK