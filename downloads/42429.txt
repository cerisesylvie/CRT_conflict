Consiglio Regionale della Valle d'Aosta - Oggetto del Consiglio n. 9 del 20 ottobre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 9 del 20 ottobre 2020 - Resoconto
OGGETTO N. 9/XVI - Ordine del lavori.
Marguerettaz (Presidente) -
Alla presenza di 35
Consiglieri si possono iniziare i lavori. Siccome ci sarà un ampio
dibattito, chiederei una breve sospensione per l'Ufficio di
Presidenza e la Conferenza dei Capigruppo in modo da poter
organizzare i lavori, sia le modalità di intervento, sia i tempi.
Chiederei quindi ai Capigruppo e ai componenti dell'Ufficio di
Presidenza di raggiungerci nella saletta in modo tale da poterci
collegare anche con il presidente Bertin e la Capogruppo del
Progetto Civico Progressista.
La seduta è sospesa dalle ore 15:07 alle ore 15:39.
Marguerettaz (
Presidente) -
Signori, possiamo
riprendere i lavori, scusate l'interruzione ma avevamo alcuni
aspetti da definire.
Una comunicazione di servizio relativa a delle istanze che sono
state fatte dai Consiglieri: domani mattina alle ore 08:15 ci sarà
una Conferenza dei Capigruppo, che viene convocata anche qui in
forma mista per ovvi motivi, in via Piave eventualmente dopo per un
sopralluogo, per la definizione degli spazi per gli uffici dei
Consiglieri, perché ovviamente ci sono tutta una serie di
spostamenti: Assessori che devono lasciare liberi gli uffici,
Consiglieri che devono depositare il loro materiale. Chiaramente la
definizione degli spazi deve avvenire per aree omogenee in modo
tale che i Gruppi possano avere una disposizione funzionale ai
lavori e quindi domani ci sarà questo momento e questo confronto. I
Capigruppo riceveranno dagli uffici una piantina degli uffici in
modo tale che informalmente si possa già fare qualche ragionamento
e arrivare domani in modo diciamo più preparato.
L'altra questione, prima di lasciarvi la parola, è relativa alle
modalità di intervento. Per evitare problemi di natura sanitaria,
le modalità di intervento sono così definite: se il Consigliere o
l'Assessore vuole intervenire in piedi, deve intervenire con la
mascherina, perché evidentemente gli spazi plexiglass di
contenimento potrebbero non essere sufficienti quando il
Consigliere ha una certa statura; qualora un Consigliere voglia
intervenire senza mascherina, deve intervenire da seduto. Vi è
quindi l'opzione: i Consiglieri possono intervenire con la
mascherina in piedi, oppure senza mascherina ma da seduti; questa è
stata la decisione all'unanimità dell'Ufficio di Presidenza e della
Conferenza dei Capigruppo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK