Consiglio Regionale della Valle d'Aosta - Oggetto del Consiglio n. 3145 del 2 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 3145 del 2 aprile 2003 - Resoconto
OGGETTO N. 3145/XI Disegno di legge: "Provvidenze economiche a
favore di nefropatici cronici e trapiantati. Abrogazione delle
leggi regionali 7 dicembre 1979, n. 70 e 15 luglio 1985, n.
43".
Articolo 1 (Finalità)
1. Ai sensi dell'articolo 3 della legge regionale 12 marzo 2002,
n. 1 (Individuazione delle funzioni amministrative di competenza
della Regione, ai sensi dell'articolo 7, comma 1, della legge
regionale 7 dicembre 1998, n. 54 (Sistema delle autonomie in Valle
d'Aosta), da ultimo modificato dall'articolo 15, comma 1, della
legge regionale 16 agosto 2001, n. 15, e disposizioni in materia di
trasferimento di funzioni amministrative agli enti locali), i
comuni, singolarmente o in forma associata attraverso le Comunità
montane, intervengono mediante la concessione di provvidenze
economiche in favore di soggetti nefropatici cronici e trapiantati,
al fine di prevenire e rimuovere le cause di ordine economico che
possono provocare situazioni di disagio o di emarginazione.
2. Nelle more dell'adozione delle deliberazioni di cui
all'articolo 11 della legge regionale 7 dicembre 1998, n. 54
(Sistema delle autonomie in Valle d'Aosta), le funzioni di cui al
comma 1 sono esercitate dalla Regione per il tramite della
struttura regionale competente in materia di assistenza
economica.
Articolo 2 (Rinvio)
1. I Comuni, singoli o associati, disciplinano, nel rispetto
delle disposizioni di cui alla presente legge, ogni altro aspetto
concernente i procedimenti amministrativi preordinati alla
concessione delle provvidenze economiche in favore dei soggetti di
cui all'articolo 3, definendo, in particolare, le modalità di
presentazione delle relative domande e la documentazione da
allegare.
2. Nelle more dell'adozione delle deliberazioni di cui
all'articolo 11 della l.r. 54/1998 e comunque sino alla data di
adozione degli atti di cui al comma 1, la disciplina dei
procedimenti amministrativi preordinati alla concessione delle
provvidenze economiche di cui alla presente legge è dettata dalla
Giunta regionale con propria deliberazione.
Articolo 3 (Destinatari)
1. Le provvidenze sono concesse ai residenti in uno dei comuni
della Valle d'Aosta, sottoposti a emodialisi, ospedaliera o
domiciliare, e a dialisi peritoneale, nonché ai trapiantati.
2. Le provvidenze sono erogate con decorrenza dal primo giorno
del mese successivo alla data di presentazione della relativa
istanza e fino al giorno di interruzione del trattamento ovvero,
per i trapiantati, fino al dodicesimo mese dalla data del
trapianto.
Articolo 4 (Requisiti)
1. Le provvidenze sono concesse ai soggetti di cui all'articolo
3 che abbiano un indicatore della situazione economica inferiore
alla soglia d'accesso definita dalla Giunta regionale ai sensi
dell'articolo 5, comma 1, lettera b), numero 9), della legge
regionale 4 settembre 2001, n. 18 (Approvazione del piano
socio-sanitario regionale per il triennio 2002/2004).
Articolo 5 (Entità)
1. L'entità delle provvidenze economiche è stabilita nelle
seguenti misure massime annue:
a) euro 3.000 per le persone sottoposte ad emodialisi
ospedaliera e per i trapiantati;
b) euro 3.600 per le persone sottoposte a dialisi
peritoneale;
c) euro 5.000 per le persone sottoposte ad emodialisi
domiciliare.
2. Qualora le provvidenze economiche erogate nelle misure
indicate al comma 1 consentano di superare l'ammontare
dell'indicatore della situazione economica di cui all'articolo 4 le
stesse sono ridotte sino a concorrenza di detto ammontare.
Articolo 6 (Abrogazioni)
1. Sono abrogati:
a) la legge regionale 7 dicembre 1979, n. 70;
b) la legge regionale 15 luglio 1985, n. 43;
c) l'articolo 16 della legge regionale 8 gennaio 2001, n. 1;
d) l'articolo 12 della legge regionale 4 settembre 2001, n.
18.
Articolo 7 (Norma transitoria)
1. Le provvidenze economiche erogate ai sensi della l.r. 70/1979
e della l.r. 43/1985 sono trasformate in assegni ad personam nella
misura in godimento al momento dell'entrata in vigore della
presente legge.
2. Gli assegni di cui al comma 1 sono alternativi alle
provvidenze previste dalla presente legge.
Articolo 8 (Disposizioni finanziarie)
1. L'onere derivante dall'applicazione della presente legge è
determinato in annui euro 450.000 a decorrere dall'anno 2003.
2. L'onere di cui al comma 1 trova copertura nell'obiettivo
programmatico 2.2.3.03. (Assistenza sociale e beneficenza
pubblica), e si provvede mediante utilizzo dello stanziamento
iscritto rispettivamente per l'anno 2003, nel capitolo 61313
(Provvidenze a favore di soggetti in difficoltà) e, per gli anni
2004 e 2005, nel capitolo 61310 (Fondo regionale per le politiche
sociali), dello stato di previsione della spesa del bilancio della
Regione per l'anno finanziario 2003 e di quello pluriennale per il
triennio 2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Articolo 9 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Chers collègues, il est 19 heures 44, est-ce
que je peux vous proposer une petite inversion de l'ordre du jour
et passer à traiter une loi, compte tenu du fait que demain
l'Assesseur à la santé a des engagements de caractère
institutionnel? Si le Conseil est d'accord, on passe à la
discussion de la loi n° 189.
La parole au rapporteur, le Conseiller Cuc.
Cuc (UV)
Il disegno di legge in discussione oggi in aula,
in coerenza con i principi generali del Piano socio-sanitario
regionale, prevede una più corretta applicazione delle erogazioni
finanziarie rispondendo concretamente ai reali bisogni dei soggetti
beneficiari. In primo luogo i soggetti beneficiari non saranno
solamente i trapiantati renali, così come previsto dalla legge n.
70 del 1979, ma questo intervento economico riguarderà tutti i
trapiantati - ad esempio cuore, fegato, cornea -, con modalità e
tempi diversificati sulla base del tipo di trapianto subito e di
conseguenti cure continuative nel tempo.
I dati di oggi presentano una situazione in Valle d'Aosta di
questo tipo: i beneficiari delle provvidenze economiche sono
esattamente 69 persone nell'anno 2002, suddivisi in diverse
situazioni di cui: 15 trapiantati, 14 in dialisi peritoneale, 2 in
dialisi domiciliare, 36 in dialisi ospedaliera. La spesa totale,
ovvero l'ammontare globale delle erogazioni economiche nell'anno
2002, è stata di 307.000 euro. Un altro passaggio importante di
questo disegno di legge è il trasferimento in capo ai comuni delle
funzioni concernenti i procedimenti amministrativi, la definizione
delle modalità di presentazione delle domande con relativa
documentazione necessaria per accedere alle provvidenze previste
dalla presente legge. Queste funzioni verranno esercitate dalla
Regione con la struttura competente in materia di assistenza
economica fino al completo trasferimento di dette funzioni agli
enti locali in applicazione della legge regionale n. 54.
L'entità delle provvidenze economiche sono stabilite, per chi
possiede i requisiti, sulla base di un indicatore della situazione
economica che tiene conto sia del reddito che del patrimonio del
trapiantato. Per le persone che oggi hanno un trattamento economico
derivato dalla legge n. 70/79, dalla legge regionale n. 431/85 vi è
la possibilità di trasformare in un assegno permanente l'importo
percepito al momento dell'entrata in vigore della presente
legge.
Con l'articolo 6 del presente disegno di legge si provvede
all'abrogazione delle leggi oggi in vigore e l'articolo 8
stabilisce l'onere derivante dall'applicazione della presente
legge. Tale onere è rideterminato in 350.000 euro per l'anno 2003 -
vedi l'emendamento che è stato presentato in commissione - e
riportato a 450.000 euro per l'anno 2004.
Président
J'ouvre le débat.
La parole au Conseiller Marguerettaz.
Marguerettaz (SA)
Solo per avere un'informazione più che
altro di carattere tecnico. Se ben ricordo, l'Assessore aveva
annunciato che su questo disegno di legge si sarebbe per la prima
volta applicato l'indicatore della situazione economica, eccetera.
Vedo qui all'articolo 4 che si fa riferimento a una legge regionale
del 4 settembre 2001 e invece non si fa riferimento alla delibera
che istituiva questo indicatore della situazione economica, ammesso
che vi sia una delibera. Vorrei chiarimenti in merito.
Président
La parole à l'Assesseur à la santé, au
bien-être et aux politiques sociales, Vicquéry.
Vicquéry (UV)
Per rispondere che la delibera non c'è
ancora, perché avevamo inviato quella bozza in V Commissione a
livello informale per avere un parere in merito e poter poi
deliberare. Formalmente la delibera non esiste ancora, comunque sia
non sarebbe opportuno inserirla nell'articolo 4, perché la delibera
dà delle indicazioni di massima che è opportuno non inserire in un
atto legislativo, per evitare poi eventuali modifiche ulteriori,
così com'è, l'indicazione è più generica.
Président
La parole au Conseiller Lattanzi.
Lattanzi (LCdL)
Solo perché la risposta mi ha confuso più
di quanto non lo fossi prima, nel senso che, siccome lei dice che
non è opportuno inserire il riferimento a quella deliberazione e
quindi è meglio lasciare il riferimento all'approvazione del Piano
socio-sanitario per il triennio
2002-2004… a me non risultava che nel
Piano socio-sanitario fossero definiti i criteri
patrimoniali…
(
interruzione dell'Assessore Vicquéry, fuori
microfono
)
… ma quella delibera era l'unica che
parlava di criteri patrimoniali e finanziari, è la prima, ma è
anche l'unica, tutto il resto a cui si fa riferimento, lei cita la
legge regionale n. 18/2001… ecco non
vorrei che si tenessero le maglie talmente generiche che alla fine
questi criteri siano elastici da un semestre all'altro, tutto
lì.
Président
D'autres conseillers qui s'inscrivent à
parler? Si ce n'est pas le cas, je ferme la discussion générale. On
passe à l'examen de la loi, je rappelle que la V
ème
Commission a donné à l'unanimité son avis favorable et que la
II
ème
Commission a donné son avis favorable avec un
amendement. Le Conseil permanent des collectivités locales a
également donné son avis favorable.
La parole au Conseiller Marguerettaz sur l'article
1
er
.
Marguerettaz (SA)
Per chiarire la situazione. Ho capito
cosa intende dire l'Assessore: "Noi vogliamo applicare l'indicatore
della situazione economica a questo disegno di legge, non possiamo
fare riferimento specifico a una deliberazione che, al momento, non
esiste". Visto però che la deliberazione - immagino - sarà una
deliberazione di Giunta, nell'articolo sarebbe stato forse più
opportuno demandare alla Giunta questo compito, perché, scritto
così, non si sa bene a chi si riferisca! Noi sappiamo che vi sarà
una deliberazione successiva perché lei ce l'ha anticipato, ma chi
legge questo provvedimento obiettivamente non lo capisce! Se
l'articolo 4 avesse rimandato il lavoro della Giunta per quanto
concerne quella deliberazione, che certamente seguirà, sarebbe
stato più opportuno, se non altro da un punto di vista formale!
Président
Je soumets au vote l'article
1
er
:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 2:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 3:
Conseillers présents et votants: 30
Pour: 30
Le Conseil approuve à l'unanimité.
Je soumets au vote l'article 4:
Conseillers présents et votants: 30
Pour: 29
Contre: 1
Le Conseil approuve.
Je soumets au vote l'article 5:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 6:
Conseillers présents et votants: 31
Pour: 31
Le Conseil approuve à l'unanimité.
Je soumets au vote l'article 7:
Conseillers présents et votants: 31
Pour: 31
Le Conseil approuve à l'unanimité.
A l'article 8 il y a l'amendement de la II
ème
Commission, dont je donne lecture:
Emendamento Il comma 1 dell'articolo 8 è sostituito dal
seguente:
"1. L'onere derivante dall'applicazione della presente legge è
determinato in euro 350.000 per l'anno 2003 e in annui euro 450.000
a decorrere dall'anno 2004.".
Je soumets au vote l'article 8 dans le texte amendé:
Articolo 8 (Disposizioni finanziarie)
1. L'onere derivante dall'applicazione della presente legge è
determinato in euro 350.000 per l'anno 2003 e in annui euro 450.000
a decorrere dall'anno 2004.
2. L'onere di cui al comma 1 trova copertura nell'obiettivo
programmatico 2.2.3.03. (Assistenza sociale e beneficenza
pubblica), e si provvede mediante utilizzo dello stanziamento
iscritto, rispettivamente, per l'anno 2003 nel capitolo 61313
(Provvidenze a favore di soggetti in difficoltà) e, per gli anni
2004 e 2005, nel capitolo 61310 (Fondo regionale per le politiche
sociali) dello stato di previsione della spesa del bilancio della
Regione per l'anno finanziario 2003 e di quello pluriennale per il
triennio 2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Conseillers présents et votants: 31
Pour: 31
Le Conseil approuve à l'unanimité.
Je soumets au vote l'article 9:
Conseillers présents et votants: 31
Pour: 31
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 31
Pour: 31
Le Conseil approuve à l'unanimité.
Je vous remercie pour votre disponibilité, le Conseil est
convoqué pour demain matin à 9 heures 15.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK