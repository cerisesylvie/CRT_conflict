Consiglio Regionale della Valle d'Aosta - Oggetto del Consiglio n. 2499 del 29 novembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2499 del 29 novembre 2016 - Resoconto
OGGETTO N. 2499/XIV - Interrogazione a risposta immediata:
"Notizie in merito all'eliminazione del Bon de chauffage".
Rosset (Presidente) -
Punto n. 2.01 dell'ordine del
giorno. Ha chiesto la parola il collega Cognetta, ne ha
facoltà.
Cognetta (M5S) -
Con questa interrogazione, se volete
anche un po' provocatoria, vorrei sapere dal Governo regionale se
intende ancora erogare il
bon de chauffage
, oppure se è una
cosa che ormai i nostri cittadini possono dimenticare. Vorrei
ricordare qualche numero: nel 2013 c'erano 18,6 milioni stanziati,
nel 2014 erano circa 8 milioni, nel 2015 siamo scesi a un po' più
di 5,6 milioni, nel 2016 saremo a zero perché di fatto il bon de
chauffage non verrà erogato quest'anno. Volevo sapere a questo
punto se c'è ancora, oppure se, come sembrerebbe, non ci sarà più e
se non ci sarà più, sapere se andiamo ad incrementare altri aiuti,
oppure se invece sono risorse che sono state tolte in maniera
definitiva.
Altra cosa che sicuramente non ha giovato è stata l'introduzione
dell'ISEE. Abbiamo già visto in altri casi - nell'Amministrazione
cittadina c'è un caso ultimo, ma ce ne sono stati diversi - dove ad
un piccolo superamento di soglia si viene tolti dall'emergenza
abitativa: questo succede ovviamente anche con le domande relative
al bon de chauffage. A questo punto io vorrei capire quali sono gli
intendimenti; se è vero che non ci sarà più e soprattutto come si
vuole cercare di risolvere problemi che ormai sono diventati
endemici nella popolazione rispetto a quello che dovrebbe essere un
aiuto che non ci sarà.
Presidente -
Per la risposta, ha chiesto la parola
l'Assessore Donzel, ne ha facoltà.
Donzel (PD-SIN.VDA) -
Grazie collega. Non so se mi
basteranno i tre minuti per rispondere alle sei domande, nonostante
fosse una la domanda, ma poi lei ne ha messe sei, così fa il gioco
di vedere se io non riesco a rispondere...
Presidente -
Solo ad una domanda può rispondere.
Donzel (PD-SIN.VDA) -
...intanto la risposta è che il
Governo non ha mai pensato di togliere il
bon de chauffage
,
per cui rimane, quindi avrei già risposto alla domanda
autorizzata.
L'unica preoccupazione che abbiamo avuto è stata quella di
organizzare un metodo che ci consentisse di rimanere nel
budget
previsto. Proprio la II Commissione, che è oggetto di
grande dibattito oggi in quest'aula, ha fortemente posto
l'attenzione sui debiti fuori bilancio, su quegli amministratori
che non sono attenti a stare nel budget previsto. Quello che noi
abbiamo cercato di fare è condividere un percorso che prevedeva
l'introduzione dell'ISEE, che io ritengo sia il miglior strumento
possibile utilizzabile per individuare, seppur sono possibili anche
ulteriori correzioni all'ISEE, che naturalmente complicano
ulteriormente la parte burocratica, ma tutto si può fare, per
individuare i cittadini in situazione di difficoltà.
Vorrei ricordare che l'ISEE della Valle d'Aosta, per quanto si
riferisce al bon de chauffage, non si occupa soltanto delle fasce
in condizioni di povertà, ma per delle fasce fino a 17 mila euro di
ISEE, che non rientrano nelle fasce cosiddette di "povertà" o che
fanno riferimento a quelle che lei ha poc'anzi richiamato,
riferendosi all'emergenza abitativa, per cui la fascia è
decisamente al di sotto di quella che è stata indicata per il bon
de chauffage.
Presidente -
In effetti il
question time
prevede
una domanda, non possono esserne fatte altre. Ha chiesto la parola
il collega Cognetta, ne ha facoltà.
Cognetta (M5S) -
Le ho fatto troppe domande, mi scuso.
Non se la prenda, non volevo metterla in difficoltà, assolutamente.
Stavo facendo un ragionamento più generale, anche sotto forma di
domanda, a cui comunque ha risposto. Il Governo quindi non ha
intenzione di eliminare il
bon de chauffage
: questa mi
sembra una cosa positiva. Io non la sollecitavo a fare debiti fuori
bilancio, anzi, però la sollecitavo ad aiutare i cittadini in
difficoltà perché, al di là dei 16 mila euro, io sostengo che non è
possibile avere come unico parametro l'ISEE. Questa è una cosa che
non sostengo solo io, ho richiamato alcune interpellanze,
interrogazioni avvenute in questo Consiglio - non a firma mia, ma
di altri colleghi - riferite allo stesso argomento, che anche loro
erano concordi con me nel ritenere che l'ISEE non fosse l'unico
parametro. Fermo restando che con l'introduzione dell'ISEE per
quest'anno non diamo nulla, perché lei ha spostato a fine anno e
quindi nel 2016 non diamo nulla.
Presidente -
Ha chiesto la parola il collega Farcoz, ne
ha facoltà.
Farcoz (UV) -
Solo per chiedere una sospensione per una
riunione di maggioranza al fine di valutare le diverse risoluzioni
che ci sono pervenute.
Presidente -
La sospensione è concessa.
La seduta è sospesa dalle ore 16:52 alle ore 17:32
.
Rosset (Presidente) -
Possiamo riprendere i lavori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK