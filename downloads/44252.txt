Consiglio Regionale della Valle d'Aosta - Oggetto del Consiglio n. 1311 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1311 del 23 febbraio 2022 - Resoconto
OGGETTO N. 1311/XVI - Interpellanza: "Valutazioni in ordine
all'utilizzo delle mascherine inviate alle scuole della Valle
d'Aosta dal Commissario straordinario per l'emergenza
Covid".
Bertin (Presidente) -
Punto n. 30. Per l'illustrazione,
consigliere Lavy.
Lavy (LEGA VDA) -
Grazie Presidente. Parliamo adesso di
mascherine, ne abbiamo già un pochino parlato questa mattina con
varie notizie di sequestri e fatti giudiziari su cui non mi
soffermerò, però adesso con quest'interpellanza l'obiettivo è un
po' quello di fare un pochino un
focus
su quello che è stato
ed è ancora tutt'oggi l'utilizzo teorico delle mascherine che la
struttura commissariale del Governo ha mandato ai vari istituti
scolastici. Io penso che l'Assessore sia già bene o male a
conoscenza della situazione, non so se abbia avuto modo di vedere
le mascherine che vengono inviate negli istituti scolastici ma
sembrano tutto tranne che mascherine perché purtroppo o sono troppo
larghe o troppo strette, hanno addirittura cattivo odore. Comunque
queste mascherine erano state al centro di una vicenda che ha
anche, come ho detto, comportato dei sequestri, alcune erano state
inviate dalla FCA, poi si era scoperto che non erano a norma...
Quindi quest'interpellanza era un pochino per fare chiarezza, per
capire quante mascherine di quel genere inviate - al di là di
quelle FCA che spero siano state bene o male già ritirate nel caso
siano arrivate in Valle d'Aosta - siano presenti in Valle d'Aosta
negli istituti scolastici. So che, poi, non è competenza sua
l'impedire l'arrivo di queste mascherine in Valle, però bisogna un
pochino capire qual è il numero di queste mascherine e in più, se
continuano ancora oggi ad essere inviate, se si ritengano
dispositivi adeguati... non è che le chiedo un parere "medico" per
capire se siano adeguate o meno dal proteggere dal virus ma le
chiedo se ha ricevuto dei
feedback
da parte semplicemente
anche degli studenti o degli insegnanti per capire se ci sia
effettivamente stata una conformità di queste mascherine o meno
all'utilizzo nelle scuole; in caso di risposta negativa a questa
domanda, se si sia fatto portavoce, o comunque, abbia segnalato
alla struttura commissariale del Governo o ad un altro tipo di
Istituzione che queste mascherine non erano adeguate e, nel caso,
capire se ci sia una volontà per smaltirle in qualche maniera al di
fuori dell'utilizzo nelle classi. Grazie.
Presidente -
Risponde l'assessore Caveri.
Caveri (AV-VdA Unie) -
Questo è un esempio mirabile di
che cosa sia il famoso "
État-nation
", cioè una roba che ti
casca sulla testa senza che tu abbia in realtà alcuna possibilità
di poter intervenire, se non lamentarsi, come abbiamo fatto noi,
Assessori alla pubblica istruzione in tutta Italia, in occasione di
diverse videoconferenze. In realtà noi non sappiamo quante ne sono
state spedite perché il Generale Figliuolo, non so se di persona,
spedisce alle scuole queste mascherine senza alcun contatto né con
la Sovraintendenza agli studi, né con la Protezione civile, neppure
con le Autorità sanitarie. Provo quindi a ricostruire il quadro
sapendo, e lo abbiamo verificato ancora di recente in una
videoconferenza con i dirigenti scolastici in cui abbiamo
approfittato della loro presenza per avere delle informazioni sulle
mascherine, che è una situazione "arcobaleno", cioè ci sono delle
mascherine accettabili e ci sono delle mascherine che assomigliano
alle mascherine del primo Commissario straordinario Arcuri, che
erano quelle specie di stracci tipo "Mocio Vileda" che noi avevamo
ricevuto per i nostri figli.
Vengo al punto. Oltre alla consueta distribuzione di mascherine
chirurgiche per il personale scolastico e per gli alunni, a cura
della struttura del Commissario straordinario per l'emergenza
Covid-19, ad inizio gennaio il Ministero dell'istruzione ha avviato
una rilevazione, finalizzata all'acquisizione del fabbisogno di
ciascuna istituzione scolastica - quindi non c'è stato un rapporto
attraverso la Sovrintendenza ma il Ministero dell'istruzione ha
chiamato, nella logica dell'autonomia scolastica i dirigenti
scolastici - per sapere quanti dispositivi di protezione delle vie
respiratorie di tipo FFP2 fossero da destinare, per il periodo di
emergenza sanitaria sino al 31 marzo 2022 - le forniture avevano
questo termine - al personale preposto alle attività scolastiche e
didattiche in presenza di bambini e agli alunni esonerati
dall'obbligo di utilizzo delle mascherine. Con la riapertura delle
scuole dopo le vacanze natalizie, il Commissario ha provveduto a
distribuire una prima
tranche
di questi dispositivi. In
seguito, a valle dell'elaborazione dei dati forniti dalle scuole
nella sopracitata rilevazione, è stata effettuata dal Ministero una
rimodulazione delle consegne sulla base delle effettive esigenze
dichiarate dalle stesse. Per qualsiasi necessità e segnalazioni in
merito alla consegna le mascherine, le nostre scuole non essendo
inserite ancora nella piattaforma SIDI - prima o poi ce la faremo,
nel senso che questa piattaforma SIDI è una piattaforma che può
essere utile anche per noi e dovremmo entrarci, perché dopo
richieste folli da parte dei tecnici che si occupano di questo per
il Ministero, abbiamo quasi raggiunto l'obiettivo - le nostre
scuole possono autonomamente rivolgersi al servizio "
Help
desk
" amministrativo e contabile per il tramite uno specifico
indirizzo
e-mail
. Quindi scrivono e dicono: "
Abbiamo
bisogno di cento, duecento, trecento...
". Non è previsto, come
dicevo, però alcun coordinamento da parte nostra come
Sovraintendenza, ma neppure degli uffici scolastici regionali che,
come lei sa, sono uffici statali nelle altre Regioni.
Se si ritengano dispositivi adeguati per gli studenti: noi non
abbiamo una possibilità di rilevamento, ma come le dicevo abbiamo
avuto parecchie lamentazioni da parte di dirigenti scolastici che,
in caso di necessità, hanno però un fondo interno alla scuola cui
si può attingere, nel caso di necessità di acquisto, quando il
livello delle mascherine che, come le dicevo, è abbastanza
eterogeneo, raggiunga livelli tali da obbligare la scuola a fare
degli acquisti diretti; lo possono fare su decisione del dirigente
scolastico.
Quali siano le intenzioni per smaltire i dispositivi non usati:
ogni istituzione scolastica, sentito il responsabile del servizio
prevenzione e protezione - acronimo RSPP -, il medico competente,
ha indicato nel proprio documento di valutazione dei rischi le
procedure di smaltimento dei dispositivi di protezione individuali,
tra cui le mascherine. Si segnala a tal proposito che l'Istituto
superiore di sanità ha dato delle utili indicazioni per lo
smaltimento di queste mascherine nei luoghi di lavoro e questo vale
anche per le scuole. La posizione di ogni contenitore, nonché il
contenitore stesso, dovrebbe essere chiaramente identificata e devo
dire, per onestà, che i nostri dirigenti scolastici sono - molti di
voi come genitori lo avranno visto - molto ligi. I punti di
conferimento devono preferibilmente essere situati in prossimità
dell'uscita del luogo di lavoro per prevenire percorrenze di spazi
comuni senza mascherina, guanti e senza possibilità del
distanziamento. Si è raccomandato di adottare contenitori o
comunque soluzioni che minimizzino la possibilità di contatto
diretto del lavoratore che si disfa di questi dispositivi. I
contenitori dovranno essere tali da garantire un'adeguata aerazione
per prevenire la formazione di potenziali condense e dunque di
sviluppo di microrganismi e dovrebbe essere preferibilmente in
locali con adeguato ricambio di aria e distanti da eventi
meteorici. Il prelievo del sacco di plastica che contiene questo
materiale deve avvenire solo dopo chiusura dello stesso ad opera di
personale addetto. L'Istituto superiore di sanità si raccomanda che
prima della chiusura del sacco il personale dedicato provveda al
trattamento all'interno del sacco mediante spruzzatura di idonei
prodotti sanificanti. Questi ne abbiamo in grande quantità. I
sacchi, opportunamente chiusi con nastro adesivo, o lacci, saranno
conferiti al gestore indicativamente con un certo codice, che si
chiama CER 200301, se assimilati ai rifiuti urbani indifferenziati
e come tali conferiti allo smaltimento diretto, secondo le regole
vigenti sul territorio di appartenenza.
Questa è la risposta, in parte burocratica. Spero, nelle
premesse, di aver potuto segnalare la delusione. Sarebbe stato
molto più profittevole fornire dei finanziamenti direttamente alle
Regioni, che potessero sul mercato individuare dei prodotti che non
siano queste specie di cineserie - con tutto il rispetto per la
Cina, in questo momento in particolare - con tutto il rispetto per
i fornitori, ma effettivamente, molto spesso, nelle scuole sono
arrivati dei dispositivi di scarsa qualità.
Presidente -
Per la replica, consigliere Lavy.
Lavy
(LEGA VDA)
-
Grazie Presidente, grazie
Assessore per la risposta. Questo è un classico esempio di
comportamento di "
État-nation
", che crea il problema, poi lo
lascia in mano agli enti subordinati, che in questo caso siano la
Regione o gli istituti scolastici, ma purtroppo tanto funziona
sempre così. Le avevo chiesto della questione dello smaltimento
perché credo che ci saranno un sacco di mascherine non usate che
dovranno essere smaltite, perché ovviamente se la loro conformità
non è delle migliori, lo sappiamo che gli studenti non hanno
neanche voglia di utilizzare quel genere di mascherine, proprio
perché sono totalmente scomode, ci saranno degli interi lotti di
mascherine in qualche magazzino che dovranno poi, a fine pandemia,
essere assolutamente smaltite. Di bidoni pieni ce ne saranno un
sacco.
Io spero veramente che comunque lei, insieme agli altri
Assessori, come ha detto, abbiate comunque fatto pressione anche
per far capire che non è il sistema migliore questo, proprio perché
si generano degli sprechi assolutamente ridicoli, che hanno visto
al centro, purtroppo è brutto da dire, non tanto cineserie, ma se
comunque queste mascherine erano state fatte anche almeno in parte
da FCA, purtroppo sono state fatte anche tendenzialmente da aziende
sul territorio del paese.
La ringrazio, Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK