Consiglio Regionale della Valle d'Aosta - Oggetto del Consiglio n. 1745 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 1745 del 20 dicembre 2000 - Resoconto
OGGETTO N. 1745/XI Autorizzazione alla Consorteria di
Antagnod alla modifica della destinazione d’uso del
terreno consortile censito al F. 50 con il n. 188 del Comune di
Ayas per la costruzione di una strada interpoderale.
Deliberazione Il Consiglio
Premesso che in data 31 marzo 2000 è pervenuta
all’Amministrazione regionale la domanda della
Consorteria di Antagnod volta ad ottenere il rilascio
dell’autorizzazione alla modifica di destinazione
d’uso dei terreni censiti al F. 48 con il n. 40 ed
al F. 50 con il n. 188 per la realizzazione di una strada
interpoderale a servizio delle baite di alpeggio di Chavanne e
Corneuil in Comune di Ayas;
Precisato che la suddetta richiesta è stata inoltrata dalla
Consorteria alla luce della domanda, pervenuta alla stessa da parte
del Consorzio di Miglioramento Fondiario di Antagnod, di rilascio
di concessione di attraversamento del terreno consortile al fine di
realizzare una strada interpoderale che colleghi la strada comunale
Antagnod-Barmasc alle predette baite;
Rilevato che la nuova strada sarà essenzialmente costituita da
una pista sterrata dalla sezione di circa tre metri (minimo
indispensabile per il passaggio di mezzi agricoli) e che, al fine
di limitare l’impatto ambientale, per quanto
possibile verrà evitata per la sua realizzazione la costruzione di
muri;
Rilevato, altresì, che in capo alle tre diramazioni della strada
sono previste tre piazzole di manovra che occuperanno
complessivamente una superficie di circa 400 metri quadrati e che
la superficie totale occupata per la strada e le piazzole sarà
pertanto di circa 2.650 metri quadrati;
Posto in evidenza il carattere di interesse generale rivestito
dal progettato intervento, atteso che la strada consentirà di
accedere agevolmente agli antichi nuclei di baite di Chavanne e
Corneuil, ne favorirà la conservazione e consentirà un migliore
utilizzo dei terreni agricoli e delle risorse forestali della
zona;
Precisato che la concessione di occupazione del demanio
consortile per la realizzazione e la gestione della strada in
questione da parte del Consorzio di Miglioramento Fondiario di
Antagnod avrà durata di anni quaranta, salvo espresso e formale
rinnovo alla scadenza del termine, e che in considerazione
dell’interesse generale dell’opera e
dell’utilità che dalla stessa deriverà alla
Consorteria, il canone di concessione sarà simbolico;
Precisato, altresì, che dei due terreni oggetto della domanda de
qua, ovvero il n. 40 del F. 48 ed il n. 188 del F. 50, il primo è
stato riconosciuto, con sentenza n. 362 del 2 marzo 1998 del
Commissario per il riordinamento degli Usi Civici per il Piemonte,
la Liguria e la Valle d’Aosta, demanio collettivo a
destinazione vincolata agro-silvo-pastorale, mentre il secondo, non
oggetto di contenzioso, risulta pacificamente di proprietà della
Consorteria istante e dalla stessa da tempo immemorabile
goduto;
Comunicato, a tale proposito, che la Corte
d’Appello di Roma con la sentenza n. 27, depositata
in data 19 settembre 2000, ha respinto, in riforma della citata
sentenza del Commissario per il Riordino degli Usi civici n.
362/98, la domanda di accertamento della demanialità civica dei
terreni ricompresi al foglio 47, nonché di alcuni mappali censiti
al foglio 48, fra cui il numero 40, escludendo
l’esistenza sugli stessi di usi civici;
Comunicato, inoltre, che la Consorteria, con deliberazione
dell’Assemblea consortile n. 1 del 5 ottobre 2000 ha
stabilito di interporre gravame avverso la citata sentenza della
Corte d’Appello di Roma;
Dato atto che la Consorteria, in attesa della sentenza della
Corte di Cassazione relativa anche al terreno censito al F. 48 con
il n. 40, ha confermato con nota datata 25 ottobre 2000 la
richiesta di autorizzazione al mutamento d’uso per
il terreno censito al F. 50 con il n. 188, non soggetto a
contenzioso;
Preso atto che il Dipartimento agricoltura, con nota prot. n.
29778 datata 13 giugno 2000, ha espresso parere favorevole alla
realizzazione della strada interpoderale in questione in quanto la
medesima risulta compatibile con la destinazione
agro-silvo-pastorale dei terreni consortili;
Ritenuto pertanto opportuno autorizzare la Consorteria di
Antagnod a modificare la destinazione d’uso del
terreno contraddistinto al foglio 50 con il numero 188 del Nuovo
Catasto Terreni del Comune di Ayas per la realizzazione di una
strada interpoderale a servizio delle baite di alpeggio di Chavanne
e Corneuil;
Richiamato l’articolo 12 della legge 16 giugno
1927, n. 1766, nonché l’articolo 13 della legge 16
maggio 1978, n. 196 e l’articolo 38 del Decreto del
Presidente della Repubblica 22 febbraio 1982, n. 182;
Visto l’articolo 41 del Regio Decreto 26 febbraio
1928, n. 332;
Visti gli articoli 2, 4 e 36 della Legge Costituzionale 26
febbraio 1948, n. 4;
Vista la legge regionale 5 aprile 1973, n. 14, come modificata
dalla legge regionale 9 agosto 1994, n. 41 e la legge regionale 22
aprile 1985, n. 16;
Richiamata la legge regionale 7 dicembre 1979, n. 66, ed in
particolare gli articoli 1-lett.t), 3 e 4;
Richiamata la deliberazione della Giunta regionale n. 25 in data
13 gennaio 2000 concernente l'approvazione del bilancio di gestione
per l'anno 2000 e per il triennio 2000/2002, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato Capo del Servizio
Espropriazioni ed Usi Civici, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, in ordine alla legittimità della
presente deliberazione;
Visto il parere della II Commissione consiliare permanente;
Delibera
1) di autorizzare la Consorteria di Antagnod a modificare la
destinazione d’uso del terreno contraddistinto al
foglio 50 con il numero 188 del Nuovo Catasto Terreni del Comune di
Ayas per la realizzazione di una strada interpoderale a servizio
delle baite di alpeggio di Chavanne e Corneuil;
2) di imporre in capo alla Consorteria l’obbligo
di ristabilire l’originaria destinazione del terreno
di cui al punto 1) qualora dovesse cessare lo scopo per il quale la
presente autorizzazione viene accordata;
3) di stabilire che la presente deliberazione venga pubblicata
sul Bollettino Ufficiale della Regione.
Presidente
Se nessuno chiede la parola, pongo in votazione
l’oggetto n. 25:
Consiglieri presenti: 27
Votanti e favorevoli: 21
Astenuti: 6 (Beneforti, Curtaz, Frassy, Lattanzi, Squarzino
Secondina, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK