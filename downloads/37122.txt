Consiglio Regionale della Valle d'Aosta - Oggetto del Consiglio n. 993 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 993 del 27 gennaio 2015 - Resoconto
OGGETTO N. 993/XIV - Interpellanza: "Chiarimenti in merito
all'interpretazione della norma disciplinante il mantenimento nel
tempo della validità del titolo di piena conoscenza della lingua
francese".
Président -
Pour l'illustration, la parole au Conseiller
Donzel.
Donzel (PD-SIN.VDA)
- Grazie Presidente.
Ecco un argomento che speravo di non dover più trattare in
Consiglio regionale e che devo dire in questo periodo mi lascia
molto deluso e perplesso su come vengono gestiti i rapporti anche
tra politica e dirigenza regionale, su un'altra vicenda in cui in
qualche modo avevo sollevato delle problematiche relativamente a
delle pensioni erogate su cui c'erano dei dubbi in quattro e
quattr'otto gli uffici della Presidenza della Regione hanno
determinato la corretta interpretazione, si è proceduto a risanare
la situazione e, anche se dal mio punto di vista con rammarico non
si è provveduto in qualche modo a sanzionare chi aveva commesso
degli errori, se non altro chiarezza è stata fatta, per cui in
avanti si può andare.
Rispetto invece al problema che io avevo posto con
un'interpellanza il 22 ottobre relativamente ad un provvedimento
illegittimo di riconoscimento di un titolo di piena conoscenza
della lingua francese, e la delicatezza della questione è sotto gli
occhi di tutti, perché proprio ieri ad un'iniziativa promossa dal
movimento dell'Union Valdôtaine...uno dei temi fondanti della
specificità, della particolarità della nostra autonomia torna ad
essere sempre quello della nostra identità plurilingue, che
fortemente ci caratterizza all'interno del panorama delle altre
Regioni. Questa questione dei titoli quindi va un po' al di là, non
è semplicemente se uno ha la patente o non ce l'ha, qui stiamo
parlando di come gestiamo una delle materie più delicate che
riguardano la nostra Regione. Sulla fondatezza della questione che
vi avevo posto l'Assessore ad ottobre aveva dichiarato - io di
solito faccio delle interpellanze non scritte sempre benissimo,
perché vado di corsa, però questa è scritta in modo corretto,
proprio lineare -:
"vista la delicatezza e la complessità del
quesito, quesito giusto e pertinente posto dal collega Donzel,
comunicandole e comunicandovi anche che stiamo conducendo puntuali
approfondimenti in merito a quest'atto, che, come giustamente
ricordato, è stato predisposto dalla Sovraintendenza, per questa
ragione le chiedo, collega, la disponibilità di poterle fornire una
risposta puntuale e articolata non appena avremo ricevuto gli esiti
di questi approfondimenti"
.
Lei converrà con me che in questi mesi io non l'ho mai tediata,
non le ho mai fatto una telefonata, ho detto: questa è una parola
di un Assessore ad un'aula del Consiglio regionale, perché devo
andar lì 20 giorni, 30 giorni, un giorno in più vado,
chiacchiero...è capitato qualche volta che ci siamo visti su altre
questioni: la legge elettorale dei Comuni col Presidente...non ho
tediato. Non è nel mio stile fare il petulante che bussa alla porta
per una questione, però francamente dopo tutti questi mesi
dell'amarezza la stavo maturando, però l'amarezza è diventata
sconforto quando? Quando ho appreso che, senza aver risolto, a mio
avviso, la questione dei titoli, la persona in questione, che aveva
sollevato un polverone sui giornali, che aveva sollevato un
polverone presso il Difensore civico, che non so che fine farò,
anche lì non so quali persecuzioni mi aspettano anche da questo
punto di vista per aver chiesto di conoscere una legge, per aver
chiesto di sapere che interpretazione c'è su una legge
importantissima...scopro che viene assunta di nuovo senza che sia
chiarito se il titolo c'è o non c'è, però non è ancora questo che
proprio mi esaspera, è la risposta che la Sovraintendente dà ad un
sindacato, che dice: "scusi, lei ha verificato questa cosa?". La
Sovraintendente - queste sono lettere firmate, non le lettere
anonime... - risponde in modo sibillino proprio:
"si ritiene
opportuno che la domanda sia rivolta all'IPRA (Istituto
Professionale Alberghiero) in quanto l'assunzione è stata disposta
da tale istituto. Cordialmente"
. Beh, allora, qua chi è che
deve fare che cosa? Se prima cioè è proprio il Sovraintendente in
una lettera a mettere in discussione i provvedimenti dirigenziali
delle singole scuole autonome, e nessun Sovraintendente può dire ad
un dirigente qual è la norma, cioè il dirigente è autorevole, a
meno che lui gli faccia correggere la norma, dopodiché nel caso
dell'IPRA si dice: "ma quella è roba dell'IPRA, scusate, ma quella
è una scuola paritaria...", oltre ad essere paritaria, è
completamente finanziata dall'Amministrazione regionale e, proprio
per la norma della parità, tra le caratteristiche per avere la
paritarietà e quindi rendere legittimo il trasferimento di denaro a
quella scuola bisogna rispettare delle regole. Quali sono le
regole? Assumere personale col titolo come previsto dalla normativa
della scuola sulle leggi paritarie recepite dalla Regione Valle
d'Aosta con norma sua.
Che cosa succede quindi? Che è proprio compito della
Sovraintendenza, non la persona in sé, ma c'è un ufficio con delle
persone predisposte a verificare che le scuole abbiano queste
caratteristiche. Siccome non è che tutti i giorni andiamo a
verificare se le caratteristiche sono legate lì...quindi non è
questo che si chiede, ma, siccome un sindacato aveva posto questa
questione, era dovere della Sovraintendenza verificare o meno
cos'era successo e scoprire che eravamo di nuovo incorsi in
quell'interpretazione, a meno che nel frattempo... Senza che lei,
magari presa da tanti impegni, avesse deciso di dirci qual è
l'interpretazione definitiva, cioè se il titolo è valido perché era
valido a monte, e quindi ha sbagliato la Sovraintendente a dire che
non erano valide le interpretazioni dei dirigenti, o se è valida la
sanatoria, che introduce un diritto che a questo punto va esteso a
tutti i valdostani che non hanno più il titolo valido e possono
fare sanatorie. Siamo a questo punto. Ci dica lei, Assessore, cosa
fate al quinto piano, oltre a non capirvi tanto sull'
École
VdA
!
Président
- Pour la réponse, la parole à l'Assesseur
Rini.
Rini (UV)
- Merci Monsieur le Président.
Allora, innanzitutto una risposta abbastanza tecnica alla prima
domanda ovvero la legge regionale n. 12 del 1993 richiede un esame
di accertamento della conoscenza linguistica per l'inclusione nelle
graduatorie ad esaurimento e nelle graduatorie di circolo e di
istituto degli aspiranti insegnanti, nonché per il conferimento di
supplenze a soggetti non inclusi in graduatoria. L'accertamento
della conoscenza linguistica ha validità quinquennale dal
superamento dell'esame fino alla fine del quinto anno scolastico
successivo a quello in cui è stato sostenuto l'esame medesimo. Per
il mantenimento della validità nel quinquennio successivo, è
richiesta in via alternativa la prestazione di almeno 180 giorni di
docenza presso scuole della regione nel primo quinquennio di
validità dell'esame ovvero la partecipazione ad un corso di
aggiornamento, lo stesso meccanismo si applica per i quinquenni
successivi. Il titolo della conoscenza linguistica è richiesto
all'atto della prima iscrizione nelle graduatorie di istituto e
rimane valido per l'iscrizione nelle successive graduatorie, a
condizione che l'inclusione dell'aspirante si sia protratta senza
soluzione di continuità, in tal caso non è richiesto né un periodo
minimo di docenza, né la frequenza al corso di aggiornamento.
Questo ovviamente era il quadro generale, altra cosa giustamente
è la questione che ha portato all'attenzione di quest'aula, di cui
noi abbiamo il massimo rispetto anche per la delicatezza ovviamente
della questione trattata. Infatti, relativamente ai punti 2 e 3,
ricordando che i fatti, come peraltro aveva ricordato anche la
volta scorsa, risalgono al 2008 e si fa presente che a
completamento della pratica, proprio per avere ulteriori
informazioni, perché qua si chiede non l'interpretazione generale,
che è quella che abbiamo appena dato, ma un'interpretazione su un
caso molto particolare, che rappresenta delle eccezionalità che
devono essere approfondite in maniera specifica e
puntuale...tornando appunto all'atto del 2008 a firma della
dirigente scolastica che comunicava la convalida del requisito
della piena conoscenza della lingua francese da parte della Signora
Machet, è stata inviata una richiesta di chiarimento alla dirigente
interessata. Infatti lei nella premessa diceva:
"effettuati
tutti gli approfondimenti"
. Io intanto, mi scuso con lei per i
tempi che sicuramente potevano e dovevano essere più contenuti,
questo mi sembra corretto anche dirlo. Sarà nostra premura, appena
avremo una risposta in merito ancora a quest'approfondimento, che
risulta essere necessario per poter avere il quadro completo della
situazione, immediatamente fornire anche a lei copia della
risposta.
Président
- Pour la réplique, la parole au Conseiller
Donzel.
Donzel (PD-SIN.VDA)
- Grazie Presidente.
Non le manca la cortesia, non le manca il garbo, non le manca la
gentilezza, Assessore, ma è assolutamente insoddisfacente questa
risposta e lei lo sa benissimo, ne è consapevole. Il provvedimento
emanato dalla Sovraintendenza agli studi data 23 gennaio 2014. Noi
abbiamo segnalato questo problema chiedendo che fosse analizzato
per tutte le conseguenze delicate a cui espone la scuola
valdostana, che mai come in questo periodo è in fermento, perché è
stata anche un po' colta di sorpresa da procedure, appunto, che non
sono poi così facili da assimilare, insomma, quindi rimaniamo al
campo di questa richiesta. Lei dopo mesi ci risponde che siamo in
una fase di approfondimento e non possiamo che rassegnarci a
quest'approfondimento, però sia chiaro che io ribadisco quello che
ho detto l'altra volta. Noi aspettiamo, però alla fine di questo
provvedimento...cioè qualcuno qui ha sbagliato e non si può
essere...cioè qui il tentativo di salvare la capra e i cavoli è
impossibile, però torno a dire che qualcuno si muove come se nulla
fosse. Io dico fra le tante cose da fare in assenza di chiarezza
sui titoli combinazione si continua ad assumere, si continua a
fare...come dire? non si poteva dire: "una moratoria, aspettiamo un
attimo, chiariamo prima", cioè io dico: di disoccupati in giro per
il mondo ce n'è, qualcuno invece quest'incontro con un momento di
relax, di tranquillità non ce l'ha mai, cioè gli si trova anche in
un momento di non chiarezza, di incertezza, di non soluzione,
eccetera, combinazione si procede comunque in attesa di
chiarimenti. Io spero che il chiarimento sia favorevole alla
persona in questione, in ogni caso però questo provvedimento (il
2030/SS) passerà alla storia degli annali per essere stato il
provvedimento più complicato da interpretare, neanche i
potentissimi uffici legali dell'Amministrazione regionale, che
pochi mesi fa giravano qui nell'atrio a vantarsi di aver risolto la
causa sulle pensioni, sono riusciti a venire a capo di questa
norma. Prima o poi quindi qualche leguleio importante, non so...una
task-force
, come si usa dire, tra i dirigenti legali del
Consiglio regionale o quelli della Regione, messi assieme, chiusi
in una stanza, eccetera, riuscirà a dirci come si può mantenere la
validità del titolo di francese in Valle d'Aosta.
Presidente
- Punto 24 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK