Consiglio Regionale della Valle d'Aosta - Oggetto del Consiglio n. 916 del 2 dicembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 916 del 2 dicembre 2009 - Resoconto
OGGETTO N. 916/XIII - Disegno di legge: "Istituzione del
Gruppo europeo di cooperazione territoriale Euroregione Alpi
Mediterraneo - Eurorégion Alpes Méditerranée (GECT
ALPMED)".
Articolo 1
(Oggetto e finalità)
1. La Regione autonoma Valle d'Aosta/Vallée d'Aoste,
unitamente alle Regioni Piemonte, Liguria, Provence-Alpes-Côte
d'Azur e Rhône-Alpes, favorisce una strategia congiunta di sviluppo
economico e sociale e di promozione comune nei confronti delle
istituzioni europee, al fine di rafforzare i legami economici,
sociali e culturali tra le rispettive popolazioni.
2. In conformità al regolamento (CE) n. 1082/2006 del
Parlamento europeo e del Consiglio, del 5 luglio 2006, relativo a
un gruppo europeo di cooperazione territoriale (GECT) e ai principi
della normativa statale vigente in materia, la Regione autonoma
Valle d'Aosta/Vallée d'Aoste e le altre Regioni di cui al comma 1
istituiscono uno strumento di cooperazione a livello comunitario,
denominato gruppo europeo di cooperazione territoriale Euroregione
Alpi Mediterraneo-Eurorégion Alpes Méditérranée (GECT ALPMED), per
facilitare la cooperazione dei suoi membri, al fine del
rafforzamento della coesione economica, sociale e
territoriale.
Articolo 2
(Costituzione del GECT
ALPMED)
1. Per le finalità di cui alla presente legge, il Presidente
della Regione è autorizzato a stipulare una convenzione e ad
approvare il relativo statuto, conformi ai contenuti di cui
all'allegato A, con i soggetti di cui all'articolo 1, comma 1,
volti, in particolare, a garantire il corretto funzionamento del
GECT ALPMED, definendone le funzioni, le competenze e le modalità
di funzionamento.
2. Per realizzare i propri obiettivi il GECT ALPMED svolge i
seguenti compiti:
a) promozione, definizione e attuazione di progetti di
cooperazione territoriale;
b) promozione degli interessi dell'Euroregione Alpi
Mediterraneo presso gli Stati e le istituzioni europee;
c) ricerca e gestione di risorse finanziarie
disponibili;
d) adesione ad organismi, associazioni e reti conformi agli
obiettivi di cooperazione territoriale del GECT ALPMED;
e) gestione di programmi operativi nell'ambito della
cooperazione territoriale europea;
f) avvio di ogni altra azione di cooperazione per il
rafforzamento della coesione economica, sociale e
territoriale.
Articolo 3
(Natura giuridica e sede)
1. Il GECT ALPMED è dotato di personalità giuridica, ha sede
sociale in Francia ed è disciplinato dal regolamento (CE) n.
1082/2006 e, in subordine, dalle disposizioni della convenzione e
dello statuto e dal diritto francese.
2. Il GECT ALPMED dispone di un ufficio di rappresentanza a
Bruxelles.
3. Al fine del funzionamento del GECT ALPMED, le Regioni di
cui all'articolo 1, comma 1, partecipano in misura uguale al
finanziamento del GECT.
Articolo 4
(Convenzione e statuto)
1. Il GECT ALPMED è dotato di una convenzione e di uno
statuto approvati all'unanimità dai suoi membri.
2. La Giunta regionale, sentita la Commissione consiliare
competente, è autorizzata ad apportare le modificazioni alla
convenzione o allo statuto che dovessero rendersi necessarie a
conclusione delle procedure statali di approvazione della
partecipazione al GECT ALPMED, previste dall'articolo 4 del
regolamento (CE) n. 1082/2006 e dall'articolo 6 della presente
legge, nonché le eventuali successive modificazioni approvate dai
membri secondo la procedura di cui al medesimo articolo 4 del
regolamento (CE) n. 1082/2006.
Articolo 5
(Disposizioni finanziarie)
1. L'onere complessivo derivante dall'applicazione
dell'articolo 3 della presente legge è determinato in annui euro
50.000 a decorrere dall'anno 2010.
2. Con riferimento al bilancio della Regione per il triennio
2009/2011, l'onere di cui al comma 1 trova copertura nello stato di
previsione della spesa nell'obiettivo programmatico 2.2.2.17
(Programmi cofinanziati) e al finanziamento si provvede mediante
l'utilizzo per pari importi degli stanziamenti iscritti
nell'obiettivo programmatico 3.1. (Fondi globali), al capitolo
69000 (Fondo globale per il finanziamento di spese correnti), a
valere sull'accantonamento previsto al punto B.2.1 (Riforma
dell'organizzazione turistica regionale) dell'allegato n. 1 al
bilancio stesso.
3. Con riferimento al bilancio di previsione per il triennio
2010/2012, l'onere di cui al comma 1 trova copertura nello stato di
previsione della spesa nell'unità previsionale di base 1.11.9.12.
(Altre spese correnti a sostegno dei programmi comunitari) e al
finanziamento si provvede mediante l'utilizzo delle risorse
iscritte nell'unità previsionale di base 1.16.2.10 (Fondo globale
di parte corrente) a valere sull'apposito accantonamento previsto
al punto E.1. (Istituzione del gruppo europeo di cooperazione
territoriale - GECT) del medesimo bilancio.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 6
(Disposizione finale)
1. La conclusione delle procedure statali di approvazione
previste dal regolamento (CE) n. 1082/2006 è condizione per la
partecipazione della Regione al GECT ALPMED.
Articolo 7
(Dichiarazione di urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Allegato A
(omissis)
Président
- Nous pouvons reprendre nos travaux. Nos
travaux poursuivront en discutant les points n° 9.1, n° 9.2 et n°
12.3, il n'y aura pas de suspensions.
La parole au rapporteur, Conseiller Caveri.
Caveri (UV)
- Tout le monde me dit qu'il faut être bref
et je serai bref. Quelques mots de prémisse avant d'illustrer le
projet de loi. Le point de départ est l'évolution importante des
normes juridiques en matière de coopération transfrontalière, un
argument significatif pour une région qui, du point de vue
historique et géographique, se trouve dans une position
particulière, il suffit de lire l'ensemble de notre histoire pour
comprendre que les frontières, celles qu'on a appelées "les
cicatrices de l'histoire", nous ont lourdement touchés dans le
cours de notre histoire et je le dirai dans quelques secondes. Nous
avons participé aux instances du commencement de la coopération
transfrontalière, je rappelle à ce propos que le Conseil de
l'Europe avait signé cette convention cadre sur la coopération
transfrontalière, qui est dite "Convention de Madrid", le 21 mai
1980 et entre-temps cette convention a été modernisée avec deux
protocoles qui malheureusement n'ont été jamais ratifiés par
l'Italie. D'ailleurs je peux témoigner que, quand j'étais
Sous-secrétaire d'Etat, il y était une attitude des fonctionnaires
plutôt drôle... c'est-à-dire ceux qui à la Présidence du Conseil
des ministres s'occupent de la coopération transfrontalière sont
pleins de suspects, ils croient que cette coopération soit une
espèce d'excuse pour faire de la politique internationale, qui est
une chose de l'Etat, donc une vieille vision étatique. Quand
j'étais Président de la Commission politique régionale du Parlement
européen, avec une série de rencontres avec l'ami Michel Barnier -
qui à l'époque était Commissaire de la politique régionale et
actuellement a été renouvelé en tant que Commissaire européen -
j'avais souligné ce paradoxe: il y avait une coopération
transfrontalière suite aux accords du Conseil de l'Europe et par
contre, même s'il y avait plein d'instruments européens sur la
coopération transfrontalière, il n'y avait pas un cadre juridique.
De ce point de vue, il faut dire que finalement après de longues
démarches on a eu le règlement n° 1082/2006 relatif à un groupement
européen de coopération territorial: le GECT, qui est l'instrument
dont nous sommes appelés à nous exprimer aujourd'hui, dans le cadre
de notre Eurorégion, c'est-à-dire ALPMED, un nom de compromis,
parce que dans cette Eurorégion il y a: Ligurie, Piémont, Vallée
d'Aoste, Rhône-Alpes, Provence-Alpes-Côte d'Azur, un ensemble de
régions qui ont en commun les Alpes... mais l'autre grande réalité
qui est étroitement liée au développement de la civilisation
alpine, c'est-à-dire les Alpes qui plongent dans la Méditerranée et
avec laquelle ont des rapports historiques et culturels.
Il tutto potrebbe concludersi qui se in realtà poi il cammino
non fosse risultato particolarmente facile. Questo regolamento n.
1082 che ho citato è tacitiano, nella logica europea... sono 18
articoletti molto chiari, fra l'altro il regolamento dovrebbe
essere immediatamente esecutivo senza aspettare un recepimento,
come invece avviene per le direttive, ma in realtà il Consiglio di
Stato italiano parecchio tempo fa, nelle lunghe attese
dell'applicazione, ha detto: "sì, è un regolamento", ma sembra una
direttiva, quindi, fin quando non ci sarà la parte operativa vera e
propria, siamo "in braghe di tela". Devo dire che è recentissima la
scelta di regolamentare il GECT in Italia, è la legge comunitaria
2008 che, al posto di recepire l'unica cosa che doveva essere
eventualmente recepita - quella di indicare l'autorità statale a
cui comunicare la nascita del GECT -, ha predisposto una serie di
articoli dal 46 fino al 48 che sono particolarmente complessi, è
una specie di riscrittura infantile di quanto contenuto nel
regolamento comunitario. Intanto lo Stato giacobino e centralista
per eccellenza, ossia la Francia, aveva regolamentato, in barba a
tutti gli
arrière-pensées
che si hanno talvolta nei
confronti degli Stati nazionali, questo GECT con una modifica alla
legge nazionale sulle
collectivités locales
. È in questo
quadro - mi avvio rapidamente a conclusione - che si inserisce la
nostra Euroregione. La nostra Euroregione è interessante, avremo
probabilmente modo nella discussione sulla legge comunitaria di
tornarci, se uno decidesse, partendo dal Trattato di Parigi del
1814 attraverso il Trattato di Vienna, il Trattato di Madrid, il
Trattato di Torino del 24 marzo 1860 che sancì l'annessione di
Nizza e Savoia alla Francia, vedremo che in questa lunga storia di
convivenza fra queste Regioni... ognuna con le proprie
caratteristiche: la Liguria aveva grandi differenze fra ponente e
levante, Rhône-Alpes una struttura scarsamente riconoscibile per i
savoiardi, PACAT è una realtà molto vasta, che ha la propria
caratteristica principale nel porto di Marsiglia, ma è vero che la
prossimità e i legami umani e culturali hanno sempre caratterizzato
questo ALPMED che non è un'invenzione.
Vorrei ricordare che nel 1982 era nata la COTRAO, ossia la
comunità di lavoro delle Alpi occidentali, di cui facevano parte
anche i cantoni romandi della Svizzera, che ci auguriamo prima o
poi possano far parte dell'Euroregione, poi questa COTRAO era morta
proprio per la limitatezza delle norme giuridiche collegate alla
Convenzione di Madrid. Il percorso dell'Euroregione è che essa
nasce in un primo incontro politico in Francia nel 2005,
nell'estate del 2006 c'è una prima firma a Torino, poi finalmente
nell'estate del 2007 si firma un'intesa, peraltro notificata al
Governo italiano e dai francesi alle autorità francesi, che è stata
la premessa alla presentazione di questo disegno di legge della
Giunta regionale concordato anche con le Regioni italiane, che
legiferano, mentre in Francia non lo faranno, perché non hanno
potere legislativo. È stato un po' travagliato ed è rimasto fermo
per un certo periodo in commissione per la semplice ragione che
forse improvvidamente la Regione Liguria l'aveva approvato facendo
un po' da spartineve vista la stagione.
Va detto che questa legge è giacente alla Corte costituzionale,
ma alcune modifiche che noi inseriremo qui, che potrebbero anche
apparire un po' ridicole, come la richiesta dello Stato di togliere
"politico", perché l'elemento politico turba, ma credo che alla
fine, anche se lo togliamo, quali tipi di rapporti possono esserci
fra degli eletti delle Regioni? Solo nella fantasia di un
"burosauro" del Ministero degli affari esteri o di un "burosauro"
della Presidenza del Consiglio dei ministri si può pensare che alla
fine non si faccia politica; la politica è la nostra attività,
quindi, quando incontreremo, come è già avvenuto per i Presidenti
che si sono succeduti, gli altri Presidenti, si parlerà di
economia, di cultura, ma poi naturalmente si parlerà anche di
politica. Adesso, sulla base di alcune modifiche che sono state
concordate con il Dipartimento affari regionali della Presidenza
del Consiglio, la legge è entrata sulla dirittura di arrivo, il
Presidente ci confermerà che il 16 di questo mese in Piemonte ci
sarà un
summit
importante dei Presidenti, che servirà per
fare lo stato della situazione, ma anche per andare avanti con
questo accordo che è fatto nel nostro caso della legge e della
Convenzione dello Statuto, anch'esso sottoposto a qualche taglio
tecnico dagli occhiuti funzionari ministeriali. Personalmente,
oltre ad aver presentato alcuni emendamenti di fonte Presidenza
della Regione, ho poi presentato anch'io qualche piccolo
emendamento che mira a dare dignità all'acronimo ALPMED, a mettere
nella nostra legge la dizione bilingue: "Eurorégion
Alpes-Méditerranée" e non solo in italiano, poi c'è una parte che è
stata addolcita, che è quella che riguarda la conclusione delle
procedure statali, che consentiranno di dare vita definitivamente
al GECT; poi naturalmente, tenendo conto della lunga attesa, anche
un emendamento che riguarda la dichiarazione d'urgenza.
Concludo davvero dicendo che questa è una materia estremamente
appassionante, molto importante, è una dimensione politica che
poteva sembrare assurda in passato, non lo sarà in futuro. Uno dei
protagonisti della Dichiarazione di Chivasso, Gustavo Malan, il più
giovani dei presenti a Chivasso, raccontava di aver parlato nelle
fasi preparatorie della Dichiarazione di Chivasso con Emile
Chanoux, questa è una testimonianza che ho raccolto personalmente e
diceva che Chanoux immaginava per la prospettiva futura della Valle
d'Aosta la nascita di una sorta di République du Mont Blanc, ossia
quella che oggi potremmo immaginare essere una dimensione più
piccola dell'attuale Euroregione e forse un giorno verrà in cui gli
Stati nazionali non avranno più quella forza e quel significato e
tornerà invece quella logica naturale e politica dei rapporti di
vicinato e di amicizia.
Président
- Je vous rappelle en ouvrant la discussion
générale qu'on discute sur le nouveau texte approuvé par la
I
e
Commission.
La parole au Conseiller Donzel.
Donzel (PD)
- Brevemente, su un argomento per me
assolutamente nuovo che ho avuto modo di conoscere e di poter
approfondire in I Commissione; devo ringraziare i Consiglieri che
hanno consentito questi approfondimenti, in particolare il
Consigliere Caveri per la sua competenza e per come è riuscito a
farci comprendere la posta in gioco in tale questione. Siamo in un
periodo in cui viviamo un po' i paradossi della storia, pochi
giorni fa abbiamo esultato per la firma del Trattato di Lisbona e
abbiamo detto:
"è stato fatto un passo avanti verso l'Unione
europea, verso quello spirito di fratellanza dei popoli"
, idee
che nell'Ottocento personalità come Carlo Cattaneo avevano
sostenuto con forza nel nostro Paese ed ecco che, nel momento in
cui sembra essere fatto un grande passo avanti verso l'Unione
europea, poi tanti segnali ci fanno capire che invece gli Stati si
chiudono di nuovo a riccio, ossia, nel momento in cui c'è
un'apertura, gli Stati si chiudono di nuovo. Ecco che la Germania,
la Francia immaginano di nuovo un'Europa dei Governi e non
un'Europa dei Parlamenti e non un'Europa delle Regioni, quindi, se
abbiamo fatto un passo avanti con la firma del Trattato di Lisbona,
dobbiamo poi registrare un grosso arretramento, perché di nuovo una
logica governativa, statalista si impone in Europa; allora che
fare: rassegnarsi, piangere, disperarsi? Siamo una piccola realtà.
Ecco che un segnale importante a mio avviso viene da questi
piccoli, ma importantissimi passi, come quello dell'Euroregione
ALPMED. È vero che, se leggiamo nella voce di Wikipedia su internet
la definizione di "Euroregione", leggiamo proprio quello che ci
diceva prima il Consigliere Caveri: si tratta di istituzioni che
non corrispondono ad alcuna istituzione legislativa o governativa,
non hanno potere politico. Penso che la politica non sia una cosa
che si autodefinisce così facilmente; certo in questo momento non
sarà possibile fare chissà quali leggi come ALPMED, ma è
importantissimo stabilire relazioni fra queste Regioni, è
importantissimo ricollocare la Valle d'Aosta in un contesto che ci
mette forse a nostro agio rispetto al nostro percorso storico. Ci
sono Regioni come quelle italiane... noi ci troviamo in mezzo,
siamo l'unica di queste Regioni che è bilingue, quindi i nostri
cittadini sono avvantaggiati nei rapporti sia con le Regioni
francofone, sia con le Regioni italofone, ovvero siamo in una
situazione privilegiata all'interno di questo contesto, ritroviamo
una centralità perduta. A nostro avviso quindi questo è un piccolo
passo, ma la nostra Regione può lavorare con intensità e fiducia su
tale strada, perché, secondo me, può trarre grossi benefici e
possiamo contribuire ad un'idea di Europa che non sia un'Europa
governativa, in cui tutte le decisioni sono in capo ai grandi
Governi nazionali, ma in qualche modo si possa far arrivare la voce
delle Regioni. Probabilmente da soli avremmo fatto più fatica,
insieme a Piemonte, Liguria, Provence-Alpes-Côte d'Azur e
Rhône-Alpes ci sarà la possibilità di far sentire di più la voce,
in particolare in un territorio che sfocia nel mare, ma che ha
questa spina dorsale delle Alpi: portare la voce della montagna in
Europa come fatto fondamentale, quindi noi vediamo positivamente
questo passaggio e lo sosterremo anche con il voto.
Si dà atto che dalle ore 19,04 presiede il Vicepresidente
André Lanièce.
Presidente
- La parola al Consigliere Louvin.
Louvin (VdAV-R)
- Grazie. Sarebbe un peccato se la
decisione del rilievo di quella che ci accingiamo a prendere
passasse in quest'aula come
une lettre à la poste
, come
qualcosa di meccanico, di burocratico; altri forse guardano a
questo in termini burocratici, ma non credo che si possa e si debba
permettere questo lusso il Consiglio regionale. Sono contento che
il relatore, collega Caveri, fra l'altro firmatario dell'accordo di
promozione dell'ALPMED, abbia richiamato anche - e non credo per
pura poesia - dei presupposti storico-politici della cooperazione
nel quadro alpino, del rapporto di vicinato, di fraternità, di
cooperazione che è già stato immaginato in tempi molto lontani,
quando le frontiere erano una realtà ben più impermeabile di quanto
non siano oggi. Noi oggi, all'indomani dell'entrata in vigore del
Trattato di Lisbona, in un quadro europeo in movimento, anche se in
sofferto movimento, visto che il Trattato appena entrato in vigore
dà un assetto più leggero all'Europa che noi immaginavamo, leggero
in quanto ha permesso un recupero di potenza e di interdizione ai
governi centrali dei diversi Stati e anche dei margini di sindacato
e di contrasto agli stessi Parlamenti nazionali... che forse nei
prossimi anni renderanno difficile il lavoro di integrazione
europea, al di là degli sforzi che il nuovo Presidente del
Consiglio d'Europa, da poco insediato, ma con funzioni
prevalentemente notarili e di raccordo potrà svolgere. Noi qui
collochiamo il nostro tassello a dispetto di chi ha reso difficile
finora il percorso di questo atto normativo; noi abbiamo salutato
con favore l'approdo al Consiglio regionale nel corso della
primavera passata di questo disegno di legge, la riteniamo una
scelta intelligente di costruzione di un percorso, che porta a
concepire un luogo istituzionale nuovo in sostituzione di altri
strumenti che hanno fallito, hanno fatto le loro prove.
Il Presidente Rollandin credo abbia presieduto la COTRAO 20 anni
fa, ne fu uno dei promotori, fu un'esperienza sicuramente
interessante, un primo contatto. Si vide allora però tutta la
difficoltà - credo che lo possa confermare - nella gestione del
multilaterale regionale fra entità così diverse, in un contesto
reso particolarmente arduo da un Trattato di Madrid che non
facilitava un lavoro comune. Allora si tentarono queste esperienze,
ma purtroppo nello spazio di pochissimi anni tale assetto, che era
abbastanza vicino in termini geografici all'attuale configurazione,
fu abbandonato. Abbiamo visto con interesse e con favore la ripresa
di questo cammino attraverso uno strumento nuovo che il Commissario
europeo Barnier ha perseguito con intelligenza e serietà e ci
troviamo nella curiosa situazione - noi che spesso siamo critici
nei confronti di una complessità legislativa, di una farraginosità
legislativa di Bruxelles - di dover constatare come lo strumento
messoci in mano dall'Unione europea attraverso il regolamento n.
1082/2006 sia uno strumento sostanzialmente semplice e ben
architettato nella sua funzionalità e non richieda se non una
normalissima norma di ricezione, qualche piccolo adeguamento e
qualche messa a punto per l'armonizzazione con il quadro
legislativo italiano. Chiedere all'Italia la semplicità e chiedere
a quelli che il collega poco fa ha definito i "burosauri" di
procedere nel modo più logico ed elementare è sicuramente
richiedere uno sforzo al di sopra, più che delle forze, della
mentalità di chi costantemente opera nella complicazione degli
affari semplici. Abbiamo per la verità il timore che quella che ha
il collega relatore ha definito una riscrittura infantile in realtà
nasconda un disegno non troppo infantile, piuttosto malizioso.
Nella rapidità e concisione della relazione si è indicato come un
po' farraginosa questa norma della legge comunitaria italiana...
della n. 88/2009, che ha recepito la normativa sul GECT; in realtà
è una norma devastante.
Colleghi, i membri potenziali di un GECT, ossia dei soggetti che
hanno semplicemente deciso di cooperare insieme in un quadro
europeo per la cooperazione territoriale, presentano la loro
istanza al Consiglio dei ministri, chiedendo di essere autorizzati
a partecipare alla costituzione del GECT e bisogna acquisire i
pareri conformi del Ministero degli affari esteri per quanto
attiene alla corrispondenza con gli indirizzi nazionali di politica
estera - se volessimo dichiarare guerra alla Francia, certamente
non sarebbe molto compatibile fare con queste Regioni un gruppo di
cooperazione territoriale -; del Ministero dell'interno per quanto
attiene la corrispondenza all'ordine pubblico e alla pubblica
sicurezza, perché siamo sicuri che gli incontri che si svolgeranno
a Lione o a Genova potranno essere di affiliati ad una nuova
carboneria; del Ministero dell'economia per quanto attiene alla
corrispondenza con le norme finanziarie e contabili; del Ministero
per lo sviluppo economico per quanto attiene i profili concernenti
la corrispondenza con le politiche di coesione, della Presidenza
del Consiglio dei ministri, Dipartimento politiche comunitarie, per
i profili concernenti le compatibilità comunitarie, del
Dipartimento degli affari regionali per quanto attiene alla
compatibilità con l'interesse nazionale per non essere tacciati di
essere sovversivi, tutto questo rispetto alla partecipazione al
GECT. Non sappiamo delle marche da bollo che sono da apporre alle
relative domande, ma riteniamo che onestamente il cappio nel senso
del vincolo sia pesante, che l'idea preconcetta che si continua ad
avere a Roma in particolare per quanto ci riguarda, poi la dinamica
potrà essere diversa negli altri Stati che hanno altre
problematiche, sia assolutamente di totale sfiducia nei confronti
di queste iniziative!
Pensavamo che fosse storia vecchia, come lo è stata negli anni
'70 quando questo Consiglio regionale votava l'accordo con la
Regione somala del Basso Scebeli, impugnato davanti alla Corte
costituzionale e poi annullato, con la Regione Franche-Comté poco
tempo dopo, impugnata anche questo, perché non si poteva fare un
protocollo di amicizia con quella Regione, era presupposto
sicuramente per una politica eversiva. C'è stata tutta una fase
nella quale si è poi aperta questa potenzialità non dico di
politica estera o di criptopolitica estera, ma di politica
relazionale, di vicinato di prossimità anche per le nostre Regioni
e devo dire che la stessa riforma costituzionale del 2001, collega
Caveri, l'ha messa sul tavolo, l'ha segnalata questa competenza
delle Regioni. Non stiamo a fare il gioco delle parti,
Centro-Destra, Centro-Sinistra, ma qualche tempo dopo il Ministro
La Loggia con la legge n. 131 di nuovo la valvola l'ha stretta
anche pesantemente, perché ha imposto questi nulla osta, queste
autorizzazioni governative alla politica di tutte le Regioni, che
chiedono solo di operare in dialogo, nel nostro caso, dialogo di
vicinato. Questo ritorno all'indietro, che trova oggi negli ultimi
strumenti un ulteriore appesantimento, a nostro avviso, è un
pesante arretramento e non lo consideriamo positivamente. Abbiamo
per questo in commissione voluto rimarcarlo pesantemente, non solo
stigmatizzare il fatto che venissero messi "i bastoni nelle ruote"
a questa procedura, ma far capire il fastidio che proviamo e devono
provare credo tutte le Regioni nello svolgimento di loro competenze
riconosciute. In aula però, nel momento in cui dobbiamo valutare
una decisione di adesione o meno alla Regione ALPMED, credo che il
nostro regolamento di conti dal punto di vista politico e il
rapporto che intendiamo avere anche nel sottolineare questi
arretramenti con il Governo centrale ceda il passo alle priorità
politiche di contenuto di questo momento. Non sarebbe
comprensibile, né condivisibile che venisse meno in quest'aula
un'omogeneità di volontà; noi ci rivogliamo con questo atto non al
Governo di Roma rispetto al quale vorrei che venisse alta e chiara
la nostra distanza rispetto a un certo modo di operare, ma vorrei
che venisse altrettanto alta e forte rispetto ai nostri partner,
alla Liguria, al Piemonte, alla Regione Provence-Alpes-Côte d'Azur
e a Rhône-Alpes, la voce di una Valle d'Aosta che spero
unanimemente si esprima a favore della costituzione di questa
Euroregione. Non è per noi affatto un sacrificio, siamo posti in
questa direzione in modo naturale e con la stessa naturalezza
porteremo avanti, per quanto riguarda l'indirizzo politico che
cercheremo di dare al Governo e a chi sarà intermediario fra noi
Assemblea e questo organismo, anche la volontà di un sostegno di
trasformazione all'interno di quest'area dei soggetti che ne fanno
parte.
Il collega Caveri ci riportava molto indietro con le lancette
della storia: al 1860 e al Trattato di Torino. Quel trattato sancì
l'annessione della Savoia alla Francia, una Regione, la Région
Savoie, che in questo momento diffusamente sta ripensando la
propria identità. All'interno di una macroregione nella quale è
"annegata" e noi sappiamo qual è la nostra posizione rispetto ad
ipotesi macroregionali in Italia, il versante a noi più vicino in
Francia, che ha un'identità storica consolidata e che è il
pendant
storico e geopolitico della Valle d'Aosta, sta
facendo riaffiorare questa sua volontà, che noi consideriamo
legittima di esistere in quanto soggetto politico-amministrativo.
Questo non porta a stravolgere il quadro di un rapporto di
cooperazione, che è più ampio e che dal Mediterraneo porta fino al
Monte Bianco, ma porta semplicemente a ritenere che in tale quadro
ci possa essere anche una diversità di organizzazione istituzionale
per quanto riguarda il versante francese, a cui noi continuiamo a
guardare con molta attenzione, nel rispetto della volontà che
avranno le popolazioni locali, le collettività locali, che potranno
decidere o meno. Noi crediamo sia abbastanza in una linea storica
di recupero e di valorizzazione di identità che ci sono state in
passato e che sono state cancellate da disegni più generali, che
possa quindi ritrovare questo suo momento e se così sarà... siamo
contenti che ci possa essere un domani questo quadro multilaterale
evoluto e che anche la piccola Regione Valle d'Aosta, che si trova
ad essere in una collocazione curiosa di soggetto microscopico in
mezzo a giganti, possa avere in questo quadro un suo interlocutore
non dico di pari dimensione, ma di dimensioni affini, che ci
consenta un riposizionamento. Questo, collega Caveri, rispetto alla
sua visione della République du Mont Blanc, mi pare che aggiunga un
piccolo tassello e possa anche avvicinarsi molto alla nostra
concezione. Siamo a sperare che questa ALPMED sia quello che Paul
Guichonnet 20 anni fa in un convegno promosso a Saint-Vincent dalla
Regione Valle d'Aosta e che si intitolava "L'effet frontière dans
les Alpes"... definiva la nascita di laboratori politici autentici,
"forum-terres" li chiamava lui: forum di popolazioni di prossimità
che vanno a rielaborare la loro convivialità sulle Alpi. È nostro
auspicio che questo succeda, è nostro desiderio che questo, che
oggi è uno strumento ancora embrionale, con non tutte le
potenzialità scritte messe su carta, possa svilupparsi in futuro e
trovare tale nuova dimensione. Questo non spoglierà nulla rispetto
all'esistenza e al funzionamento dei grandi Stati nazionali, ma
darà migliore funzionalità alla nostra esistenza in un contesto
alpino, nel quale crediamo che la Valle possa prosperare meglio se
posizionata in un ruolo di centralità, di collaborazione e di forte
coesione territoriale. Questo è il voto di speranza che diamo
nell'aderire, come gruppo, alla proposta che la Valle d'Aosta sia
parte attiva e ci auguriamo efficacemente propositiva all'interno
della futura Regione Alpes-Méditerranée.
Si dà atto che dalle ore 19,06 riassume la presidenza il
Presidente Alberto Cerise.
Président
- La parole au Conseiller Lattanzi.
Lattanzi (PdL)
- Grazie, Presidente. La necessità di uno
strumento politico per facilitare la cooperazione fra le Regioni è
uno strumento che può essere riconosciuto come un obiettivo
politico, d'altronde non avrebbe senso parlare di Europa se non si
ponesse la questione di creare delle condizioni di integrazione
economica, sociale e anche culturale. Non possiamo però nascondere
che dietro questa operazione di integrazione economica, sociale e
culturale la mano forte dei finanziamenti europei gioca un ruolo
determinante, sappiamo che la condizione sottostante a questa
volontà politica è l'opportunità di finanziamenti europei se non
altro non percorribili se non attraverso strumenti giuridici,
legislativi di integrazione delle varie realtà economiche.
Diciamocelo con grande franchezza! Non possiamo immaginare di avere
delle cooperazioni transfrontaliere oltre a quelle che abbiamo già
avuto come Valle d'Aosta con la Francia e con Paesi a noi vicini,
se dietro a questa opportunità politica di integrazione non ci
fossero i soldi. Ci permetterete altrettanto di evidenziare come in
passato operazioni analoghe a queste per arrivare a utilizzare
finanziamenti di tipo europeo hanno visto disperdere gran parte di
quelle risorse europee in carrozzoni di comitati di gestione di
queste relazioni. È su tale perplessità che noi esprimiamo il
parere su questa legge. Non c'è dubbio che questa legge è un atto
dovuto, perché non si potrebbe non farlo, non esprimere la volontà
della Valle d'Aosta ad integrarsi in termini culturali, sociali ed
economici con le altre località a noi vicine, ma anche altre
Regioni italiane come Piemonte e Liguria. Non possiamo non essere
presenti in una Euroregione dalle Alpi al Mediterraneo, non
possiamo non tentare di cogliere l'opportunità finanziaria che
l'Europa ci mette a disposizione, ma voi ci permettete di essere un
attimino scettici sul fatto che alla fine questi carrozzoni
riescano a realmente utilizzare le risorse e gli investimenti della
Comunità europea per creare reale integrazione e non per mettere in
piedi delle caste di gente che si mette attorno ad un tavolo, fa
delle gigantesche mangiate, mettono insieme dei progetti che hanno
15 anni per essere realizzati e alla fine disperdono non solo
l'intento politico, ma anche le risorse ad essi destinate. Su
questo provvedimento ci asterremo, colleghi, e voi capite
perché.
Président
- S'il n'y a pas d'autres conseillers qui
souhaitent intervenir, je ferme la discussion générale.
La parole au Président de la Région, Rollandin.
Rollandin (UV)
- Merci, M. le Président. Je remercie
avant tout le rapporteur pour avoir su faire comprendre quel était
l'engagement qui avait été porté de l'avant pendant ces années pour
aboutir à un résultat que nous retenons sans doute un aspect
qualifiant du rôle que notre Région doit avoir vis-à-vis des
Régions environnantes. Je crois qu'on a rappelé pas seulement
l'histoire, mais la participation de notre Région aux différents
niveaux et à différent titre avec les Régions de la Suisse et de la
France, qui ont porté de l'avant une politique soit pour ce qui est
du problème du tourisme, de l'agriculture, de l'environnement, de
la culture qui encore aujourd'hui sont à la une et qui ont donné
des retombées importantes et qualifiantes pour l'activité de notre
Région. Je crois donc que l'expérience de la COTRAO avec toutes les
entraves qu'on avait connues avait donné la possibilité d'avoir des
rencontres périodiques sans des appointements pour qui travaillait
pour la COTRAO, sans des frais supplémentaires. Il y avait des
démarches que chacun était à même de soutenir et donc de participer
à ces rencontres avec la Commission des travailleurs dans l'intérêt
d'une Région qui allait préparer un discours de raccord pour
l'utilisation optimale des fonds nécessaires pour soutenir avant
tout la montagne. Je crois qu'à ce moment-là si on avait pu parler
de la montagne, c'était en faisant force sur une idée qui était
importante: de voir quel était le système pour soutenir de façon
correcte l'économie montagnarde. J'invite les collègues à relire
certains travaux qui avaient été préparés à ce sujet et qui donnent
l'aspect du travail qui avait été accompli dans ce temps et
aujourd'hui, le moment où on a approuvé la loi sur la montagne...
j'avouais que beaucoup des aspects qui ont été approfondis étaient
déjà annoncés en ce moment.
Comme a rappelé le collègue Caveri, le 16 décembre il y aura une
rencontre organisée par la Région Piémont, qui est actuellement le
Président qui à tour de rôle gère dans l'attente d'entrer dans le
plein fonctionnement ALPMED et à ce moment il devrait y être tous
les avis des trois Régions italiennes et des deux partenaires
francophones qui puissent donner l'élan à la création du GECT.
J'avoue en même temps que s'il y a eu des entraves de la part des
Ministères compétents... et le collègue Louvin a énoncé tous les
Ministères qui avaient été concernés pour donner leur avis par
rapport à ce qu'on allait prédisposer, si on va lire le Statut et
les compétences, on comprend qu'ils pouvaient être intéressés, mais
qu'il n'y avait pas cette nécessité d'approfondir un thème qui
avait déjà fait l'objet d'un débat au niveau européen. N'oublions
pas que c'est une décision qui avait été adoptée avec un élan de la
part de ceux qui avaient soutenu ce thème pour favoriser un accord
entre Régions qui aient la possibilité de développer ensemble une
certaine économie.
Je crois que l'aspect important c'est de dire qu'avec ce pas on
va de l'avant pour démarrer avec les travaux de ce groupe de
travail, qu'il y a la possibilité de reprendre le thème du
laboratoire, qui est un thème très intéressant pour ce qui est soit
la montagne que la mer, dans ce sens ALPMED c'est la possibilité de
voir ensemble ce qui peut se passer avec une liaison très étroite
avec la politique économique qui concerne les Régions qui ont une
partie montagnarde et de la même façon de voir qu'est-ce qu'on peut
faire pour agréger la politique estivale du tourisme de la mer. Il
y a déjà des approfondissements qui ont été faits dans l'attente de
démarrer avec les travaux, il y aura là la possibilité de faire un
bon travail.
Je comprends le scepticisme de la part du Conseiller Lattanzi à
l'égard de ces organismes, mais si on essaie de voir le bon service
que peut donner une confrontation sans alourdir les passages, sans
préparer une nouvelle structure qui aille prévoir du personnel, qui
ait des engagements extraordinaires, mais seulement quelque chose
de souple, qui puisse permettre des échanges... Là aussi il y a eu
l'exigence de faire comprendre quelle est la façon de travailler du
point de vue administratif des Régions concernées, pour qu'il n'y
ait pas de difficultés le moment où on prend une délibération de la
part de la Vallée d'Aoste ou du Piémont. Qu'est-ce qui se passe de
l'autre côté par rapport aux mêmes intentions? Par exemple même
pour cette loi ici on est en train d'approuver une loi, d'autre
côté on attend l'avis du préfet. Ce n'est pas une loi qui doit être
approuvée, mais c'est un accord de la part des institutions. Je
crois donc qu'il y ait là un instrument qui peut donner de très
bons résultats s'il est utilisé de la façon la meilleure et je
pense que dans ce sens on essaiera de concerter toutes les forces
politiques afin qu'il y ait la possibilité de discuter de ces
thèmes et trouver un essor qui puisse satisfaire tous les membres
et le Conseil dans son unité.
Président
- On passe à l'examen article par article.
Je soumets au vote l'article 1
er
:
Conseillers présents: 32
Votants: 29
Pour: 29
Abstentions: 3 (Benin, Lattanzi, Tibaldi)
Le Conseil approuve.
Président
- Article 2: même résultat. Article 3: même
résultat. Article 4: même résultat. Article 5: même résultat.
Article 6: même résultat. Article 7: même résultat. Annexe A: même
résultat.
Président
- Je soumets au vote la loi dans son
ensemble:
Conseillers présents: 32
Votants: 29
Pour: 29
Abstentions: 3 (Benin, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK