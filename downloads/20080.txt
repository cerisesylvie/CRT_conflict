Consiglio Regionale della Valle d'Aosta - Oggetto del Consiglio n. 65 del 24 settembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Istituzioni scolastiche
Precedente
Successivo
Resoconto integrale del dibattito dell'aula
Oggetto del Consiglio n. 65 del 24 settembre 2003 - Resoconto
OGGETTO N. 65/XII - Verifica dei parametri per la determinazione
del numero delle classi nell'istituzione scolastica di istruzione
tecnica, industriale e professionale nei Comuni di Verrès e
Pont-Saint-Martin. (Interpellanza)
Interpellanza
Richiamata la precedente interpellanza riguardante la
riduzione del numero delle classi nell'Istituzione scolastica di
Istruzione Tecnica, Industriale e Professionale nei Comuni di
Verrès e Pont-Saint-Martin;
Tenuto conto delle assicurazioni date in quell'occasione in
aula dall'Assessore all'Istruzione e Cultura circa la possibilità
di rivedere il numero delle classi in funzione dell'effettivo
numero di iscritti;
Tenuto conto altresì della volontà, espressa allora da alcuni
Consiglieri regionali in un'apposita riunione, di impegnarsi per
modificare i parametri di attribuzione delle classi tenendo conto
del territorio e dando così stabilità alle classi;
Riaffermata l'importanza del mantenimento di quelle classi ad
indirizzo professionale che permettono di rafforzare il legame tra
il mondo scolastico e quello lavorativo;
i sottoscritti Consiglieri regionali
Interpellano
l'Assessore competente per sapere:
1) qual'è la situazione attuale;
2) quali sono gli intendimenti in merito alla volontà
politica di verificare la possibilità di adeguare i parametri
previsti a livello nazionale alla realtà valdostana.
F.to: Squarzino Secondina - Lanièce
Presidente - La parola al Vicepresidente Lanièce.
Lanièce (SA) - Abbiamo ripresentato questa iniziativa per sapere
l'evolversi della situazione. Abbiamo visto in questi giorni sui
giornali che grazie all'interessamento del dirigente scolastico, è
stata trovata una soluzione per permettere a questi giovani di
proseguire i corsi di studio in loco. Questo è un fatto positivo,
ci fa piacere aver visto che vi è stata la volontà di trovare un
accordo. Il problema, ovviamente, rimane, perché si tratta di una
situazione a cui, stavolta, si è riusciti a dare una "soluzione
tampone", ma bisogna operare una scelta a monte che eviti in futuro
il ripetersi di questa situazione. Proprio per questo motivo,
abbiamo ripresentato questa iniziativa in quanto, quando era sorto
il problema, vi erano state diverse riunioni a cui avevano
partecipato diversi consiglieri regionali e l'allora Assessore e,
durante queste riunioni, era emersa la volontà di cercare di
modificare questi parametri previsti a livello nazionale in modo da
adeguarli alla nostra realtà valdostana, che è una realtà
diversa… che non può fare riferimento a
dei soli numeri, ma che deve tener conto anche della realtà del
territorio valdostano… Proprio per
questo chiediamo all'Assessore se questi intenti - sui quali siamo
d'accordo -, se questa volontà di rivedere questi parametri è allo
studio della Giunta e, quindi, di sapere in che termini si vuole
agire in modo da evitare il ripetersi in futuro di queste
situazioni, le quali finiscono per danneggiare gli studenti di
questi corsi professionali, che sono molto importanti perché creano
quel legame forte fra il mondo scolastico e quello lavorativo.
Tutta la "mano" che possiamo dare loro, pertanto, è molto
importante, perché permette a questi giovani di studiare in loco,
di evitare di doversi spostare in continuazione, di ultimare gli
studi e poter entrare subito nel mondo del lavoro.
Restiamo in attesa di sapere quali sono gli intendimenti della
Giunta in merito a questa volontà e possibilità di adeguare i
parametri, previsti a livello nazionale, alla realtà
valdostana.
Presidente - La parola all'Assessore all'istruzione e cultura,
Charles Teresa.
Charles (UV) - Comme vient de dire le collègue, la situation
doit être vue dans le contexte actuel, mais surtout en perspective.
Aujourd'hui le problème semble résolu, parce que l'école a présenté
un projet vraiment intéressant, sur sa propre initiative l'école a
pu ouvrir la classe en question, ce qui n'était pas prévu dans le
plan annuel du bureau scolaire. Il est clair qu'on a rencontré des
difficultés pour faire passer ce projet et que même les syndicats,
les confédéraux et les autonomes, avaient exprimé leur avis
contraire à cette solution. Moi j'ai affirmé et répété plus d'une
fois - et j'en suis pleinement convaincue - que les paramètres de
la ville ne doivent pas être confondu avec le paramètre des autres
communes de la Vallée d'Aoste. Ni Aoste, ni les autres centres qui
ont des écoles sur le territoire partagent la même réalité; si les
lois doivent s'appliquer sans discrimination d'aucune sorte, nous
ne pouvons pas utiliser la même méthode d'application.
Quant à la classe justement évoquée de l'IPR, ce qui nous a
induits en erreur c'est la division des cycles des instituts
professionnels. Un cycle de 3 ans - qui se conclut aujourd'hui par
une qualification, qui aujourd'hui n'a aucune valeur sur le marché
du travail, par exemple, pour les concours de la Région non plus -
et un cycle de 2 ans, dont la première classe est considérée comme
une classe initiale, provoquent ces difficultés. Ce qui revient à
dire que la solution proposée par l'école de Pont-Saint-Martin est
un cas exceptionnel, elle s'est dotée, donc, d'une gestion
temporaire; dans l'avenir, le problème sera plus compliqué et plus
sérieux. La seule solution qu'on entrevoit est celle législative.
La loi régionale d'institution de l'IPR a plus de 40 ans et en 40
ans que de choses ont changé! La loi doit être revue, repensée,
corrigée pour faire en sorte que l'IPR trouve un "nouveau visage"
et qu'il puisse attirer les jeunes à s'inscrire de nouveau dans ces
filières, qui ont procuré dans le temps - mais qui devront procurer
selon les nécessités actuelles - culture, capacité de bilinguisme,
ouverture vers le monde du travail, particulièrement lié
aujourd'hui au territoire.
Souvent à une crise d'inscription correspond en quelque manière
un flou dans les propositions éducatives qui n'échappe ni aux
élèves, ni aux parents, mais il faut dire que l'IPR a beaucoup
donné dans ces 40 années à la Vallée d'Aoste dans tous les sens et
donc il faudra absolument soutenir cette école. Nous avons en
Vallée d'Aoste des écoles hors capacité en nombre d'inscrits et
d'autres qui perdent insensiblement, mais sûrement leurs effectifs.
Il faut là chercher à inverser une tendance, cibler une politique
d'orientation sérieuse pour éviter qu'une monoculture qui se
définirait à la longue… si cette
monoculture va se définir à la longue, cela porterait au chômage
les jeunes, qui sont la ressource essentielle de notre Vallée et de
la société en général. L'intention ferme donc est celle de créer
rapidement un groupe de travail, qui puisse ouvrir le champ à des
solutions possibles, ancrées sur l'éducation et les motivations des
jeunes et qui tiennent compte du développement extraordinaire et
atypique de notre société.
Presidente - La parola alla Consigliera Squarzino Secondina.
Squarzino (Arc-VA) - Vorrei riprendere alcune considerazioni
fatte dall'Assessore e aggiungere qualche osservazione.
Condivido innanzitutto il fatto che questo caso è chiuso, ma
rimane il problema di parlarne ancora. Vorrei aggiungere un motivo
per cui parlarne ancora: è stata la scuola, lo voglio sottolineare,
non gli uffici scolastici o i politici, a trovare una soluzione. In
questo caso credo proprio che vada un plauso al corpo docente e al
dirigente per la loro capacità di utilizzare al meglio le risorse
dell'autonomia. È stata trovata una soluzione che riguarda la
questione emersa in bassa Valle, ma la soluzione trovata non incide
in situazioni analoghe ad Aosta o dintorni. Mi permetta, Assessore,
di annotare in modo critico la sua osservazione, che per le scuole
di Aosta e dintorni vanno utilizzati modi diversi di applicazione
della legge. Sono un po' scettica su questo: se vi è una legge,
deve essere tale da prendere in esame le situazioni diverse, ma non
mi sembra corretto dire: "C'è una legge, ma io la applico in modo
diverso, e quindi discrezionale, a seconda se si tratta di Aosta o
dintorni". Chiusa parentesi rispetto a questa annotazione
critica.
Perché parlarne ancora e parlarne in Consiglio regionale? Perché
si tratta di una questione che si ripresenta ad ogni inizio di anno
scolastico, perché in questo caso è emersa in modo emblematico.
Tutti gli inizi di anno scolastico sorge il problema di conciliare
la scelta di mantenere il più possibile le sedi scolastiche
decentrate con la necessità di garantire un minimo di efficienza
nel rapporto costi-benefici, dando per scontato che la scuola sia
fedele alle esigenze del territorio. Tra l'altro, sappiamo che non
solo classi troppo piccole costano tanto, ma classi troppo piccole,
specie per alunni delle scuole superiori, diventano poco produttive
anche dal punto di vista didattico e culturale, nel senso che per
crescere culturalmente si ha bisogno di un confronto tra coetanei
che provengono da esperienze diverse e portano stimoli diversi.
Rispetto poi al parere critico dei sindacati, a cui ha fatto
cenno l'Assessore circa il progetto presentato, credo che
bisognerebbe precisare - forse l'Assessore non lo ha fatto per
accorciare i tempi della replica - che i sindacati erano contrari
non al progetto in sé - quale sindacato si dice contrario ad un
progetto innovativo? -, ma erano contrari alle modalità con cui si
volevano reperire i docenti. La proposta era: "Paghiamo
straordinari ai docenti che già adesso insegnano nelle scuole",
mentre i sindacati dicevano: "Attenzione, abbiamo per le stesse
materie di insegnamento altri docenti che sono in lista di attesa,
che vanno utilizzati" e quindi era un modo distorto di utilizzare
il personale docente. I sindacati hanno obiettato su questo
aspetto, non sul progetto in sé. Questa precisazione andava
fatta.
Credo poi che fosse interesse del sindacato, come dell'Assessore
e nostro, cercare soluzioni generali e non solo soluzioni a un caso
particolare. Qui è mancata una risposta politica e l'Assessore ha
cercato adesso di dare una risposta politica per il futuro. Mi
permetto di provare ad individuare anche nel periodo in cui questa
risposta politica legislativa sarà poi perfezionata e poi vediamo
perché è lungo l'itinerario… perché non
sarebbe possibile pensare a una specie di protocollo di intenti fra
Regione e Ministero, per giungere a definire in modo diverso i
numeri minimi necessari di alunni per formare le classi. Credo che
almeno provvisoriamente questa strada potrebbe essere percorsa; di
fatto, allora, indichiamo con chiarezza delle regole, che mi fanno
applicare in modo diverso i criteri con cui dire "sì" o "no"
all'apertura delle classi, però c'è un criterio chiaro.
Rispetto alla soluzione più a lungo termine che lei ha
individuato, si tratta di una soluzione "a lungo termine",
Assessore… non perché lei non voglia
portare avanti la cosa, non perché il gruppo di lavoro che lei
costituirà non sarà composto da persone competenti, capaci e
attive, ma perché il problema dell'IPR non si risolve solo
modificando la legge. Lei tenga conto che è in atto una riforma -
la "riforma Moratti" - che chiederà di ripensare anche agli
istituti superiori, i quali nella riforma in questione sono
dichiarati o licei o istituti tecnici, in cui sono compresi forse i
professionali. Non basta rifare la legge occorre rifarla tenendo
conto del contesto nazionale più ampio. Nel momento in cui vi sarà
- come temo - l'attuazione della "riforma Moratti" - la realtà
purtroppo è quella e non possiamo modificarla perché abbiamo dei
progetti diversi -, in quel momento, ad esempio, il Manzetti -
tanto per parlare di un istituto famoso, che ha una lunga storia -
dove sarà collocato? Nell'area tecnica o nell'area liceale? Gli
ITI, gli istituti tecnici industriali della bassa Valle, dove
saranno collocati: nell'area professionale, tecnica o liceale? Lei
capisce che non si può pensare di operare solo sul professionale,
dimenticandosi che vi è questo contesto che comunque ci interroga
sulla sorte degli istituti superiori che operano nell'ambito
tecnico.
Io apprezzo la sua volontà di intervenire nella situazione con
uno strumento legislativo, normativo per non lasciare alla
discrezionalità o all'ultimo momento le decisioni, ma questa
volontà politica deve farsi carico, se vuole essere efficace ed
efficiente, di tutta questa serie di problemi che il contesto oggi
ci pone, ivi compreso il problema del rapporto
scuola-lavoro-formazione professionale, che è ancora a parte ma che
non può tanto essere affrontato in modo indipendente. Mi permetto,
quindi, Assessore, di presentarle questi problemi in modo che lei,
nel momento in cui agirà, abbia anche la possibilità di intervenire
con successo per la scuola valdostana: non è interesse
dell'opposizione che l'Assessore agisca malamente, ma che la scuola
valdostana funzioni, e questo vorrei che fosse chiaro per
tutti!
La prego ancora di ripensare a una soluzione normativa,
provvisoria, che consenta di risolvere in tempi brevi il problema
del numero di alunni iscritti, perché non credo che questo progetto
più ampio possa essere concluso prima che si aprono le iscrizioni.
Buon lavoro, Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK