Consiglio Regionale della Valle d'Aosta - Oggetto del Consiglio n. 4344 del 24 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4344 del 24 marzo 1993 - Resoconto
OGGETTO N. 4344/IX Integrazione scolastica dei portatori di
handicap.
(Interpellanza).
Interpellanza Considerato che la legge 5 febbraio 1992, n.
104 - legge quadro per l'assistenza, l'integrazione sociale e i
diritti delle persone handicappate - assegna alle Regioni (articolo
39), precisi compiti di intervento sociale, educativo-formativo e
riabilitativo;
Richiamati, in particolare, gli articoli 12 e seguenti della
citata legge quadro concernenti il diritto all'educazione ed
all'istruzione e le modalità di attuazione dell'integrazione
scolastica delle persone disabili;
Sottolineato altresì, come il "Protocollo d'intesa",
sottoscritto il 14 settembre 1992 dagli assessorati della Pubblica
Istruzione e della Sanità ed Assistenza Sociale con i
rappresentanti dell'USL e dei comuni, è ben lungi dal soddisfare
non solo le attese dei disabili, ma anche le stesse disposizioni
della legge n. 104/92 che fanno chiaro riferimento a precisi
"Accordi di programma" e non a generici "Protocolli d'intesa";
Rilevata infine, la presa di posizione dell'A.N.M.I.C.
(Associazione nazionale mutilati invalidi civili) che, attraverso
il suo dipartimento regionale scuola-educazione, ha ripetutamente
evidenziato le innumerevoli incongruenze ed anomalie del
"Protocollo d'intesa" sopramenzionato;
i sottoscritti consiglieri regionali
Interpellano
la Giunta regionale per conoscere:
- entro quali tempi e secondo quali modalità la stessa intende
provvedere alle emanazione delle norme regionali applicative della
legge quadro 104/92;
- come e quando intende disporre la definizione e attuazione
degli "Accordi di programma" di cui agli articoli 13 e 14 della
legge di cui sopra;
- quando sarà avviata l'attività del Gruppo di lavoro per
l'integrazione dei portatori di handicap nelle Scuole di ogni
ordine e grado della Regione.
F.to: Trione - Limonet - Lanièce - Ricco - Chiofalo.
Presidente
Ha chiesto la parola il Consigliere
Trione.
Trione (DC)
L'interpellanza prende spunto dalla legge
5 febbraio 1992, n. 104, che è una legge quadro per l'assistenza e
i diritti delle persone handicappate. Questa legge assegnava tutta
una serie di com-petenze tese all'assistenza e all'integrazione
sociale degli stessi.
In particolare gli articoli che vanno dal 12 al 16 concernono i
diritti dei giovani che frequentano le nostre scuole.
Nel mese di settembre dello scorso anno, c'è stato da parte
degli assessorati alla Pubblica Istruzione e della Sanità ed
Assistenza Sociale, un protocollo d'intesa che affrontava sia
questo problema sia il tema di assistenza, ma la legge parla di
accordi di programma.
E dall'applicazione di questa legge io penso che ci si possa
aspettare qualcosa di più. La stessa associazione che si occupa di
invalidi, ha sottolineato questa esigenza e chiede un maggiore e
massiccio intervento.
Sappiamo anche che la Giunta ha deliberato, in qualche misura,
in questo senso.
Ci sono poi altre domande di cui aspetto la risposta.
Presidente
Ha chiesto la parola l'Assessore alla
Sanità ed Assistenza Sociale, Cout.
Cout (GV-PDS-SV)
Per quanto riguarda la legge 104,
si sta costituendo una commissione di studio che è composta da
funzionari regionali e da membri esperti per ciò che riguarda i
problemi dei portatori di handicap.
Per quanto invece riguarda l'applicazione della stessa legge,
l'Assessorato alla Sanità ed Assistenza Sociale, ha proceduto
all'integrazione della commissione medica di cui all'articolo 4,
che sarebbe quella che deve accertare l'handicap, con un operatore
sociale ed un medico specialista.
Ha inoltre proceduto alla nomina dei rappresentanti all'interno
del gruppo di lavoro, di cui all'articolo 15 relativo
all'integrazione scolastica, ed in terzo luogo ha provveduto alla
collaborazione con un altro servizio dell'Amministrazione
regionale, precisamente con l'agenzia di lavoro in riferimento agli
articoli 17 e 18 della legge, dove si parla di formazione
professionale.
Ha infine preparato un "progetto marginalità" finalizzato
all'inserimento lavorativo di categorie deboli fra cui portatori di
handicap attraverso varie fasi.
Il progetto è abbastanza ampio ed è stato illustrato in questi
giorni anche da parte dell'agenzia del lavoro, e prevede le
seguenti fasi:
- orientamento del soggetto disabile;
- una formazione speciale per i soggetti più gravi e integrata
per quelli meno gravi;
- un pre-inserimento con un accompagnamento anche
individualizzato da parte di operatori specializzati;
- un inserimento lavorativo.
Altro punto riguardante la legge 104 è quella dell'attuazione
dell'articolo 19 che concerne il collocamento obbligatorio, nella
parte in cui si rinvia all'accertamento delle capacità lavorative
da parte delle commissioni di cui all'articolo 4.
Queste sono sinteticamente le questioni affrontate e per il
momento sono state attuate da parte dell'Assessorato rispetto alla
legge 104. Si sta continuando a lavorare per attuare anche le altre
parti, per quello che sarà possibile.
Presidente
Ha chiesto la parola l'Assessore alla
Pubblica Istruzione, Faval.
Faval (UV)
Pour ce qui concerne la partie qui
intéresse directement l'école, je peux dire que le groupe de
travail pour l'intégration scolaire des élèves handicapés, prévu
par l'article 15 de la loi 104, a été régulièrement constitué et va
tenir sa réunion le 25.
Ce groupe aura la tâche de définir, compte tenu de la réalité
locale, les programmes, prévus par les articles 13 et 14 de la même
loi 104. J'avoue que, peut-être, il y a du retard; je prie le
Conseiller Trione de bien vouloir tenir compte des difficultés que
nous avons dans les bureaux de la Surintendance pour les questions
que le conseil connaît très bien.
Je crois pouvoir tout de même affirmer et ajouter que, dans ce
domaine, la Vallée d'Aoste a toujours été et est encore à
l'avant-garde. Je peux citer que le rapport entre élèves handicapés
et enseignants est le plus favorable existant en Italie.
Nous avons apporté, en Vallée d'Aoste, même les cours de
formation pour les enseignants. Donc, c'est un secteur que
l'Administration suit et soigne avec la plus grande attention.
Presidente
Ha chiesto la parola il Consigliere
Trione.
Trione (DC)
Ringrazio gli Assessori per le risposte.
In particolare la mia interpellanza era volta all'Assessore alla
Pubblica Istruzione e non aveva altri scopi che quello di sollevare
e mantenere vivo il problema; mi pare che a questo punto lo sia e
la stessa convocazione del Gruppo di lavoro credo ne sia un segno
evidente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK