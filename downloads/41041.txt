Consiglio Regionale della Valle d'Aosta - Oggetto del Consiglio n. 269 del 9 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 269 del 9 gennaio 2019 - Resoconto
OBJET N° 269/XV - Communications du Président du Conseil
régional.
Distort (Presidente)
- Alla presenza di 32 Consiglieri
diamo inizio alla seduta. Passiamo al punto n. 1 dell'ordine del
giorno.
Au nom de la Présidente du Conseil régional Emily Rini, je vous
lis les communications. Je vous informe que, à partir du 18
décembre 2018, les réunions suivantes ont eu lieu:
- Bureau de Présidence: 1;
- Conférence des Chefs de groupe: 1;
- III
e
Commission: 1;
- V
e
Commission: 1;
- Commission spéciale CVA S.p.A.: 2
Parlement Jeunesse du Québec. Du 26 au 30 décembre 2018 deux
jeunes valdôtains, Nicolò Alessi et Luca Distasi, ont participé à
la 69
e
Session du Parlement Jeunesse de Québec: la
simulation non partisane de travaux parlementaires convoquée à
l'Assemblée nationale québécoise.
Sentenza Corte costituzionale. Il 3 gennaio il Presidente della
Regione ha trasmesso al Consiglio la sentenza della Corte
costituzionale con la quale è stata dichiarata non fondata la
questione di illegittimità costituzionale dell'articolo 22 della
legge regionale n. 23/2017 (Disposizioni collegate alla legge di
stabilità regionale per il triennio 2018/2020) riguardante il
termine di efficacia delle graduatorie selettive bandite dall'USL
della Valle d'Aosta.
Décision de la Conférence des Chefs de groupe. La Conférence des
Chefs de groupe, réunie dans la journée de hier, a délibéré
d'anticiper la date de la première réunion du Conseil de février.
L'Assemblée se réunira mardi 5 et mercredi 6, au lieu des 6 et 7
février. La conférence a aussi décidé d'associer la discussion des
points 21 et 34 figurant à l'ordre du jour de cette séance.
Modifiche ai gruppi consiliari. Nella giornata di ieri, martedì
8 gennaio, i Consiglieri di Impegno Civico hanno cambiato il nome
del loro gruppo in "ADU VDA - Ambiente Diritti Uguaglianza Valle
d'Aosta".
Nella mattinata di oggi i Consiglieri Alberto Bertin e Chiara
Minelli hanno costituito un nuovo gruppo consiliare denominato
"Rete Civica - Alliance Citoyenne", di cui il Consigliere Bertin è
Capogruppo e la Consigliera Minelli Vice.
La Consigliera Pulz ha altresì comunicato di aver assunto le
funzioni di Capogruppo di ADU VDA.
Distort (Presidente)
- Ha chiesto la parola la
Consigliera Morelli, prego Consigliera.
Morelli (ALPE)
- Non pensavo di intervenire, però quanto
è successo ieri nella Commissione speciale CVA e soprattutto le
conseguenze mediatiche mi portano a intervenire oggi. Ieri durante
la Commissione CVA vi è stata quella che io definisco
un'incomprensione, che si sarebbe potuta risolvere all'interno
della commissione, ma che invece è diventata una notizia di stampa
tanto da meritare un'agenzia Ansa espressamente dedicata, in cui si
parla di ostacolo all'espressione di un Commissario della
commissione. Ora, io dissento assolutamente da questa visione,
perché quanto è avvenuto ieri in commissione è spiegabile molto
semplicemente. In seguito all'audizione dei vertici di CVA si è
aperto il dibattito e il Consigliere, il collega Mossa, ha chiesto
la parola e ha posto, anzi ha letto una serie di domande molto
circonstanziate, che sicuramente hanno richiesto un approfondimento
e anche consulenze specifiche, le quali sarebbero state sicuramente
utili al dibattito. Sennonché si è creato un dialogo a senso unico
praticamente - che ha in qualche modo ostacolato invece il
dibattito per gli altri Consiglieri -, che credo sia durato 45
minuti. Capite che, dopo un'audizione che è durata circa 2 ore-due
ore e mezzo, 45 minuti di dibattito a senso unico tra un
Consigliere e gli auditi, forse non è esattamente una prassi che
risponde al buon senso e al dibattito democratico. Il Presidente
Nogara, che non ha assolutamente bisogno della mia difesa perché sa
benissimo difendersi da solo, non è stato da ostacolo e a un certo,
giustamente, con buon senso ha interrotto il collega Mossa, perché
questo ha impedito il dibattito e il coinvolgimento degli altri
membri della commissione. Se ognuno di noi - e siamo in nove in
quella commissione - presentasse dieci domande scritte e
pretendesse di avere risposte puntuali, io credo che la commissione
finirebbe non prima di mezzanotte. Ritengo quindi che
l'interpretazione che è stata data dal Consigliere Mossa - e non
voglio strumentalizzare politicamente questo mio intervento - sia
semplicemente fuorviante e che sia nostro dovere invece dire che
non è andata così, che al contrario l'intento di quella commissione
è proprio di approfondire i temi e di dibattere sui temi in modo
costruttivo. In questo senso quindi io ho inteso sottolineare
questo atteggiamento, che in qualche modo non vorrei compromettesse
il buon esito e la discussione serena all'interno della
commissione. Credo che ci voglia molto buon senso da parte di tutti
e questo è un atteggiamento che richiede forse una cultura politica
che i corsi di formazione non danno sicuramente.
Presidente
- La parola per la replica al collega Mossa,
prego collega.
Mossa (M5S) -
In realtà, il mio intervento di ieri, che
purtroppo non mi si è lasciato terminare, voleva semplicemente
tastare se erano stati fatti i compitini a casa per preparare la
società a entrare nel mercato telematico azionario. Dalle risposte
che mi sono state date, questi compitini non sono stati fatti. La
società non è assolutamente pronta per entrare nel mercato
telematico azionario, perché mancano dei dati veramente
fondamentali che, diciamo, non sono stati fatti e durante la
discussione, semplicemente perché le mie domande probabilmente
hanno messo in difficoltà il consiglio di amministrazione, sono
state più volte interrotto. Questa commissione sta rischiando di
diventare una semplice formalità, un po' come l'audizione dei
portatori di interesse quando dovevamo approvare la legge di
bilancio. Probabilmente per i colleghi di maggioranza sarebbe bello
se tutti i Commissari durante l'audizione muovessero la testa tipo
i cagnolini e stessero zitti, oppure dicessero: "che bello, che
bravo, com'è bella questa quotazione in Borsa", purtroppo però non
è così. Stiamo cercando di valutare se questa è la scelta migliore
per la CVA e per la Valle d'Aosta e stiamo parlando di una società
in cui il capitale investito è di un miliardo e mezzo e, se per la
collega Morelli 45 minuti di intervento sono eccessivi, allora
probabilmente abbiamo una sensibilità diversa di trattare i beni
comuni dei cittadini valdostani. Grazie per l'attenzione.
Dalle ore 09:19 assume la presidenza la Presidente
Rini.
Rini (Presidente)
- Ha chiesto la parola il collega
Marquis.
Marquis (SA) -
Non era neanche mia intenzione
intervenire, ma credo che due parole su questo argomento vadano
dette, perché anch'io ho avuto modo di presenziare ai lavori della
commissione. Tra l'altro, una commissione che è stata istituita da
questo Consiglio per approfondire la tematica della CVA, alla quale
è stato dato un mandato ben preciso ai componenti che ne fanno
parte: quello di verificare qual è il migliore assetto societario
per far sì che questa società possa continuare a esercitare la sua
attività nel mercato e possa essere utile a garantire gli indirizzi
che l'azionista Regione fornisce. Ieri credo che - lo ha
sottolineato il collega Nogara durante l'audizione - ci sia stato
un forte imbarazzo da parte di tutti i componenti e di tutti i
presenti. Non credo proprio che lei sia riuscito a mettere in
difficoltà la
governance
, guardi, ha fatto sorridere un po'
tutti con le sue domande. Tra l'altro, dice che forse non hanno
fatto il compitino, ma forse è lei che si è fatto fare il compitino
perché è arrivato nella riunione con tutta una serie di domande e
la governance rispondeva, tirava fuori degli altri foglietti, li
leggeva. Io credo che, se ieri abbiamo secretato i verbali, abbiamo
solo fatto un favore a lei, non alla governance della CVA.
Io quindi ritengo che sia importante discutere nella
commissione, sia importante confrontarsi, ma questo nel rispetto
della presenza di tutti i partecipanti, perché tutti hanno diritto
di fare delle domande. Vede, la sua prima domanda a fronte
dell'obiettivo di questa riunione è stata: "avete tenuto conto che
sta cambiando il tempo in Valle d'Aosta e piove meno?" Non so quale
attinenza abbia questo con quale assetto dare alla società, credo
che ci vada serietà nell'affrontare le cose. Ritengo, come ha detto
la collega Morelli, che non siano i corsi di formazione che forse
possono risolvere questi problemi.
Io vorrei concludere questo breve intervento riprendendo le
parole di Papa Francesco, che ha pronunciato l'altro giorno
nell'udienza quando ha incontrato i diplomatici. Sostanzialmente ha
invitato i politici ad ascoltare la voce della gente per trovare
delle soluzioni concrete per fornire il bene alla comunità, senza
lasciarsi coinvolgere da approcci emotivi per cercare il consenso
di breve respiro, ma cercando di risolvere i problemi concreti.
Ecco, se noi facciamo proprie queste parole, credo che possiamo
rendere un servizio anche alla nostra comunità.
Président
- La parole au collègue Restano.
Restano (GM) -
Intervengo anch'io riguardo all'incontro
di ieri. Magari non sono proprio allineato con i miei colleghi, nel
senso che ritengo che ognuno di noi sia libero di porre i quesiti
che ritiene più opportuni, però - l'ho espresso già ieri a chi mi
stava accanto - non deve diventare un dibattito tra due persone,
soprattutto noi andiamo in commissione per audire, non deve essere
un confronto. Dall'altra parte vi è la necessità di "misurare" un
pochino i tempi delle commissioni. Se intende fare durare la
commissione un giorno e mezzo, bisogna saperlo per potersi
organizzare sul fatto di prepararsi le domande, in sei anni di
presenza in questo Consiglio ritengo di avere già visto situazioni
simili a questa. Non sono a suo favore collega Mossa, però
democraticamente, pure essendo critico, accetto e le chiedo magari
la prossima volta, se ritiene di portare e ha già predisposto un
certo numero di quesiti, di farlo presente alla presidenza della
commissione e ai colleghi, in maniera che anche le persone che
vengono audite possano prepararsi. Non ritengo invece corretta - e
utilizzo un termine improprio, non vorrei essere frainteso - una
sorta di inquisizione nei confronti dei tecnici che vengono auditi,
perché, a mio modesto parere - e io non ho delle competenze
specifiche -, era del tutto evidente l'intenzione, peraltro
legittima, di mettere un pochino in difficoltà i tecnici. Ritengo
invece che la commissione abbia un compito fondamentale per il
futuro della società: quello di acquisire degli strumenti a
disposizione dei Consiglieri per poi autonomamente formarsi il
libero convincimento circa la funzione futura di CVA. Bisognerebbe
quindi essere il più possibile obiettivi nel porre le domande.
Presidente
- Ha chiesto la parola la collega Minelli,
prego.
Minelli (RC-AC) -
Concordo in linea di massima con quanto
con quanto ha appena detto il Consigliere Restano. Io capisco
benissimo le richieste del collega Mossa perché, non conoscendo
molte cose, mi trovo probabilmente un po' nella stessa situazione
con la necessità di avere delle informazioni, però credo che possa
essere una buona modalità quella che è stata suggerita. Nel momento
in cui ci sono delle richieste puntuali, specifiche, legittime, e,
nel caso di ieri, direi abbondanti, forse converrebbe davvero
comunicarlo precedentemente per evitare il protrarsi dei tempi, che
effettivamente rischiano di portare la discussione davvero a non
potersi esaurire nello spazio di un pomeriggio. Immaginando che
questa situazione possa riproporsi, penso che per le future
audizioni della commissione, quando arrivano delle documentazioni
come quella di ieri, che richiedono un approfondimento, si potrebbe
chiedere preventivamente di fare avere le domande in modo da
ottimizzare i tempi. Capisco e condivido, d'altra parte, l'esigenza
di avere un'informazione puntuale, però effettivamente le modalità
vanno riviste in questo senso, perché altrimenti dobbiamo
preventivamente sapere che la commissione non durerà un pomeriggio
ma più tempo, e occorre informare soprattutto le persone che devono
essere audite, che devono saperlo.
Présidente
- Le collègue Farcoz a demandé la parole.
Farcoz (UV)
- Credo che, per correttezza istituzionale di
quest'aula e anche nei confronti della commissione, non le sia
stata tolta la parola ieri, però io non vorrei che questo
spiacevole inconveniente, questa incomprensione di una mezzora, di
40 minuti di commissione, andasse in qualche modo a far venire meno
le tre ore di audizioni interessanti, i vertici della CVA hanno
voluto dare tutte queste informazioni indispensabili per appunto
addivenire alla
mission
di questa commissione. Penso che il
lavoro si stia portando avanti con serietà, non vorrei che
spiacevoli inconvenienti e incomprensioni monopolizzassero
l'argomento politico, che è tutt'altro e si deve fare il bene della
società e della Valle d'Aosta.
Présidente
-
S'il n'y a pas d'autres Conseillers
qui souhaitent intervenir, on peut passer au point n° 2 de l'ordre
du jour... je m'excuse, le collègue Nogara a demandé la parole.
Nogara (UVP) -
A
questo punto ritengo sia
doveroso un mio intervento. Io sono rimasto stupito dalle
affermazioni del collega Mossa, soprattutto quando parlava di
ostacolare o censurare il suo intervento. Vorrei far presente che
il collega Mossa è il Commissario che ieri in commissione ha
parlato più di tutti gli altri Commissari e ha posto più domande di
tutti gli altri Commissari. A tutte le domande è stata data
risposta e alla dodicesima o tredicesima domanda, perché le ho
segnate, il Consigliere Mossa chiedeva di fare delle repliche e ho
dovuto spiegargli la differenza che c'è tra repliche e domande,
perché, quando mi chiedeva la replica, faceva un'altra domanda.
Ecco, questa è la situazione, ma io non voglio andare in polemica
su questo per carità! Io voglio solo dire una cosa: la mia
intenzione è quella di chiedere, nella prossima riunione della
Commissione speciale di CVA, a tutti i Commissari se sono d'accordo
a rendere pubblico quello che è stato detto in questa commissione,
tutta la parte discussa dal Consigliere Mossa. Non c'è niente di
sensibile in quello che ha detto, anzi, e per chi è al di fuori e
ha letto le notizie di ieri è interessante sapere che cosa ha detto
e per quanto tempo ha dette queste cose, perché, dalle
dichiarazioni di ieri, sembra che io non lo abbia lasciato parlare.
Ecco, visto che è tutto registrato e non ci sono problemi - penso -
a renderle pubbliche, è una richiesta che farò nella prossima
riunione della Commissione speciale proprio per un po' smascherare
la malafede di quanto è stato detto ieri nelle comunicazioni.
Presidente
- La parola al collega Vesan.
Vesan (M5S) -
Relativamente a questo ultimo intervento in
cui si discute della malafede, il nostro comunicato stampa parlava
esclusivamente di interruzioni da parte del Presidente in merito
all'intervento del Consigliere Mossa, non di censura e il fatto di
interrompere in continuazione uno che fa delle domande non aiuta il
dibattito. L'intervento del collega Mossa è stato sicuramente lungo
e articolato e gli argomenti presentati meritavano ulteriori
approfondimenti e controdiscussioni. Probabilmente il servizio che
il Presidente della commissione può fare a favore della commissione
è legato all'alternanza delle domande fra un Consigliere e l'altro
- e questo sicuramente sarebbe rientrato nei suoi compiti -, non
l'interruzione continua man mano che il collega Mossa faceva le sue
domande, ed è quello che è stato stigmatizzato dal nostro gruppo
consiliare. La discussione sulle tempistiche: noi siamo fortemente
contrari a qualunque tipo di contingentamento temporale degli
interventi, delle audizioni da parte delle commissioni, perché sono
importantissime ed è un
unicum
l'occasione con cui ci
confrontiamo; è vero, possiamo riconvocarli, però sarebbe
assolutamente uno spreco di tempo...
(interruzione di un Consigliere, fuori microfono)
... sì, ma è stato contestato al collega un intervento che è
durato 40 minuti, che probabilmente sono fin troppo pochi sul
confronto che ci deve essere in commissione...
(nuova interruzione di un Consigliere, fuori
microfono)
... o probabilmente c'è un deficit organizzativo...
Presidente
- Per cortesia, lasciate terminare il collega
Vesan sennò...
Vesan (M5S) -
... nella gestione della commissione per
cui l'alternanza delle domande può essere meglio equilibrata. Io
ero presente e a tutte le infinite domande del collega Mossa (12
domande) sono seguite, se non ricordo male, altre 4 domande e tutte
da parte dei Consiglieri dell'opposizione, perché i Consiglieri di
maggioranza erano, diciamo, sufficientemente edotti e non avevano
nessun dubbio su quello che era stato presentato...
(nuova interruzione di un Consigliere, fuori
microfono)
... va bene, non intendo ulteriormente approfondire l'argomento,
ma la commissione non è durata fino a mezzanotte. La commissione
durante il dibattito, oltre al tempo occupato dal Consigliere
Mossa, ha occupato veramente poco altro tempo; è vero che qualche
Consigliere si è alzato e se ne è andato, non ha seguito i lavori
fino alla fine ma non c'è stata una seduta notturna a causa
dell'intervento del Consigliere Mossa. Se qui stiamo discutendo su
come saranno da fare i successivi lavori, prima di tutto concordo
assolutamente sul fatto che nel dibattito ci sia un'alternanza
delle domande tra i vari commissari, ma non sul fatto che si dica a
un Commissario: "tu hai già parlato troppo, adesso basta!" Ecco,
questa cosa non ha significato e che i tempi di intervento di ogni
Commissario siano contingentati non ha di nuovo assolutamente
nessun significato.
Per quello che riguarda la pubblicità delle sedute, abbiamo
discusso lungamente anche ieri sul fatto di rendere o non rendere
pubbliche le sedute e avevamo concordato che la parte finalizzata
al riserbo era quella legata al... chiamiamolo segreto industriale
o alla politica imprenditoriale di CVA. Non è certo il fatto che
sia pubblicizzata solo una parte o solo l'altra parte in funzione
di quello che si vuol far vedere su quanto è stato discusso, così
non ha veramente significato. Se lei vuol far vedere solo
l'intervento del Consigliere Mossa e invece tener secretato tutto
il resto della parte, non è questo l'obiettivo del riserbo da parte
delle commissioni. Noi siamo favorevoli alla completa e integrale
sbobinatura e pubblicazione di tutto, se possibile dando a CVA la
possibilità di inserire nella sbobinatura degli
omissis
sulle parti che violano il loro segreto industriale, ma non
all'opportunità politica da parte della maggioranza o della
minoranza.
Presidente
- Non ci sono altre richieste di intervento.
Credo che su questa tematica, nel rispetto delle posizioni di
tutti, all'interno di ogni commissione, anche per il tramite del
presidente della commissione, si possano stabilire dei criteri,
che, da una parte, rendano efficienti i lavori della commissione
stessa e, dall'altra, consentano a ogni Consigliere di svolgere la
propria funzione e il proprio ruolo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK