Consiglio Regionale della Valle d'Aosta - Oggetto del Consiglio n. 1056 del 18 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1056 del 18 novembre 2021 - Resoconto
OGGETTO N. 1056/XVI - Approvazione di mozione: "Impegno a
convocare i membri di parte regionale della Commissione paritetica
per un aggiornamento relativo alla tempistica e alle priorità dei
temi da trattare".
Bertin (Presidente) -
Passiamo adesso alle mozioni. Punto
n. 36 dell'ordine del giorno. Per l'illustrazione della mozione si
è iscritto il consigliere Carrel, ne ha facoltà.
Carrel (PA) -
Come gruppo consiliare e come movimento, è
dall'inizio della legislatura che insistiamo sul tema della
Commissione Paritetica, chiedendo prima di nominarla e poi di
convocarla in Commissione per interloquire almeno con i tre membri
di nomina regionale, per comprendere quali sono le priorità, quali
sono i tempi di azione e come si pensa di affrontare determinati
temi; ne abbiamo comunque già parlato più e più volte in Consiglio
regionale e non credo sia giusto riaffrontare tutto l'iter che ci
ha portati poi alla nomina, verso fine giugno, dei tre membri
componenti della Commissione Paritetica di nomina regionale,
appunto.
Credo però che sia importante riprendere l'interpellanza del
consigliere Rollandin, sottoscritta anche da me, in cui si chiedeva
di convocare la Commissione paritetica in I Commissione, per
riprendere il dialogo e capire come si volevano affrontare i temi
che già il Presidente ci ha evidenziato, ma avevamo già evidenziato
più volte come gruppo consiliare: il tema legato all'idroelettrico
di cui abbiamo discusso anche ieri, il tema legato alla
comparazione dei Vigili del Fuoco, del Corpo Forestale, il tema dei
concorsi scolastici sui quali abbiamo già dibattuto a inizio
legislatura e tanti altri temi che possono essere portati
all'attenzione di questa Commissione.
Il Presidente allora ci aveva risposto che era favorevole a un
incontro in I Commissione ed aspettava, allora l'8 di luglio, la
nomina ufficiale della Commissione Paritetica e auspicava che nelle
prossime settimane, quando sarà formalizzata, poi verrà convocata
in I Commissione.
Questo non è avvenuto, per questo motivo abbiamo deciso di
richiedere questa convocazione con una mozione che speriamo abbia
il consenso di tutti, perché crediamo che è bene che la Commissione
si interfacci con il Governo regionale ma anche con la Commissione
competente, vista la delicatezza dei temi che dobbiamo affrontare,
uno su tutti quello che abbiamo già citato ieri con l'interpellanza
del collega Aggravi: l'idroelettrico, qual è il futuro
dell'idroelettrico, qual è il futuro in questo caso di CVA e quindi
tutte le scadenze che ben conosciamo e sulle quali abbiamo già
analizzato e abbiamo già portato all'attenzione del Consiglio più e
più volte.
Crediamo che sia veramente importante adesso arrivare a un
confronto diretto con i tre membri di nomina regionale, in modo da
poter portare anche noi, come Consiglieri, il nostro contributo per
capire meglio come vogliamo affrontare tutti i dossier che ho
citato e se ve ne sono altri e con quali tempi, perché questo
spetta anche a noi come Consiglieri: controllare ma anche proporre,
se utile, delle soluzioni ed il confronto credo che sia un atto,
oltre che dovuto, sicuramente utile a tutti.
Presidente -
Con l'illustrazione della mozione apriamo la
discussione generale. La discussione generale è aperta. Se qualcuno
intende prendere la parola, si prenoti. Non vedo richieste, chiudo
la discussione generale. Per la replica del Governo il presidente
Lavevaz, a cui passo la parola.
Lavevaz (UV) -
Io ribadisco quanto detto alla risposta
dell'interpellanza citata dal collega Carrel, quindi ritengo che
sia più che giusto, direi anche doveroso, che i membri di parte
regionale siano auditi dalla I Commissione, non sono io che
convoco, collega Rollandin, la I Commissione, quindi se la I
Commissione non ha ritenuto di convocare i membri di parte
regionale non può essere imputato al sottoscritto.
Io ribadisco quanto ho detto nella risposta all'interpellanza e
credo che l'impegnativa di questa mozione sia assolutamente
condivisibile, quindi sia votabile da tutti.
Presidente -
Altri intendono intervenire per
dichiarazione di voto? Il consigliere Restano ne ha facoltà.
Restano (GM) -
Sicuramente voterò a favore di questa
mozione. Capisco l'intenzione dei colleghi che hanno inteso portare
all'attenzione del Consiglio la loro istanza attraverso una
mozione, anche per rendere partecipe probabilmente tutto il
Consiglio, però do la mia disponibilità anche futura, come
Presidente della Commissione, a portare avanti le audizioni che la
Commissione riterrà opportune anche solo attraverso la richiesta in
sede di Commissione senza passare in Consiglio.
Credo che questa istanza abbia una valenza più politica che
pratica, quindi è corretto portarla all'attenzione del Consiglio,
dal punto di vista pratico, invece, è sufficiente una richiesta e
sarà accettata qualora i componenti della Commissione lo ritengano
opportuno.
Presidente -
Grazie, Consigliere. Possiamo mettere in
votazione? Mettiamo in votazione. La votazione è aperta. La
votazione è chiusa.
Presenti, votanti e favorevoli: 34
IL Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK