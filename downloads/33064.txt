Consiglio Regionale della Valle d'Aosta - Oggetto del Consiglio n. 1538 del 12 gennaio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1538 del 12 gennaio 2011 - Resoconto
OGGETTO N. 1538/XIII - Interrogazione: "Coinvolgimento dei
giovani valdostani nell'ambito dell'evento "Torino capitale europea
della gioventù 2010"".
Interrogazione
Richiamata la mozione discussa nell'adunanza consiliare del
24 marzo 2009 con la quale si chiedeva l'impegno del Governo
regionale a verificare la possibilità di una concreta
partecipazione della Regione nell'ambito di "Torino capitale
europea della gioventù 2010";
Ricordato il ritiro della mozione stessa in seguito
all'impegno assunto dall'Assessore alla sanità, salute e politiche
sociali a cogliere favorevolmente quella opportunità;
Richiamata inoltre l'interpellanza presentata nell'adunanza
consiliare del 27 gennaio 2010 con la quale si intendevano
conoscere le intenzioni ed i programmi in merito alla
partecipazione della Regione alla iniziativa sopra
richiamata;
Ricordato che in quella occasione l'Assessore regionale
Albert Lanièce rispose che: "Ad oggi si è formalmente in attesa di
un ulteriore contatto con il Comune di Torino...per la definizione
pratica e per stilare un calendario degli eventi...quindi azioni
concrete che la Regione potrà porre in essere nell'ambito della
calendarizzazione delle iniziative previste. Nello specifico si è
concordato di individuare azioni da porre sul territorio regionale
a supporto di quelle realizzate in Piemonte, si definiranno la
tipologia e la modalità di collaborazione fra la Regione e il
Comune di Torino e si programmeranno, con il coinvolgimento dei
giovani valdostani, Consulta regionale degli studenti, associazioni
e gruppi informali, iniziative da realizzare sul territorio
regionale"
i sottoscritti Consiglieri regionali
Interrogano
l'Assessore competente per conoscere:
1) quali sono state le aree, le tipologie e le modalità di
collaborazione fra la Regione autonoma Valle d'Aosta ed il Comune
di Torino nell'ambito di "Torino capitale europea della gioventù
2010";
2) quali iniziative e quali azioni sono state organizzate sul
territorio regionale a supporto di quelle realizzate in
Piemonte;
3) come è stato promosso e con quali risultati il
coinvolgimento dei giovani valdostani.
F.to: Rigo - Patrizia Morelli
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
La Regione Valle d'Aosta ha aderito al progetto "Torino capitale
dei giovani" con deliberazione della Giunta regionale n. 1597/2010
e, nell'arco dell'anno, il Direttore delle politiche sociali, in
qualità di rappresentante dell'Amministrazione regionale da me
delegato, ha partecipato all'unica riunione indetta con gli altri
partner istituzionali dell'iniziativa nell'ottobre scorso, mentre i
funzionari dell'ufficio competente hanno effettuato due incontri
tecnici con i delegati del Comune di Torino, in particolare con il
dr. Michele Covolan. Ricordo che prima di arrivare alla delibera di
luglio ci sono stati almeno quattro mesi di solleciti continui da
parte nostra al Comune di Torino senza avere una risposta, anzi
dall'inizio dello scorso anno. Il percorso ha evidenziato alcune
difficoltà non imputabili alla Regione Valle d'Aosta. Il progetto
PYOU LIFE 2010
ha visto drasticamente decurtate le risorse
economiche ammontanti complessivamente a soli 27.000 euro rispetto
ai 200.000 previsti, compromettendo quindi quantità e qualità delle
azioni attivabili. L'Amministrazione comunale di Torino, seppure
nella sua qualità di capofila dell'iniziativa, ha definito le
attività prioritarie lasciando scarso margine di contrattualità
agli altri partner.
Per quanto riguarda
"quali sono state le aree, le tipologie e
le modalità di collaborazione"
della nostra Regione con il
Comune di Torino, pur con le difficoltà sopra evidenziate, si è
agito nei seguenti ambiti: scambio di esperienze fra giovani
europei sui temi di carattere scientifico e culturale attraverso la
riserva di una quota a favore di giovani valdostani e dei
laboratori scientifici attivati in occasione del
Future
Festival
; partecipazione di gruppi valdostani a rassegne
musicali come
Pagella non solo rock
; inclusione delle
associazioni studentesche valdostane nel progetto
Thinking
Pot
, meeting delle associazioni universitarie europee; nelle
poche attività svolte nell'ambito di questo progetto è comunque
sempre comparso il logo della Regione Valle d'Aosta, come da
accordi sottoscritti.
"Quali iniziative e quali azioni sono state organizzate sul
territorio regionale a supporto di quelle realizzate in
Piemonte"
: sul territorio regionale si sottolinea in primo
luogo l'attenzione che si è posta nel bando per il 2010,
Giovani
in M.O.T.O.
, delibera n. 752/2010, nell'individuare tra le aree
tematiche a cui i giovani dovevano fare riferimento per i propri
progetti quella relativa a Valle d'Aosta ed Europa. Il bando
specifica che l'Amministrazione regionale ha aderito all'evento
"Torino capitale europea" dichiarando la propria disponibilità a
collaborare alla progettazione ed alla realizzazione
dell'iniziativa, tenuto conto che queste ultime abbracciano le
seguenti aree: eventi internazionali di discussione fra giovani,
eventi collegati alla creatività giovanile e dedicati a tutte le
arti performative, eventi culturali di musica, teatro e cinema. Si
è quindi proposto ai giovani di ipotizzare un'azione da realizzare
sul territorio regionale e nazionale nell'ambito dell'evento che
vede coinvolta la città di Torino. In quest'area si sono collocate
11 delle 41 idee totali presentate dai giovani e 6 progetti
approvati successivamente, con contenuti di tipo artistico (musica,
teatro, cinema). Dal momento che con gli altri partner, viste le
difficoltà economico-organizzative incontrate, si è deciso di
procrastinare oltre l'anno 2010 la collaborazione e
l'organizzazione di ulteriori eventi, si è stabilito di realizzare
nel nostro territorio - nell'ambito della collaborazione con
"Torino capitale" e con il partenariato della Cittadella dei
giovani - un doppio incontro pubblico, nel quale confrontare alcuni
cortometraggi realizzati da giovani valdostani e piemontesi sul
tema degli immigrati di seconda generazione.
Infine, dall'unico incontro effettuato a livello istituzionale è
maturata la convergenza fra il nostro Assessorato e la Provincia di
Torino sull'intenzione di organizzare un seminario di due giornate,
dedicate alle politiche giovanili nelle regioni di montagna, e si è
concordato di realizzarlo in Valle d'Aosta nel primo semestre 2011.
Tale seminario, oltre alla partecipazione della nostra Regione, del
Piemonte, del Veneto e del Trentino Alto Adige, realtà regionali
con cui sono già in atto esperienze di scambio e collaborazione,
vedrà il coinvolgimento di realtà della Francia e della Svizzera -
in particolare Albertville e Jura - con cui si è già in contatto
per altri progetti. L'obiettivo è quello di permettere un confronto
fra amministrazioni, funzionari e operatori di regioni in azioni
diverse, accomunate tutte da simili situazioni, vincoli e
difficoltà; oggetto del confronto, soprattutto per le realtà
italiane, sarà il ruolo delle regioni con un confronto partendo
dall'esperienza APQ che ciascuno ha fatto in questi tre anni e
dalle esperienze concrete che ciascuno ha sviluppato e il senso
dell'agire in realtà di montagna con i giovani.
"Come è stato promosso e con quali risultati il
coinvolgimento dei giovani valdostani"
: la partecipazione dei
giovani valdostani è stata promossa, come si evince da quanto già
detto, a vari livelli: dalla progettazione bando giovani e aree
tematiche specifiche, nel confronto con i giovani di altre realtà
regionali, scambio su cortometraggi e seminari. In particolare si
intende - in occasione del seminario sulle politiche giovanili
nelle regioni di montagna - valorizzare progetti già realizzati da
giovani valdostani, dando la possibilità di renderli noti ad un
livello nazionale ed internazionale. Grazie.
Président
- La parole au Conseiller Rigo.
Rigo (PD)
- Cercherò di non usare tutti i minuti, per
lasciare spazio anche alla collega Morelli, firmataria con me di
questa interrogazione.
Il primo sentimento è quello di delusione, lo stato d'animo con
cui ho ascoltato la relazione dell'Assessore Lanièce sulla
partecipazione alla manifestazione "Torino capitale europea della
gioventù". Sicuramente le ragioni illustrate, le difficoltà
incontrate sono vere. Poteva essere un'occasione - sinceramente lo
speravo -, un'opportunità per i nostri ragazzi, ma anche per i
nostri servizi, le strutture di eccellenza della nostra Regione;
poteva diventare una vetrina per la Valle d'Aosta, sulle sue
potenzialità nel campo turistico e culturale. Così non è stato,
peccato. Sono amareggiato, Assessore, anche perché la collega
Morelli ed io, con le due iniziative ricordate nelle premesse,
abbiamo cercato di stimolare la politica e gli assessorati
competenti; non ci siamo riusciti. Potevamo credo tutti, noi per
primi, fare di più? Certamente sì, a mio avviso; abbiamo perso
quindi un'occasione con le responsabilità e le difficoltà che ci ha
illustrato prima l'Assessore. Credo che, ancora una volta, non
siamo riusciti a rompere quell'isolamento dorato che ci condiziona
anche per colpa nostra, e le ragioni sono semplici: forse la nostra
pigrizia nel voler osare di più. Peccato, non averci provato con
convinzione!
Président
- La parole à la Conseillère Patrizia
Morelli.
Morelli (ALPE)
- Merci M. le Président. Evidemment je
m'associe au collègue Rigo pour ce qui est du regret de n'avoir pas
su exploiter cette occasion.
D'après ce que l'Assesseur vient de nous dire, les jeunes
valdôtains qui ont été impliqués dans le projet se limitent à
quelques groupes organisés, et donc à une grande minorité des
jeunes. Les jeunes valdôtains n'ont pas été informés, en effet,
j'ai fait une recherche sur Internet et il est vraiment difficile
de trouver l'implication de la Vallée d'Aoste dans tout ce qui a
été programmé pour cette année de "Turin capitale des jeunes". Vous
avez dit que dans le projet le logo de la Région a paru, on aurait
souhaité que le logo ait paru même dans le site officiel de l'année
de "Turin capitale". Donc ma conclusion est la même: c'est un peu
une occasion manquée, tout en nous rendant bien compte des
difficultés d'interlocution avec des réalités tellement plus
grandes que nous.
On prend acte toutefois que des initiatives sont encore au
programme, donc de ce point de vue nous souhaitons qu'il y aura une
promotion plus forte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK