Consiglio Regionale della Valle d'Aosta - Oggetto del Consiglio n. 2627 del 26 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2627 del 26 febbraio 1987 - Resoconto
OGGETTO N. 2627/VIII - SITUAZIONE E ATTIVITÀ DELL'UNITÀ
OPERATIVA DI ORTOPEDIA E TRAUMATOLOGIA DELL'OSPEDALE DI AOSTA.
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Mafrica:
INTERROGAZIONE CON RISPOSTA SCRITTA
RAMMENTATO che con lettera 8318/5 del 21 agosto 1986 l'Assessore
alla Sanità dà indicazioni al Presidente dell'U.S.L. della Valle
d'Aosta al fine di soprassedere alla realizzazione della
traumatologia di urgenza, unificando l'organico previsto per
quest'ultima con quello dell'Unità Operativa di ortopedia e
traumatologia;
RAMMENTATO altresì che, nel corso di un incontro tra la
Commissione Consiliare per la Sanità e l'attuale incaricato della
reggenza dell'Unità Operativa di ortopedia e traumatologia di
Aosta, l'Assessore regionale alla Sanità ha affermato che la
predetta unità non è in grado di effettuare interventi chirurgici
ortopedici sull'anca e sul ginocchio;
VISTA la deliberazione 5239 del 18.7.1986, con la quale la
Giunta regionale emana direttive per autorizzare l'Unità Sanitaria
Locale a stipulare convenzioni con case di cura private per
interventi chirurgici di ortopedia e traumatologia a favore di
assistiti residenti in Valle d'Aosta;
RICORDATO che con lettera 2873 del 18 settembre 1986 il
Presidente dell'U.S.L. comunicava ai responsabili "che sono stati
perfezionati gli atti amministrativi anche con la Casa di cura
PINNA PINTOR per cui, con decorrenza immediata, possono essere
avviati anche presso la suddetta clinica privata i casi
necessitanti di prestazioni chirurgiche di ortopedia e di
traumatologia";
RICORDATO altresì che con deliberazione 1478 del 27 ottobre
1986 il Comitato di Gestione ha deciso di proporre all'Assemblea
una convenzione con la Casa di cura SAN MICHELE di Albenga per
interventi chirurgici di ortopedia e traumatologia;
APPRESO altresì che in questi giorni sarebbe stata effettuata
una specie di gara di appalto per la fornitura di prestazioni
chirurgiche di ortopedia e traumatologia, coinvolgendo alcune
cliniche private tra le quali la CELLINI, la FORNACA e la PINNA
PINTOR;
il sottoscritto Consigliere regionale
INTERROGA
l'Assessore competente per conoscere:
1) le ragioni che hanno indotto la Regione a soprassedere alla
realizzazione della traumatologia di urgenza;
2) che ha le responsabilità della situazione venutasi a creare
nell'Unità Operativa di ortopedia e traumatologia che costringe a
ricorrere a prestazioni esterne per determinati interventi
chirurgici;
3) qual è la situazione rispetto alla procedura concorsuale per
il posto oggi vacante di Primario della predetta Unità Operativa
(si richiede copia di tutti i provvedimenti di Giunta e del
Comitato di gestione concernenti la fase concorsuale);
4)
quali provvedimenti saranno presi per ridare
all'Unità Operativa di ortopedia e traumatologia la capacità di
intervento necessaria in una realtà quale quella
valdostana;
5) quali convenzioni e con quali cliniche private sono state
stipulate a seguito della deliberazione di Giunta n. 5239 del
18.7.1986 (se ne richiede copia);
6) quale rapporto è stato stabilito con la clinica PINNA PINTOR
a partire dal 18 settembre 1986 (si richiede copia dei
provvedimenti relativi del Comitato di Gestione e
dell'Assemblea);
7) quali sono state le modalità della recente "gara" per la
fornitura di prestazioni ortopediche (si richiede copia di ogni
atto concernente tale gara, comprese le offerte da parte delle
cliniche partecipanti).
PRESIDENTE:
È stata data risposta con lettera n. 169 in
data 3 febbraio 1987.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK