Consiglio Regionale della Valle d'Aosta - Oggetto del Consiglio n. 2774 del 22 aprile 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2774 del 22 aprile 1987 - Resoconto
OGGETTO N. 2774/VIII - RUOLO DELLA REGIONE NELLA VERTENZA
SINDACALE CONCERNENTE GLI EX DIPENDENTI DELLO STABILIMENTO TESSILE
SIV DI ARNAD. (Interrogazione).
PRESIDENTE
: Do lettura dell'interrogazione presentata dai
Consiglieri Cout e Bajocco:
Interrogazione
Intorno alla metà di marzo gli ex
dipendenti dello
stabilimento tessile SIV di Arnad avevano ricevuto la lettera di
licenziamento in conseguenza della scadenza dei termini della Cassa
Integrazione Guadagni.
Al fine di evitare la perdita definitiva di ogni sostegno
finanziario a favore dei lavoratori, le organizzazioni sindacali
avevano chiesto un incontro con la direzione aziendale, alla
presenza della Signora Carminati, titolare del Gruppo, per
ottenere, anche con l'interessamento del Direttore dell'Ufficio
regionale del Lavoro, la proroga della Cassa Integrazione, in
armonia con il disegno di legge presentato dal Governo alla fine
dello scorso mese di gennaio.
L'incontro si è svolto sabato 28 marzo e non ha dato i frutti
sperati ed ha evidenziato come la soluzione non possa venire da una
decisione in sede locale e come sia invece indispensabile un
impegno del Ministro del Lavoro per l'accoglimento della richiesta
prospettata.
Ciò premesso i sottoscritti Consiglieri regionali
Interrogano
l'Assessore all'Industria, Commercio, Artigianato e Trasporti
per sapere:
1)
quale ruolo ha svolto e intende svolgere la
"Regione" nella vicenda SIV, rispetto ai licenziamenti in
atto;
2)
quali soluzioni sono allo studio o in programma per
dare una risposta definitiva alle aspettative dei lavoratori della
SIV, da anni senza lavoro.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Intervengo per dire che vi sono stati,
su questa vicenda, che presenta delle analogie con quella dello
stabilimento Montefibre di Châtillon, degli incontri all'Ufficio
del Lavoro e a Roma presso il Ministero del Lavoro; purtroppo,
nell'ultimo incontro, avvenuto a Roma, l'azienda non si è
presentata. Un nuovo incontro è previsto per questo venerdì presso
il Ministero del Lavoro, al quale parteciperò, e in quella sede
manterremo la stessa posizione che abbiamo assunto a proposito
della Montefibre: insistere sull'azienda, avvalendosi anche della
solidarietà del Ministero del Lavoro, perchè venga richiesta la
proroga della cassa integrazione e la sospensione della efficacia
delle procedure di licenziamento. Sarà nella prossima settimana che
potremo avere un risultato a questo proposito. L'atteggiamento
dell'azienda, sinora, è di tipo negativo, cioè ripete la posizione
già assunta dalla Montefibre.
Per quanto riguarda il secondo punto dell'interrogazione,
l'Amministrazione regionale ha fatto un notevole sforzo in quella
zona, per quanto concerne la sostituzione di industrie che hanno
cessato la loro attività; mi riferisco alla presenza in Arnad della
Balteadisk e recentemente alle convenzioni con la Fivitek, la Sar,
in precedenza con l'Italcontrol, quindi ad una serie di azioni per
creare nuova occupazione nella zona. L'Amministrazione regionale
sta inoltre sperimentando attività formativa a favore dei
cassaintegrati e dei disoccupati speciali, che tenda alla
riconversione delle professionalità prima impiegate per altri tipi
di lavorazione, tenendo conto che in questa attività formativa
l'intervento regionale dovrebbe essere analogo all'intervento a
favore dei lavori socialmente utili, oltre agli interventi previsti
dalla legge n. 4.
PRESIDENTE
: Ha chiesto di parlare il Consigliere Cout, ne
ha facoltà.
COUT (P.C.I.):
Dopo quanto ha dichiarato l'Assessore, da
parte nostra non vi può che esserci una duplice risposta. Dobbiamo
dichiararci soddisfatti degli elementi abbastanza precisi che
stanno ad indicare la situazione in cui ci si trova, tuttavia
riemerge ancora una volta il nostro malcontento per le situazioni
che si prospettano nella zona di Arnad. Nel caso specifico non è
che vogliamo farne una colpa all'Assessore, anzi già nella nostra
interpellanza avevamo detto che la soluzione non era possibile in
questo momento trovarla in loco, ma doveva essere trovata in altre
parti; per cui, l'interpellanza voleva anche servire a sollecitare
un intervento da parte della Regione, che d'altronde c'è stato. Il
nostro malcontento è per la situazione in cui ci si è venuti a
trovare nella zona e che è stato ancora una volta sottolineato
proprio questa mattina dalla questione degli operai della
forestale. È vero che nella zona sono state messe in piedi delle
attività, dalla Balteadisk alla Fivitex, però non dimentichiamo che
la questione degli ex cassaintegrati SIV si pone proprio perchè la
stessa Balteadisk non ha assunto questa mano d'opera, che era
personale della ex SIV, di cui la Baltea-disk ha praticamente preso
il posto nello stabilimento.
Forse non si è ancora riusciti, e lo sforzo in questa direzione
va fatto, a trovare un'occupazione sicura nella zona, occupazione
che viene messa in dubbio dalle stesse posizioni che sono state
assunte rispetto ai forestali. Quest'occupazione sicura deve essere
collegata a quella che sarà l'attività formativa per alcune
persone, perchè sarebbe inutile parlare di attività formativa per
alcune persone se poi queste non riusciranno ad avere uno sbocco;
questa attività formativa non sarebbe, ancora una volta, che un
tampone che viene messo ad una situazione difficile da raggiungere.
Secondo noi il problema è quello di trovare delle soluzioni sicure,
che, in questo momento, purtroppo, non ci sono ancora.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK