Consiglio Regionale della Valle d'Aosta - Oggetto del Consiglio n. 2330 del 7 dicembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2330 del 7 dicembre 2006 - Resoconto
OGGETTO N. 2330/XII - Disegno di legge: "Bilancio di
previsione della Regione autonoma Valle d'Aosta per l'anno
finanziario 2007 e per il triennio 2007/2009".
Articolo 1
(Bilancio annuale)
1. È approvato lo stato di previsione dell'entrata e della
spesa del bilancio della Regione per l'anno finanziario 2007,
allegato alla presente legge, in euro 2.295.000.000 per la
competenza e in euro 2.416.000.000 per la cassa (Allegato
A).
Articolo 2
(Bilancio pluriennale)
1. È approvato lo stato di previsione dell'entrata e della
spesa del bilancio pluriennale della Regione per il triennio
2007/2009, allegato alla presente legge, nell'importo complessivo
di competenza di euro 2.295.000.000 per l'anno 2007, di euro
2.321.000.000 per l'anno 2008 e di euro 2.331.000.000 per l'anno
2009 (Allegato B).
Articolo 3
(Autorizzazioni di spesa determinate dalla legge di
bilancio)
1. Le autorizzazioni di spesa per gli anni finanziari 2007,
2008 e 2009 previste da leggi statali o regionali attualmente in
vigore sono determinate dalla presente legge, ai sensi degli
articoli 15, comma 1, e 17, comma 1, della legge regionale 27
dicembre 1989, n. 90 (Norme in materia di bilancio e di contabilità
generale della Regione Autonoma Valle d'Aosta), negli importi
indicati in corrispondenza di ciascun capitolo dello stato di
previsione della spesa (Allegati A e B).
Articolo 4
(Ripartizione tra diversi settori di destinazione degli
interventi finanziari per il recupero del patrimonio storico e
architettonico del borgo di Bard)
1. Ai sensi dell'articolo 2, comma 1, della legge regionale
1° dicembre 1992, n. 68 (Interventi finanziari per il recupero del
patrimonio storico-architettonico del borgo di Bard),
l'autorizzazione di spesa di annui euro 250.000 per ciascuno degli
anni finanziari 2007, 2008 e 2009, prevista nel capitolo 65945
dello stato di previsione della spesa (Allegati A e B), è così
ripartita:
a) acquisizione da parte del Comune di immobili:
1) anno 2007 euro 25.000;
2) anno 2008 euro 25.000;
3) anno 2009 euro 25.000;
b) concorso nelle spese di restauro e recupero di
immobili:
1) anno 2007 euro 200.000;
2) anno 2008 euro 200.000;
3) anno 2009 euro 200.000;
c) interventi pilota su immobili di proprietà privata e
pubblica:
1) anno 2007 euro 25.000;
2) anno 2008 euro 25.000;
3) anno 2009 euro 25.000.
Articolo 5
(Erogazione al Consiglio regionale)
1. I fondi iscritti ai capitoli 20000 e 20005 dello stato di
previsione della spesa (Allegato A) sono messi a disposizione del
Consiglio regionale mediante mandati di pagamento da commutarsi in
quietanza di versamento nel conto aperto presso l'istituto bancario
gestore del servizio di tesoreria del Consiglio regionale
stesso.
2. I fondi per il programma annuale di attività della
Consulta regionale per la condizione femminile, di cui alla legge
regionale 23 giugno 1983, n. 65 (Istituzione della consulta
regionale per la condizione femminile), sono periodicamente
trasferiti al Consiglio regionale su richiesta della sua
Presidenza, in relazione alla realizzazione dell'attività stessa
(Cap. 20050).
Articolo 6
(Variazioni concernenti autorizzazioni di spesa relative a
leggi regionali entrate in vigore dopo la presentazione al
Consiglio regionale del bilancio)
1. Ai sensi dell'articolo 42, comma 4, della l.r. 90/1989, la
Giunta regionale, su proposta dell'Assessore competente in materia
di bilancio, è autorizzata ad apportare variazioni al bilancio di
previsione per l'anno finanziario 2007 e a quello pluriennale per
il triennio 2007/2009 per l'iscrizione, in capitoli istituiti o da
istituire, di nuove o maggiori spese a carattere continuativo
disposte da leggi regionali entrate in vigore dopo la presentazione
al Consiglio regionale dei bilanci medesimi, la cui copertura
finanziaria sia assicurata da fondi iscritti nei bilanci
stessi.
Articolo 7
(Accensione di prestiti)
1. Per il finanziamento di spese di investimento, per l'anno
finanziario 2007, la Giunta regionale è autorizzata a contrarre uno
o più prestiti, a medio o lungo termine, con le modalità ritenute
più opportune, per un ammontare massimo di euro 190.324.600 ad un
tasso non superiore al tasso IRS a dieci anni, aumentato di 1,5
punti percentuali, per un periodo di ammortamento non superiore a
quindici anni (Cap. 11150).
2. L'onere derivante dall'applicazione del comma 1, previsto
in complessivi euro 9.550.000 per l'anno 2007, euro 19.001.000 per
l'anno 2008 ed euro 19.100.000 per l'anno 2009, trova copertura
nell'obiettivo programmatico 3.2. (Altri oneri non ripartibili), ai
capitoli 69300 (Quota interessi per ammortamento di mutui e
prestiti da contrarre) e 69320 (Quota capitale per ammortamento di
mutui e prestiti da contrarre) dello stato di previsione della
spesa (Allegati A e B) del bilancio per l'anno finanziario 2007 e
di quello pluriennale per il triennio 2007/2009 e ai corrispondenti
capitoli dei bilanci successivi.
Articolo 8
(Allegati al bilancio annuale)
1. Sono approvati i seguenti allegati al bilancio di
previsione per l'anno finanziario 2007:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4a): Entrate derivanti da assegnazioni dello
Stato effettuate in base all'articolo 9 della legge 16 maggio 1970,
n. 281 (Provvedimenti finanziari per l'attuazione delle Regioni a
statuto ordinario);
e) Allegato n. 4b): Spese finanziate con fondi provenienti da
assegnazioni dello Stato in base all'articolo 9 della legge 16
maggio 1970, n. 281 (Provvedimenti finanziari per l'attuazione
delle Regioni a statuto ordinario);
f) Allegato n. 5a): Stanziamenti di competenza relativi a
spese correnti;
g) Allegato n. 5b): Stanziamenti di competenza relativi a
spese di investimento;
h) Allegato n. 6: Classificazione funzionale (sezioni) ed
economica (categorie) delle spese regionali;
i) Allegato n. 7: Elenco delle spese obbligatorie;
j) Allegato n. 8: Elenco delle spese per le quali è concessa
la facoltà di prelevamento dal fondo di riserva per le spese
impreviste;
k) Allegato n. 9: Garanzie fideiussorie concesse a norma
della legge regionale 1° aprile 1975, n. 7 (Finanziamento degli
eventuali oneri derivanti al bilancio della Regione delle garanzie
concesse con leggi regionali);
l) Allegato n. 10: Dimostrazione del saldo finanziario
presunto.
Articolo 9
(Allegati al bilancio pluriennale)
1. Sono approvati i seguenti allegati al bilancio pluriennale
per il triennio 2007/2009:
a) Allegato n. 1: Elenco dei provvedimenti legislativi che si
intendono finanziare con i fondi globali;
b) Allegato n. 2: Quadro di classificazione della spesa
regionale;
c) Allegato n. 3: Quadro generale riassuntivo;
d) Allegato n. 4: Elenco delle spese obbligatorie.
Articolo 10
(Entrata in vigore)
1. La presente legge sarà pubblicata nel Bollettino ufficiale
della Regione ed entrerà in vigore il 1° gennaio 2007.
Presidente
- All'articolo 1 vi è l'emendamento del
Consigliere Sandri, gli emendamenti da 1 a 8 del gruppo
"Arcobaleno" e l'emendamento n. 1 della II Commissione; sono
emendamenti che vanno a modificare anche l'allegato.
La parola alla Consigliera Squarzino Secondina.
Squarzino (Arc-VA)
- Abbiamo presentato 8 emendamenti, di
questi ritiriamo i nn. 1, 2, 5, 6, 7 e 8, manteniamo solo il 3 e 4,
che sono collegati, perché ci sembra un tema importante, su cui non
siamo intervenuti in sede di analisi del bilancio perché avevamo un
emendamento e volevamo sottolinearlo fortemente: si tratta delle
risorse previste al capitolo riguardante gli interventi regionali
di cooperazione e solidarietà con i Paesi in via di sviluppo.
Abbiamo fatto un piccolo calcolo e su questo capitolo sono
impegnate lo 0,02% delle risorse del bilancio, o 0,2 per mille,
quindi un niente. Dal punto di vista tecnico, nulla osta
all'accettazione di questo emendamento perché gli uffici hanno
detto che era tecnicamente accettabile. Riteniamo che non si tratta
solo di parlare di pace, ma è qualcosa di più grande... quando qui
si parla di immigrati, bisogna non farli venire... credo che queste
risorse sono finalizzate in quel senso. Ritenevamo importante
sottolineare questo aspetto, perché anche una Regione si
caratterizzi da scelte politiche in tale settore.
Presidente
- Gli emendamenti nn. 1, 2, 5, 6, 7, 8 del
gruppo "Arcobaleno" sono ritirati; ne do rispettivamente lettura
per il verbale:
Emendamento
Il capitolo 21635 è rinominato:
"Spese per iniziative divulgative e didattiche presso le
istituzioni scolastiche della Regione sull'Autonomia e la
Liberazione"
L'autorizzazione di spesa per tale capitolo è determinata,
per il triennio 2007/2009, in complessivi euro 60.000 di cui annui
euro 20.000.
Emendamento
L'autorizzazione di spesa per il capitolo 21648 (Spese per la
valorizzazione dell'autonomia e per la realizzazione dei segni
distintivi della Regione) è determinata, per il triennio 2007/2009,
in complessivi euro 480.000 di cui annui euro 160.000.
Emendamento
L'autorizzazione di spesa per il capitolo 28520 (Contributo
per concorso al finanziamento dell'attività della fondazione
"Centro studi storico-letterari Natalino Sapegno", con sede a
Morgex) è aumentata, per il triennio 2007/2009, di complessivi euro
60.000, di cui annui euro 20.000.
A tal fine nel triennio 2007-2009 è portato in diminuzione il
capitolo di spesa 21820 per pari importo.
Emendamento
L'autorizzazione di spesa per il capitolo 55140
(Trasferimenti alle istituzioni scolastiche regionali delle
dotazioni ordinarie e perequative) è aumentata, per il triennio
2007/2009, di complessivi euro 1.500.000, di cui annui euro
500.000.
A tal fine nel triennio 2007-2009 è portato in diminuzione il
capitolo di spesa 21836 per pari importo.
Emendamento
L'autorizzazione di spesa per il capitolo 57340 (Contributo
annuo per il funzionamento dell'Istituto Storico della Resistenza
in Valle d'Aosta) è aumentata, per il triennio 2007/2009, di
complessivi euro 60.000, di cui annui euro 20.000.
A tal fine nel triennio 2007-2009 è portato in diminuzione il
capitolo di spesa 21648 per pari importo.
Emendamento
L'autorizzazione di spesa per il capitolo 57491 (Contributi
per lo svolgimento dell'attività teatrale) è aumentata, per il
triennio 2007/2009, di complessivi euro 600.000, di cui annui euro
200.000.
A tal fine nel triennio 2007-2009 è portato in diminuzione il
capitolo di spesa 22630 per pari importo.
Collega Sandri, lei ritira l'emendamento? Grazie. È ritirato
l'emendamento presentato dal collega Sandri, che recita:
Emendamento
I seguenti fondi globali previsti dall'allegato n. 1 sono
così modificati:
1) il capitolo 69020 è diminuito di 500.000 euro per tutti
gli anni del triennio 2007/2009;
2) il capitolo 69000 è aumentato di 500.000 euro per tutti
gli anni del triennio 2007/2009;.
Tali somme sono indirizzate alla riduzione degli stanziamenti
per il provvedimento legislativo in materia di elettrodotti ed
all'aumento dei finanziamenti per il provvedimento legislativo in
materia di contributi per la rottamazione di autovetture ed
motoveicoli.
Pongo in votazione gli emendamenti nn. 3 e 4 del gruppo
"Arcobaleno", che rispettivamente recitano:
Emendamento
L'autorizzazione di spesa per il capitolo 22560 (Interventi
regionali di cooperazione e solidarietà con i Paesi in via di
sviluppo) è determinata, per il triennio 2007/2009, in complessivi
euro 1.500.000, di cui annui euro 500.000.
Emendamento
L'autorizzazione di spesa per il capitolo 21450 (Spese per la
comunicazione istituzionale) è determinata, per l'anno 2007, 2008,
2009, rispettivamente in 788.700, 790.500 e 775.500 euro.
Consiglieri presenti: 31
Votanti: 27
Favorevoli: 5
Contrari: 22
Astenuti: 4 (Frassy, Lattanzi, Tibaldi, Viérin Adriana)
Il Consiglio non approva.
Presidente
- Pongo in votazione l'emendamento n. 1 della
II Commissione, che recita:
Emendamento
L'allegato n. 1 "Elenco dei provvedimenti legislativi che si
intendono finanziare con i fondi globali" all'allegato A di cui
all'articolo 1 è sostituito dal seguente:
Allegato n. 1
(Omissis)
Consiglieri presenti: 30
Votanti e favorevoli: 22
Astenuti: 8 (Bortot, Fiou, Fontana Carmela, Frassy, Lattanzi,
Squarzino Secondina, Tibaldi, Venturella)
Il Consiglio approva.
Presidente
- Pongo in votazione l'articolo 1, con la
votazione dell'articolo 1 si approva anche l'allegato A, cioè il
bilancio della Regione per l'anno finanziario 2007, come emendato
dall'emendamento che abbiamo appena approvato:
Consiglieri presenti: 32
Votanti: 29
Favorevoli: 23
Contrari: 6
Astenuti: 3 (Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 2, ricordo che
con la votazione dell'articolo 2 si vota il bilancio triennale,
cioè l'allegato B:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 3:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 4:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 5:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 6:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 7:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 8:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 9:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- Pongo in votazione l'articolo 10:
Consiglieri presenti: 32
Votanti: 28
Favorevoli: 22
Contrari: 6
Astenuti: 4 (Ferraris, Fiou, Fontana Carmela, Sandri)
Il Consiglio approva.
Presidente
- La parola all'Assessore al bilancio,
finanze, programmazione e partecipazioni regionali, Marguerettaz,
per dichiarazione di voto.
Marguerettaz (UV)
- Una dichiarazione di voto essenziale
solo per ringraziare tutti coloro che hanno preso parte a questo
documento così importante: la II Commissione e il suo Presidente,
tutte le strutture dell'Assessorato, i Dirigenti (dal Coordinatore
ai Direttori). Faccio un ringraziamento particolare alla dott.ssa
Bertin che approva l'ultimo bilancio perché andrà in pensione con
la fine dell'anno, sappiamo che perdiamo una risorsa preziosa, ma
ho investito molto nella struttura e vi sono dei nuovi e giovani
dirigenti che ci assisteranno. Ringrazio tutti i Consiglieri perché
tutti, anche con idee che non condivido, hanno contribuito a questo
importante documento.
Con l'allocazione di 1.520.000.000 credo vi sia la possibilità
di dare un impulso a questa Valle d'Aosta e con tali risorse spero
si possa invertire una tendenza alla stagnazione che ci ha
investito e soprattutto con una passione e un entusiasmo diverso
rispetto a quello che abbiamo visto ultimamente, perché "piangersi
addosso" non serve a niente.
Presidente
- Pongo in votazione il disegno di legge nel
suo complesso:
Consiglieri presenti: 31
Votanti: 27
Favorevoli: 22
Contrari: 5
Astenuti: 4 (Ferraris, Fiou, Fontana Carmela, Sandri)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK