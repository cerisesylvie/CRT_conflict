Consiglio Regionale della Valle d'Aosta - Oggetto del Consiglio n. 658 del 27 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 658 del 27 giugno 1984 - Resoconto
OGGETTO N. 658/VIII - VERIFICHE LEGISLATIVE E QUANTITATIVE
PER IL RILASCIO DI AUTORIZZAZIONI AI PORTATORI DI HANDICAPS A
VIAGGIARE GRATUITAMENTE SUI MEZZI DI TRASPORTO PUBBLICO DELLA
REGIONE (Interrogazione).
PRESIDENTE:
Do lettura dell'interrogazione presentata dai
Consiglieri Bajocco e Mafrica:
INTERROGAZIONE
Nel corso della risposta ad una interpellanza del Gruppo
comunista, discussa nell'adunanza del 30 maggio ultimo scorso,
l'Assessore regionale all'Industria, Commercio, Artigianato e
Trasporti aveva affermato che erano in corso alcune verifiche
legislative e quantitative, resesi necessarie prima di passare
all'applicazione della legge regionale n. 64 del 1983, che prevede
il viaggio gratuito sulle autolinee regionali per i portatori di
handicaps.
I sottoscritti Consiglieri regionali
INTERROGANO
l'Assessore regionale competente per sapere:
se le summenzionate verifiche sono state concluse;
quando i tesserini per il viaggio gratuito sulle linee
regionali saranno consegnati ai grandi invalidi e alle altre
categorie interessate.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P.-U.V.P.):
Si tratta del problema
relativo al viaggio gratuito sulle autolinee per i portatori di
handicaps. Le verifiche non sono state ancora ultimate, ma posso
assicurare che stanno andando avanti.
Per quanto riguarda la seconda domanda, cioè quando i tesserini
per il viaggio gratuiti saranno consegnati, rispondo che abbiamo
già fatto due riunioni, una il 18 e l'altra il 25 di giugno, con le
varie società di trasporto e con gli esperti, consultandoci
ulteriormente per conoscere le esperienze delle altre regioni
italiane in questa direzione. Nessuna regione ha una proposta come
la nostra. C'è in discussione inoltre il problema degli
accompagnatori. Noi siamo orientati verso la concessione di questi
tesserini, che saranno plastificati per garantirne la
conservazione, a cui però deve essere aggiunto il biglietto che di
volta in volta dovrà essere staccato per garantirne la corretta
utilizzazione.
Questa è la direzione in cui andiamo e mi auguro che entro
qualche mese sia possibile completare l'operazione per poter dare
serietà di applicazione ad una norma che rischia, se non
correttamente impostata, di prestarsi ad abusi.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Con questa sono già tre le
interpellanze o interrogazioni presentate su questo problema. Noi
presenteremo una interrogazione per ogni adunanza del Consiglio,
perchè ritengo che il problema debba essere risolto. Non penso che
sia necessario tutto questo tempo per fare delle verifiche. Se
l'ufficio funziona i problemi vengono risolti, se l'ufficio non
funziona la responsabilità è anche dell'Assessore, che forse non da
la priorità ai problemi sociali che interessano molte persone nella
nostra Regione.
Io invito ancora l'Assessore a fare uno sforzo ulteriore per
mantenere quello che ha appena promesso e cioè che entro tre mesi
al massimo il servizio entri in funzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK