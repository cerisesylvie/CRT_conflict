Consiglio Regionale della Valle d'Aosta - Oggetto del Consiglio n. 2533 del 20 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula
Oggetto del Consiglio n. 2533 del 20 marzo 2002 - Resoconto
OGGETTO N. 2533/XI Invito ai Parlamentari della Valle
d’Aosta a votare gli emendamenti predisposti a
sostegno della "Campagna in difesa della legge statale 185/90".
(Approvazione di mozione)
Mozione Preso atto che il Parlamento italiano sta discutendo
il disegno di legge d’iniziativa governativa n. 1927
per la ratifica ed esecuzione dell’accordo quadro
relativo alle misure per facilitare la ristrutturazione e le
attività per la difesa europea, ratificato
dall’Italia;
Visto che tale disegno di legge modifica in modo peggiorativo la
legge n. 185/90 sulla trasparenza e il controllo del commercio di
armi, legge che ha fatto del nostro Paese uno dei più avanzati al
mondo per aver provveduto a regolare il commercio delle armi nel
rispetto dei diritti umani, della promozione della pace e della
trasparenza;
Preso atto che da parte di molte associazioni, tra le quali
Amnesty International, Emergency, Medici senza frontiere, Acli, Pax
Christi, è stata avviata una campagna di sensibilizzazione nei
confronti dei parlamentari perché siano preparati e votati
emendamenti che consentano:
- di modificare la legge 185/90 solo per le parti strettamente
necessarie al rispetto dell’accordo ratificato
dall’Italia;
- di mantenere i meccanismi di trasparenza introdotti dalla
legge 185/90, che permettono di ricostruire la catena dei commerci,
dalle industrie ai paesi destinatari, passando per gli istituti di
credito;
- di mantenere le norme che impediscono di vendere armi a
nazioni che violano i diritti umani e che sono coinvolte in
conflitti armati.
Ritenuto opportuno appoggiare tali richieste.
il Consiglio regionale
Impegna
i Parlamentari valdostani a sostenere e a votare gli emendamenti
predisposti dalle associazioni che sostengono la "Campagna in
difesa della legge 185/90".
F.to: Squarzino Secondina - Beneforti - Curtaz
Président
La parole à la Conseillère Squarzino
Secondina.
Squarzino (PVA-cU)
Nella seduta scorsa abbiamo accettato
l’invito a ritirare questa mozione in quanto
sembrava che fosse utile avere da parte dei colleghi del Consiglio
ulteriori informazioni. In questi quindici giorni la questione che
abbiamo posto non è stata risolta, anzi si sono al limite
moltiplicati gli appelli per rivedere la proposta di legge
governativa così come è stata presentata.
Ricordo l’ultimo appello recente dello stesso
Cardinal Ruini che nella relazione introduttiva al Consiglio
permanente della CEI dell’11 marzo scorso dice
testualmente:
"È importante fare attenzione a che la ratifica da
parte del Parlamento italiano dell’accordo quadro
per la ristrutturazione dell'industria europea di difesa non
comporti l’attenuarsi dei controlli sul commercio
delle armi"
. Già la volta scorsa avevo ricordato come esista
ormai un accordo a cui l’Italia ha aderito con
Francia, Germania, Regno Unito per istituire un'organizzazione a
livello europeo che ha l’obiettivo di pervenire ad
una comune politica in tema di approvvigionamenti degli armamenti.
È una organizzazione che ha un chiaro motivo economico.
Ora l’Italia è chiamata a ratificare questa
convenzione, ma quello che si chiede è che, nel momento in cui
l’Italia firma questa convenzione, chieda anche che
vengano mantenute le caratteristiche positive della legge n.
185/1990 che attualmente permette un controllo efficace del
Parlamento sul commercio delle armi, permette il divieto di
commerciare con i paesi in guerra che non rispettano i diritti
umani e che non offrono sufficienti garanzie sulla capacità di
prevenire le triangolazioni.
Quello che viene chiesto è di non peggiorare la situazione della
nostra legge italiana, ma piuttosto di chiedere agli altri Stati
europei di adottare criteri rigorosi nello scambio e nel controllo
degli armamenti nell'ottica di una stabilità internazionale del
rispetto dei diritti umani. Questo tipo di meccanismo è già
avvenuto quando è stato ratificato il Trattato di Ottawa sul bando
delle mine antiuomo, trattato che è stato recepito in base alla
legge italiana molto più restrittiva di quanto non fosse previsto
nel primitivo trattato. Si chiede pertanto che sia mantenuto il
controllo parlamentare e il controllo della società civile e che il
Governo renda conto delle autorizzazioni all’export
di armi che concede. Questi principi li abbiamo riassunti nella
nostra mozione e crediamo che abbia senso rivolgersi ai
Parlamentari valdostani affinché sostengano gli emendamenti che
verranno proposti in Senato al fine di recepire le indicazioni
della "Campagna in difesa della legge n. 185/1990".
In questi quindici giorni le forze politiche hanno preso
contatto con i rispettivi parlamentari e, accogliendo
l’invito del collega Cottino, la sottoscritta ha
presentato, insieme al collega Cottino, un emendamento che modifica
la parte impegnativa della mozione che diventa non più un impegno,
ma un invito ai Parlamentari valdostani a sostenere tutte quelle
proposte che via via saranno fatte e che cercheranno di recepire i
principi e le richieste che la "Campagna in difesa della legge n.
185/1990" porta avanti.
Président
La discussion est ouverte. Y a-t-il
quelqu’un qui demande la parole? A défaut, je
soumets au vote la motion dans le texte qui découle de
l’amendement déposé à la signature de la Conseillère
Secondina Squarzino et du Conseiller Cottino qui est ainsi
formulé:
Emendamento La parte conclusiva è così sostituita:
Il Consiglio regionale
Invita
i Parlamentari valdostani a sostenere gli emendamenti che
verranno predisposti al fine di recepire le indicazioni della
"Campagna in difesa della legge 185/90".
Mozione Preso atto che il Parlamento italiano sta discutendo
il disegno di legge d’iniziativa governativa n. 1927
per la ratifica ed esecuzione dell’accordo quadro
relativo alle misure per facilitare la ristrutturazione e le
attività per la difesa europea, ratificato
dall’Italia;
Visto che tale disegno di legge modifica in modo peggiorativo la
legge n. 185/90 sulla trasparenza e il controllo del commercio di
armi, legge che ha fatto del nostro Paese uno dei più avanzati al
mondo per aver provveduto a regolare il commercio delle armi nel
rispetto dei diritti umani, della promozione della pace e della
trasparenza;
Preso atto che da parte di molte associazioni, tra le quali
Amnesty International, Emergency, Medici senza frontiere, Acli, Pax
Christi, è stata avviata una campagna di sensibilizzazione nei
confronti dei parlamentari perché siano preparati e votati
emendamenti che consentano:
- di modificare la legge 185/90 solo per le parti strettamente
necessarie al rispetto dell’accordo ratificato
dall’Italia;
- di mantenere i meccanismi di trasparenza introdotti dalla
legge 185/90, che permettono di ricostruire la catena dei commerci,
dalle industrie ai paesi destinatari, passando per gli istituti di
credito;
- di mantenere le norme che impediscono di vendere armi a
nazioni che violano i diritti umani e che sono coinvolte in
conflitti armati.
Ritenuto opportuno appoggiare tali richieste;
il Consiglio regionale
Invita
i Parlamentari valdostani a sostenere gli emendamenti che
verranno predisposti al fine di recepire le indicazioni della
"Campagna in difesa della legge 185/90".
Conseillers présents et votants: 23
Pour: 23
Le Conseil approuve à l’unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK