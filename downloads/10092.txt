Consiglio Regionale della Valle d'Aosta - Oggetto del Consiglio n. 1085 del 12 marzo 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1085 del 12 marzo 1990 - Resoconto
OGGETTO N. 1085/IX - PRESA D'ATTO DELLE DIMISSIONI RASSEGNATE
DAL SIGNOR RICCO RAFFAELE DAL CONSIGLIO DI AMMINISTRAZIONE DELLA
BANCA DELLA VALLE D'AOSTA S.p.A. E SUA SOSTITUZIONE.
PRESIDENTE:
Ha chiesto la parola il Consigliere Limonet;
ne ha facoltà.
LIMONET (DC):
In sostituzione del dott. Ricco Raffaele,
proponiamo il signor Genestrone Pierantonio.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Poiché si tratta di nominare un membro del
Consiglio di Amministrazione di una banca, vorrei conoscere i
requisiti e la competenza del candidato proposto dalla
maggioranza.
PRESIDENTE:
Ha chiesto la parola il Consigliere Ricco; ne
ha facoltà.
RICCO (DC):
Il signor Genestrone è in possesso di un
diploma specifico in ragioneria e quindi sufficiente a dimostrare
le sue capacità in campo finanziario ed economico. Egli è inoltre
un commerciante, nonché Presidente dell'Associazione dei
commercianti e quindi notevolmente impegnato nel settore
economico-finanziario.
PRESIDENTE:
Prima di procedere alla nomina del sostituto,
occorre votare la presa d'atto delle dimissioni del dott. Ricco e
pertanto, se nessuno chiede la parola, pongo in votazione per
alzata di mano tale presa d'atto.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Il CONSIGLIO
PRENDE ATTO
delle dimissioni rassegnate dal dott. Ricco Raffaele dalla
carica di membro del Consiglio di Amministrazione della Banca della
Valle d'Aosta S.p.A.
PRESIDENTE:
Si passa ora a votare per la sostituzione del
dott. Ricco.
Se nessuno chiede la parola, pongo in votazione a schede
segrete, ricordando che si può indicare un solo nominativo, la
proposta di sostituzione del dott. Ricco Raffaele con il signor
Genestrone Pierantonio.
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Schede nulle: 1
Schede valide: 27
Schede bianche: 5
Hanno riportato voti:
- Genestrone Pierantonio: 21
- Lugon Lea: 1
PRESIDENTE:
In base all'esito della votazione, dichiaro
che risulta nominato, quale rappresentante della Regione in seno al
Consiglio di Amministrazione della "Banca della Valle d'Aosta
S.p.A. - Banque de la Vallée d'Aoste S.A", in sostituzione del sig.
Ricco Raffaele, il sig. Genestrone Pierantonio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK