Consiglio Regionale della Valle d'Aosta - Oggetto del Consiglio n. 2430 del 26 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2430 del 26 novembre 1986 - Resoconto
OGGETTO N. 2430/VIII - DISEGNO DI LEGGE CONCERNENTE:
"RIFINANZIAMENTO DELLA L.R. 16.6.1978, N. 25, CONCERNENTE
L'ADESIONE DELLA REGIONE AL CONSORZIO GARANZIA FIDI FRA I
COMMERCIANTI DELLA VALLE D'AOSTA".
PRESIDENTE:
È aperta la discussione generale. Ha chiesto
di parlare il Consigliere Millet, ne ha facoltà.
MILLET (P.C.I.):
Come per il disegno di legge precedente
ho presentato degli emendamenti, ma dopo la dichiarazione fatta
dall'Assessore li ritiro, e chiedo che rimangano agli atti a
testimonianza dell'impegno dell'Assessore a risolvere questo
problema.
PRESIDENTE:
Il Consigliere Millet ritira gli emendamenti
che aveva presentato per questo disegno di legge, ne do
lettura:
-
Aggiungere all'art. 1 dopo il 1° comma i seguenti
commi:
"2. Il contributo è condizionato al versamento della quota
annuale di iscrizione degli aderenti al Consorzio.
3. L'Amministrazione regionale si riserva di effettuare, in
qualsiasi momento controlli sulla destinazione dei crediti
accordati, ai sensi della presente legge, dagli istituti di credito
alle imprese commerciali aderenti al Consorzio".
Nessun Consigliere chiede la parola, si passa all'esame
dell'articolato. Do lettura dell'art. 1:
Art. 1
1. La Giunta regionale è autorizzata a concedere, per
l'esercizio finanziario 1986, un ulteriore contributo di L.
250.000.000 per l'abbattimento del tasso di interesse fissato fra
gli Istituti di credito ed il Consorzio garanzia fidi fra i
commercianti della Valle d'Aosta, di cui alla L.R. 16.6.1978, n.
25.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 2:
Art. 2
1. Le somme eventualmente non utilizzate dal predetto Consorzio
nell'anno 1986, saranno utilizzate negli anni successivi, per lo
stesso fine indicato all'art. 1.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 3:
Art. 3
1. L'onere derivante dall'applicazione della presente legge,
previsto in L. 250.000.000 per l'anno 1986 graverà sul Cap. 36900
della parte spesa del bilancio preventivo della Regione per il
corrente esercizio.
2. Alla copertura dell'onere di cui al comma precedente si
provvede mediante riduzione di pari importo dello stanziamento
iscritto al cap. 50150 "Fondo globale per il finanziamento di spese
per ulteriori programmi di sviluppo (Spese di investimento)", a
valere sulla voce prevista nell'allegato n. 8 del bilancio di
previsione per l'anno 1986 relativa a interventi per la costruzione
della rete di distribuzione del gas metano: per i predetti
interventi resta disponibile la minor somma di L. 950.000.000.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
Art. 4
1. Al bilancio di previsione della Regione per l'anno 1986
sono apportate le seguenti variazioni:
PARTE SPESA
Variazioni in diminuzione
Cap. 50150 "Fondo globale per il finanziamento di spese per
ulteriori programmi di sviluppo (Spese di investimento)
L. 250.000.000
Variazioni in aumento
Cap. 36900 "Contributo" al Consorzio Garanzia Fidi fra i
commercianti
L.R. 16.6.1978, n. 25
L.R. 19.6.1984, n.
25
L.R. , n.
L. 250.000.000
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5:
Art. 5
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 27
Votanti 27
Favorevoli 24
Contrari 3
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK