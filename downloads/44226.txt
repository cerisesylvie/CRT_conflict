Consiglio Regionale della Valle d'Aosta - Oggetto del Consiglio n. 1285 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1285 del 23 febbraio 2022 - Resoconto
OGGETTO N. 1285/XVI - Interrogazione a risposta immediata:
"Interlocuzioni in sede di Conferenza Stato/Regioni in merito alla
richiesta di rimozione delle restrizioni collegate alla
pandemia".
Bertin (Presidente) -
Passiamo al punto n. 5.01. Per
l'illustrazione del
question time
, ha chiesto la parola il
consigliere Manfrin.
Manfrin (LEGA VDA) -
Questo
question time
- le
annuncio già che prenderò qualche secondo in più ma è un tema
abbastanza importante - si origina da una lettera che gli organi di
informazione hanno riportato essere stata inviata al Presidente
della Regione da parte di Confcommercio Valle d'Aosta ed è una
lettera di cui appunto vogliono riassumere alcuni stralci perché li
ritengo particolarmente importanti: "In questi due lunghi anni di
emergenza pandemica, il settore dei pubblici esercizi ha
sopportato, come pochi altri, misure e restrizioni di contenimento
dell'attività. Un ruolo che ha comportato per tale attività una
serie di oneri aggiuntivi anche in termini di organizzazione e
responsabilità, tanto più gravosi se si considera che si tratta di
un comparto con una forte prevalenza di micro e piccole imprese
sottoposte proprio in questa congiuntura a un aumento generalizzato
dei costi che non è sostenibile aggravare ulteriormente, quindi i
tempi sono maturi - scrive Confcommercio - per escludere l'obbligo
del
green pass
per accedere ai pubblici esercizi.
Ciononostante, qualora si volesse mantenere un approccio
maggiormente cautelativo, è quanto meno necessario e doveroso
lanciare un segnale che renda il regime attualmente in vigore più
equo e sostenibile, introducendo il principio di
autoresponsabilità, ovvero il fatto che, di fronte ad un controllo
delle Forze dell'ordine, solo l'avventore deve rispondere
dell'eventuale mancanza della certificazione verde. Come abbiamo
ribadito pubblicamente in ripetute occasioni - chiude la lettera
per Lavevaz, così scrive l'organo di informazione che l'ha
riportato - siamo convinti che contribuire l'uscita da questa
emergenza sia un dovere collettivo che ricade su ogni individuo e
categoria economica, inclusa la nostra. Tuttavia riteniamo sia
arrivato il momento di implementare le misure di contenimento
dell'emergenza verso una nuova normalità, dove ciascuno possa
tornare a esercitare le proprie rispettive funzioni e assumersi le
relative responsabilità".
È chiaro che questa lettera che è violata
in nuce
da un
difetto di competenza, la Confcommercio si rivolge al Presidente
della Regione che non ha chiaramente la possibilità di poter
cancellare l'applicazione delle restrizioni dovute dal contenimento
della pandemia, ma che però introduce un argomento importante,
ovvero la questione delle limitazioni, che obiettivamente, se noi
estendiamo lo sguardo e guardiamo gli esempi che ci arrivano dai
Paesi vicini, banalmente la Svizzera ma la Francia che ha
recentemente modificato le proprie disposizioni sulle
restrizioni...
Presidente -
Consigliere concluda.
Manfrin (LEGA VDA) -
...Presidente, come lei sa, io non
ho limiti di tempo, quindi, come le ho annunciato, prenderò qualche
secondo in più. È chiaro che questo sarà necessario calcolarlo
proprio per rendere competitiva la nostra Regione e rendere
competitive le aziende e soprattutto restituire dignità alle
persone.
Come lei ricorderà, questa missiva peraltro contiene già un
incipit
relativo a l'interrogazione scritta che avevamo
formulato rispetto ai titolari dei controlli. quando l'avevamo
formulata quest'estate per chiedere se effettivamente i titolari di
esercizi pubblici dovessero effettivamente essere soggetti titolati
a poter controllare i documenti, ma al netto di questo - ripeto - è
un difetto di competenze e ne prendiamo atto. Prendiamo atto però
anche del fatto che anche questo tema è stato trattato non soltanto
dalla Confcommercio locale ma anche dal rilancio del turismo per
quanto riguarda Federalberghi che, come riportato
nell'interpellanza, ha lanciato un appello nazionale per chiedere
anche qui di arrivare a delle riaperture in tempi brevi.
Ricordo brevemente, prima di chiudere, l'emendamento recente che
la Lega ha presentato in seno alla dodicesima Commissione per
abolire tutte le restrizioni per il 31 di marzo che soltanto
incidentalmente non è passato ma che ha trovato tutti i gruppi, a
parte i gruppi di estrema Sinistra, che sono particolarmente
affezionati alle restrizioni, concordare sul fatto che le
restrizioni debbano essere rimosse.
A fronte di queste richieste e a fronte del fatto che è evidente
che sia mutato il clima e soprattutto sia mutata anche la curva
pandemica, come lei stesso ha riconosciuto, le chiediamo, alla luce
di questo, di conoscere se siano state avviate da parte sua delle
interlocuzioni nella Conferenza Stato-Regioni per chiedere al
Governo nazionale, anche da parte dalla Valle d'Aosta, la rimozione
delle restrizioni.
Presidente -
Per la risposta, la parola al Presidente
della Regione a cui attribuiamo tre minuti supplementari visto che
ormai il
question time
è diventato una cosa...
Lavevaz (UV) -
Ringrazio anche il collega Manfrin per il
question time
.
Io partirei da tre premesse: la prima è che, come lei ha
ricordato molto bene, la problematica sollevata da Confcommercio ha
un difetto di competenza, questo è chiaro, sulla parte di obbligo
di
green pass
, ma anche sul punto di caduta che
Confcommercio, nella lettera stessa alla quale risponderò in questi
giorni, ha ipotizzato il fatto che la responsabilità in caso di
controllo ricada solo sull'avventore e non sull'esercente. Questo
di fatto è già così almeno nei locali in cui il controllo può
essere anche a campione, che sono la maggior parte, perché è chiaro
che dove il controllo deve essere fatto puntualmente: penso ai bar,
ristoranti, eccetera, quindi l'avventore deve essere controllato
all'ingresso, o comunque deve essere controllato puntualmente, lì
la responsabilità c'è anche per l'esercente.
La norma dice che, laddove invece il controllo può essere fatto
anche a campione, ovviamente la responsabilità è solo in capo
all'avventore e non all'esercente, perché se il controllo a
campione può anche non essere fatto, io posso anche non essere
preso in questo campione e l'esercente non può sapere se io ho o no
il green pass. Questo controllo può essere fatto dalle Forze
dell'ordine, o dall'esercente, quindi questo è un passaggio che
credo sia chiaro, comunque lo spiegheremo bene anche a
Confcommercio, anche se per le vie brevi avevamo già avuto modo di
spiegarglielo.
L'altra questione è che io credo vada ancora sottolineato che la
vaccinazione, comunque il green pass, è stato uno strumento
incentivante e fondamentale da questo punto di vista è lo strumento
per il quale stiamo uscendo dalla pandemia, credo che questo sia
ormai un dato di fatto e chi dice il contrario credo che menta
sapendo di mentire, perché le evidenze scientifiche da questo punto
di vista sono assolutamente molto chiare in questo senso.
Terzo aspetto: senza alcuna polemica, ben sapendo le posizioni
della Lega rispetto a questi aspetti anche recenti delle richieste
di modifica del green pass, voglio ancora sottolineare che c'è un
po' un corto circuito, nel senso che voi chiedete a me di
intercedere, giustamente, attraverso gli strumenti che ho, che
abbiamo, che sono quelli della Conferenza delle Regioni per
modificare uno strumento normativo che in qualche modo è il Governo
di cui voi fate parte che l'ha introdotto. Questo mi sento ancora
di sottolinearlo, ripeto, senza alcuna polemica.
Detto questo, io sono assolutamente d'accordo con quanto è stato
detto e anche quanto è sottolineato nel
question time
. Io
sottolineerò e chiederò, come credo tutti, il fatto di poter
togliere tutte le limitazioni, compreso il green pass, quando
questo sarà possibile, quando le limitazioni non saranno necessarie
perché le situazioni, dal punto di vista sanitario, permetteranno
questo tipo di passaggio. Queste valutazioni non le posso fare io,
le fanno le Commissioni scientifiche e le Commissioni sanitarie,
quindi a quello ci atterremo, ma chiederò anch'io che questo venga
tolto quanto prima possibile, compatibilmente però con la
situazione sanitaria. Speriamo tutti che al 31 marzo si possa
veramente voltar pagina in maniera importante anche da questo punto
di vista.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Presidente, la ringrazio
innanzitutto per aver chiarito anche la questione della
responsabilità dell'esercente, che in realtà nella norma viene
definita non per specifiche categorie ma viene definita in
generale. Quella che si applica soltanto ai pubblici esercizi è
definita in una FAQ del Governo, ma le FAQ chiaramente non hanno
valore normativo come ben sappiamo, invece la norma che introduce
il
green pass
specifica che i controlli possono essere
fatti, come lei ha correttamente detto anche a campione, ma per
tutti però, c'è scritto così, quindi evidentemente questo poi è
applicabile eventualmente anche da altre attività.
Al netto di questo la ringrazio anche per aver trattato
l'importante intervento dell'introduzione del green pass per il
contenimento della pandemia, che vedeva, nel momento in cui ancora
non c'erano vaccinazioni in Valle d'Aosta punte di circa 1.000
contagiati e che invece, a fronte di un 80 percento di vaccinati,
ha visto invece punte di 6.000 contagiati, quindi un importante
strumento di contenimento del contagio.
Per quanto riguarda l'intercessione, come non le sarà sfuggito,
visto che lei fa giustamente delle valutazioni di ordine politico,
ci sono diversi Ministeri, c'è un Governo a livello nazionale di
cui fa parte la Lega con competenze differenti e che non dipende
purtroppo dal Ministero della salute, quindi un'intercessione che
non sia soltanto da una parte ma che sia molteplice da più
Presidenti di Regione possibili più che da tutte le forze politiche
possibili è chiaro che può avere effetti migliori.
Lei ci ha detto prima che ritiene che sia opportuno toglierlo
quando poi la situazione pandemica e quando gli scienziati diranno
che andrà tolto, poi ci ha detto che la data però è quella del 31
marzo, quindi si augura che il 31 marzo venga tolto. Quello che in
realtà intendevamo un po' stimolare era una sua idea, un suo
pensiero su quando ritiene opportuno togliere queste restrizioni.
Lei non ce l'ha detto, ci ha detto che ce lo dirà quando gli
scienziati lo diranno e va bene, poi ci dice che però la data del
31 marzo potrebbe essere opportuna. Rimaniamo con il dubbio, quello
che abbiamo detto e abbiamo affermato in maniera chiara è che per
noi la data del 31 marzo deve essere categoricamente quella in cui
il green pass e tutte le restrizioni verranno rimosse.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK