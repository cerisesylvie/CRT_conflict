Consiglio Regionale della Valle d'Aosta - Oggetto del Consiglio n. 1561 del 5 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1561 del 5 novembre 2015 - Resoconto
OGGETTO N. 1561/XIV - Approvazione di mozione:
"Riorganizzazione della didattica museale e utilizzo della figura
professionale del promotore culturale".
Président
- Merci. La parole au Conseiller Bertin.
Bertin (ALPE) -
Grazie Presidente.
Sarò estremamente breve anche per consentire di finire in
giornata questo Consiglio che altrimenti finirebbe tra due
settimane. Questa mozione era stata presentata come risoluzione
quasi ormai un mese fa, una risoluzione che era dettata da due
aspetti: uno che riguardava una certa urgenza di affrontare questa
questione, anche perché c'erano in ballo anche dei posti di lavoro,
eccetera, e poi per affrontare in termini generali la questione,
anche perché sappiamo che prossimamente altre strutture museali
verranno aperte: mi riferisco in particolare a Saint-Martin-de
Corléans. Era pertanto anche l'occasione per fare un discorso in
generale e per affrontare la questione della promozione culturale e
della figura professionale di cui poi abbiamo parlato brevemente
nel Consiglio regionale, ma con un testo più ampio, anche per
capire se c'era poi la possibilità di dare seguito a questa prima
esperienza, che era stata fatta con i promotori culturali. Per
accelerare ulteriormente i tempi, invito, qualora sia votata questa
mozione, a convocare il più presto possibile l'Assessore e i
dirigenti per affrontare la questione. Grazie.
Si dà atto che dalle ore 11,38 assume la presidenza il
Vicepresidente Follien.
Follien (Presidente) -
Grazie. Apriamo la discussione
generale. Ci sono interventi? Se non ci sono interventi, possiamo
chiudere la discussione generale. La discussione generale è chiusa,
la parola all'Assessore Rini.
Rini (UV)
- Grazie Presidente.
Grazie collega Bertin e grazie ai colleghi che insieme a lui
hanno sottoscritto questa mozione, noi ovviamente accogliamo
l'invito, la richiesta di effettuare un incontro con la commissione
competente. Abbiamo affrontato questo tema durante una delle ultime
sedute del mese di settembre, nella quale anche forti dei numeri
che abbiamo potuto constatare in quella occasione...sicuramente la
scelta della didattica museale, la scelta portata avanti
dall'Assessorato è stata e si è rivelata una scelta vincente, i
numeri lo dicono. Come avevo già avuto modo di dire in quella
occasione, quindi stiamo davvero cercando di trovare una soluzione
per quanto riguarda quella particolare forma professionale, ma, al
di là di questo, anche di incentivare questo tipo di visite, quindi
visite didattiche che vorrei ricordare non sono solo dedicate ai
ragazzi e ai bambini, ma anche ad una platea più adulta, perché in
particolar modo nell'ultimo periodo, nel periodo estivo, i numeri
sono stati dei numeri importanti e l'interesse su questo è forte.
Stiamo quindi cercando di capire come rendere più capillare, più
forte proprio questo tipo di servizio, perché è un servizio che
risulta essere particolarmente apprezzato, quindi ovviamente
accogliamo quest'invito. Grazie.
Presidente -
Grazie Assessore. Ci sono interventi? Se non
ci sono interventi, la parola al Consigliere Viérin.
Viérin L. (UVP) -
Merci Monsieur le Président.
Per esprimere soddisfazione su un altro tema che era stato
sollevato qui in Consiglio e che si sta risolvendo e per
sottolineare che la soddisfazione è maggiore nei momenti in cui ci
rendiamo conto che forse viene percepito in modo diverso...che
tutto quello che viene portato in quest'aula non è portato per
inasprire le polemiche o per cercare di fare di uno
spot
un
volano su certi argomenti, ma per sottolineare che certi argomenti
possono essere argomenti più trasversali, di più alta politica. La
questione più puntuale...però la questione che era stata sollevata
dai gruppi di opposizione: dall'ALPE, dall'UVP e anche dal
Movimento Cinque Stelle, la questione di questi operatori - che
erano in qualche modo stati prima rassicurati: era stato detto loro
che non sarebbe poi stato rinnovato...adesso si rivede e quindi
riparte tutta la questione di rivedere i ruoli, la selezione -
andava nell'ottica di sottolineare qualcosa che noi avevamo
rilevato come qualcosa di non consono a quello che dovrebbe fare
l'Amministrazione, cioè dare continuità. Avevamo sottolineato
all'interno della revisione del programma di legislatura di
quest'estate il fatto che era stata sottolineata la stabilizzazione
dalla "salva-precari" e che noi ci auspicavamo che le persone
assunte a tempo determinato, ma con contratti triennali,
soprattutto specifici come questi, avessero poi avuto la
possibilità di vedere il loro ruolo riconfermato anche per il
futuro. In quel momento nel dibattito, al di là dell'impegno della
commissione, c'era stata una chiusura ed era stato detto che erano
state fatte le valutazioni. Io credo che anche il numero delle
visite, il potenziale di richieste di visite sulla didattica
museale abbia riconfortato gli amministratori, cioè noi tutti,
in primis
il Governo e l'Assessore, nel dire: "beh, è
qualcosa che può proseguire", quindi seguiremo con attenzione il
futuro di questa vicenda per vedere come si svilupperà...perché
oggi c'è un impegno che viene colto, il che quindi ci dà
soddisfazione, seguiremo il fatto, tanto c'è il lavoro in
commissione che prosegue per verificare il tutto.
Sicuramente - e concludo - il fatto di rinnestare, rimettere la
didattica museale in una realtà così importante come il Castello
Gamba e non solo, perché poi avevamo sottolineato che viene così
ampliato ad altre iniziative didattico-museali riferite a mostre,
piuttosto che ad altre iniziative, è fondamentale. Abbiamo sempre
detto: la scuola e la cultura sono due settori che stanno assieme,
anche perché si veicolano i concetti culturali,
in primis
agli alunni delle scuole. Il fatto di avere qualcuno che ti fa
capire con un linguaggio semplice i concetti culturali magari anche
difficili quindi dà la possibilità di differenziare l'offerta in
base alla tipologia di pubblico che sia esso anziano o meno
preparato magari dal punto di vista culturale. È più difficile
attingere alla sensibilità dei bimbi piccoli, anche se sono più
sensibili, quindi questo lavoro di didattica museale è un lavoro
che è particolare e il ruolo che era stato pensato era stato
pensato proprio per veicolare concetti anche di arte contemporanea
ai bimbi più piccoli. Noi quindi siamo lieti se questa filiera
continuerà ad esistere, perché, tra l'altro, era una filiera unica
in Valle d'Aosta e partiva dal Castello Gamba per poi essere così
accomunata alle altre realtà culturali della nostra regione.
Grazie.
Presidente -
Se non ci sono interventi, la parola al
Consigliere Ferrero.
Ferrero (M5S)
- Grazie Presidente.
Mi unisco a quanto hanno già detto i colleghi per manifestare la
soddisfazione per il fatto che non si vuole accantonare la cosa, ma
si vuole quanto meno esaminare alla luce del fatto che quello che
abbiamo già in Valle deve essere valorizzato sia a livello di
patrimonio culturale, sia a livello di elementi umani che hanno
fatto magari dei percorsi formativi e tutto. Non si tratta di
difendere le posizioni di pochi, si tratta di prendere quello che
c'è di buono da noi senza andare magari a cercarlo altrove, senza
magari ricorrere - lo dico a puro titolo esemplificativo - a grossa
propaganda, a grossa pubblicità, quando abbiamo del capitale umano
che va valorizzato qui all'interno della regione, che può dare quel
valore aggiunto alla nostra offerta culturale sia per quanto
riguarda la cultura offerta ai valdostani che quella che è offerta
ai turisti. Grazie.
Presidente -
La parola al collega Bertin.
Bertin (ALPE) -
Grazie Presidente.
Anch'io per esprimere soddisfazione per l'accettazione della
mozione, ma soprattutto per quanto mi pare un'apertura nel prendere
in considerazione la questione. Il problema del settore espositivo
in Valle d'Aosta è legato a due aspetti: uno la promozione e
l'altro la programmazione. Affrontare seriamente questi due aspetti
potrà portare finalmente, dopo risultati storicamente mediocri in
quest'attività, ad un rilancio del settore che diventa sempre più
importante, anche per gli aspetti turistici che sta avendo...che
mantiene un ruolo importante, pertanto seguiremo questo dossier e
speriamo che si risolverà presto. Grazie.
Presidente -
Se non ci sono altri interventi, posiamo
mettere in votazione la mozione. La votazione è aperta, colleghi
votate. La votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità.
Presidente -
Punto 34 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK