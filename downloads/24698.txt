Consiglio Regionale della Valle d'Aosta - Oggetto del Consiglio n. 83 del 25 settembre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 83 del 25 settembre 2008 - Resoconto
OGGETTO N. 83/XIII - Ordine dei lavori.
Presidente
- Rimarrebbe solamente un punto all'ordine del
giorno: quello che riguarda il federalismo fiscale. La richiesta
era per il rinvio alla prossima seduta... mi rimetto all'aula...
qualcuno vuole intervenire? Teniamo presente che il Consiglio è
convocato per la prossima settimana.
La parola al Consigliere Louvin.
Louvin (VdAV-R)
- Siamo consapevoli che c'è un
accavallamento di riunioni da questa settimana alla prossima, ma
quella del federalismo fiscale è una tematica in corso in questi
giorni: mi risulta ancora ieri sera in sede romana e la questione
riprenderà anche nel corso della settimana prossima. Dal nostro
punto di vista urge che questo Consiglio, che è in carica da tre
mesi, investa almeno una sua commissione di dare un seguito alla
problematica che non è del tutto indifferente al futuro della
regione.Non mettiamo ostacoli per quanto riguarda l'organizzazione
dei lavori, se si preferisce operare in continuato o come da
calendario anche nel pomeriggio. Abbiamo alcune cose come gruppo da
dire, ma credo che su un tema di questa natura anche altri gruppi
abbiano qualcosa da dire. Forse il Presidente avrà bisogno di
riprendersi, perché immagino abbia dei ritmi fisiologici da
rispettare - siamo consapevoli che è un momento di forte pressione
- comunque, che si possa discuterne entro la giornata di oggi per
addivenire a una decisione. Grazie.
Presidente
- La parola al Presidente della Regione,
Rollandin.
Rollandin (UV)
- In due minuti vorrei solo brevemente
rapportarmi con il senso della mozione. Se ho capito, si tratta
prima di tutto di dare la possibilità di conoscere nello specifico
quali sono le proposte che investono la nostra regione e quale sarà
il dibattito che ne conseguirà; l'altro punto, mi sembra, è quello
di coinvolgere la commissione competente per entrare nel dettaglio
delle suggestioni.
Sono disponibile ad entrare nel merito ed a spiegare, o adesso o
dopo, tenendo presente che ieri si è, per fortuna, mantenuto fermo
il concetto di un articolo per le Regioni a statuto speciale, senza
mescolare la parte Regioni a statuto speciale con quelle a statuto
ordinario. Ieri c'è stato l'incontro con Calderoli di una
delegazione, oggi presentano le Regioni ordinarie una analisi dei
loro emendamenti tecnici; giovedì prossimo ci sarà l'incontro
definitivo prima della approvazione del Consiglio dei ministri.
Per quanto ci riguarda, cioè per le Regioni a statuto speciale,
con ieri sera si è chiuso, pur con molte difficoltà, su un testo
approvato da tutti (Regioni a statuto speciale e Regioni a statuto
ordinario) che vi farò avere, che non modifica il testo che avevamo
annunciato. Si va su una posizione per cui le Regioni a statuto
speciale, attraverso le norme di attuazione, prevedono il passaggio
di nuove norme, a differenza di quelle a statuto ordinario: così
vengono regolati i rapporti fra Regioni a statuto speciale e Stato.
Si è aggiunto un comma per l'insistenza della Regione Sicilia,
legato alla possibilità, a fronte di ulteriori nuove funzioni alle
Regioni a statuto speciale, così come alle Regioni a statuto
ordinario (questo è stato il compromesso ieri): i decreti attuativi
definiranno le modalità di finanziamento attraverso forme di
compartecipazione a tributi erariali e alle accise. La Sicilia
voleva a tutti i costi il riferimento alle accise, non a caso.
Sono disponibile ad andare in commissione per approfondire, se
questo è lo spirito. Al di là di questo non ci sono novità;
giovedì, per quanto ci riguarda, ci sarà solo la consegna del testo
con questo tipo di emendamento.
Chiedo scusa, ringrazio il Presidente.
Presidente
- Chiedo scusa, ma adesso ci si presenta una
questione di procedura e di regolamento. Il problema è che il
Presidente della Regione è entrato nel merito, ma non abbiamo
deciso se vogliamo discutere di questo punto e se vogliamo
discuterne adesso; nel qual caso lo devo annunciare, dopo di che si
apre il dibattito.
(Intervengono alcuni consiglieri, fuori microfono)
Presidente
- Se siamo disposti, faccio annunciare il
punto e tenuto conto che il Presidente ha fatto alcune
considerazioni, lascerei la parola ai proponenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK