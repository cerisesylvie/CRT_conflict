Consiglio Regionale della Valle d'Aosta - Oggetto del Consiglio n. 970 del 3 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 970 del 3 novembre 2021 - Resoconto
OGGETTO N. 970/XVI - Interrogazione: "Ipotesi di costituzione
di una società in house per la gestione del sistema idrico
integrato valdostano".
Bertin (Presidente) -
Punto n. 20. Risponde il Presidente
della Regione, ne ha facoltà.
Lavevaz (UV) -
Si chiede con questa interrogazione
informazioni per sapere "se corrisponda al vero che di concerto con
gli enti locali si sta valutando la possibilità di costituire una
società in house, volta a sostituire il sub-Ato nella gestione del
sistema idrico integrato valdostano".
Effettivamente questa è una tematica che è in corso di analisi
ed è effettivamente una questione piuttosto urgente da risolvere
nelle prossime settimane - ed è anche per questo che la Regione ha
sollecitato in queste settimane l'intervento del BIM in quanto ente
di governo nell'ambito del servizio idrico - perché il tutto è
legato ovviamente ad aderire alla normativa di settore al fine di
rispettare gli obblighi previsti dalla normativa europea, in
particolare per quanto riguarda i trasferimenti del Piano nazionale
ripresa e resilienza, che sono vincolati o hanno come condizione
l'affidamento della gestione a un'unica infrastruttura per quanto
riguarda il servizio idrico integrato.
Quindi il BIM, come ente di governo dell'ambito territoriale
ottimale, si sta muovendo, di concerto con gli enti locali
valdostani, per trovare delle soluzioni possibili, percorribili, le
soluzioni migliori possibili ovviamente per la riorganizzazione del
servizio idrico valdostano.
In particolare si stanno verificando tre aspetti: il primo è la
possibilità di delegare all'ente di governo, che in questo momento
è il BIM, le funzioni di governo attualmente previste nei sub-Ato.
Secondariamente si sta cercando di valutare quale sia la migliore
modalità di gestione unitaria a livello di ambito e, in ultimo, le
modalità di affidamento, eventualmente, dei servizi rispetto alle
normative attualmente in vigore.
Quindi rispetto al quadro normativo esistente il servizio idrico
integrato può essere affidato dall'ente di governo a un unico
gestore seguendo sostanzialmente tre modalità, che sono alternative
una all'altra.
La prima è quella di una procedura a evidenza pubblica tout
court, la seconda un PPP, cioè un partenariato pubblico privato con
gara a doppio oggetto, ossia riguardante al tempo stesso sia la
qualità di socio e l'attribuzione allo stesso di compiti operativi
connessi alla gestione del servizio. In ultimo l'affidamento in
house in presenza delle condizioni dell'integrale partecipazione
pubblica del controllo analogo dell'attività del soggetto.
Quindi, l'affidamento diretto a una società in house è
effettivamente una delle ipotesi attualmente sul tavolo, ma la
questione è assolutamente aperta, sia sotto un profilo tecnico -
come dicevo prima a seguito delle verifiche che il BIM sta facendo
anche con il supporto dei legali, del CELVA eccetera - ma sia anche
sotto il profilo più politico, nel senso che sono delle questioni
che dovranno per forza anche arrivare in quest'aula, perché si
tratta di dover fare delle modifiche anche normative per trovare
quella che sarà individuata come soluzione migliore.
Quindi, sostanzialmente, la questione aperta al momento, quella
centrale - che è oggetto di una delle richieste di parere tecnico
legale - è se al momento possono convivere nello stesso soggetto i
compiti e le responsabilità dell'ente di governo e quelle di
soggetto attuatore del servizio idrico integrato.
Questo a una prima analisi parrebbe non possibile ma che deve
essere verificata, quindi questo è uno dei punti nodali.
Personalmente ho sollevato in assemblea con i Sindaci del
Consiglio permanente degli enti locali il mio personale punto di
vista, la mia personale perplessità nel pensare di affidare a una
società in house l'attuazione del servizio idrico, per il semplice
fatto che il servizio idrico ritengo - ma credo che questa sia una
cosa abbastanza oggettiva - sia forse il più delicato tra tutti i
servizi essenziali che devono essere gestiti, da un lato perché
ovviamente ci sono e ci saranno degli importanti investimenti da
fare - basti sentire la situazione degli acquedotti all'interno dei
nostri Comuni - e ci sarà la necessità nei prossimi anni di
reperire delle risorse e di mettere in campo degli investimenti
fondamentali per la gestione del servizio idrico.
Inoltre ci sono ovviamente tutte le politiche tariffarie che
sono legate alla gestione del servizio idrico che, come tutti
sapete, è un servizio a rilevanza economica, quindi deve rientrare
in tariffa di tutti i costi che sono messi in campo per la sua
gestione, quindi questo credo che deve essere un aspetto che deve
essere in capo, a mio modo di vedere, a un ente e non a una
società, seppur in house.
Il BIM è un ente pubblico, la società in house invece non lo
sarebbe.
Ho anche provato a ipotizzare delle soluzioni - ma tutte da
verificare anche queste, sia sotto il profilo tecnico che sotto il
profilo dell'opportunità politica - che potrebbero essere quelle
nel momento in cui ci fosse questa conferma dell'impossibilità di
coesistenza dell'ente di governo e del soggetto attuatore nello
stesso soggetto, eventualmente di fare un passo indietro all'ente
di governo, quindi farlo salire di un gradino, quindi farlo passare
dal BIM al Consiglio permanente degli enti locali e lasciare al BIM
i compiti, invece, del soggetto attuatore.
Questa potrebbe essere una soluzione che è stata messa sul
tavolo - ma è tutta da verificare - per lasciare, come dicevo
prima, a un ente pubblico il compito della gestione di quello che
ritengo essere, e lo ripeto, forse il servizio essenziale più
importante che le comunità hanno da gestire.
Presidente -
Per la replica, il consigliere Aggravi.
Aggravi (LEGA VDA) -
Grazie, Presidente nella veste di
Assessore.
Quando due anni or sono partecipai insieme ai colleghi Distort e
Luboz al Festival dell'Acqua di Bressanone, trovai la Valle d'Aosta
in una delle presentazioni colorata di grigio, quindi una zona
grigia. Siamo piccoli, spesso non veniamo analizzati fino in fondo,
ma in realtà era effettivamente una zona grigia dove scoprii in
quel momento che forse siamo arrivati un po' in ritardo.
Penso che il quadro che lei ha descritto ci dica che siamo in
ritardo.
C'è una problematica, giustamente poi lei mentre parlava di
investimenti in infrastruttura uno faceva il paio con quelli che
erano i fondi del piano nazionale che non si può rischiare di
perdere e quindi sicuramente questo era l'obiettivo di questa
interrogazione per capire qual è lo stato dell'arte. E lo abbiamo
capito, era fondamentale.
Sicuramente è necessario capire quali possono essere le
soluzioni in campo e che tengano anche conto - lo ha ricordato -
delle tariffazioni, perché altrimenti un po' come è successo, o
meglio, sta succedendo sulla parte rifiuti, rischiamo di avere
delle brutte sorprese e soprattutto di non poterle poi
governare.
Sulla parte acquedottistica è anche vero che i tempi in cui ogni
Comune poteva ragionare in maniera più autonoma sono finiti, questo
lo vediamo già a livello regionale, figurarsi a livello degli enti
locali, quindi i prossimi investimenti e anche tutta la parte, se
vogliamo, delle perdite; ci sono tutta una serie di temi che alla
fine della fiera costano e quindi porteranno a degli
investimenti.
Io penso che possa anche essere utile magari approfondire in
Commissione questo aspetto e questo ambito, quindi io penso che il
solerte Presidente della III Commissione, o della IV, possa anche
prendere in carico - il collega Chatrian, giustamente solerte, mi
conferma che è la III - questo argomento e poter fare anche un
approfondimento anche perché, come già diceva lei, prima o poi si
dovranno fare delle scelte in cui appunto l'ente regionale dovrà
fare la sua parte e prendere le sue decisioni.
Io penso che sia necessario capire non soltanto il breve - e
quindi quello che... del futuro dei fondi che possono arrivare
dall'Europa - ma soprattutto quella che potrà essere questa
dicotomia per la governance generale e poi l'attuazione delle
attività e della gestione del servizio, perché altrimenti un domani
rischiamo ancora, facendo gli approfondimenti un po' troppo di
fretta e in ritardo, di avere delle sorprese, e lo dico soprattutto
nei confronti dei cittadini che le tariffe alla fine le devono
pagare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK