Consiglio Regionale della Valle d'Aosta - Oggetto del Consiglio n. 1107 del 22 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Amministrazione della giustizia
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 1107 del 22 dicembre 1994 - Resoconto
SEDUTA POMERIDIANA DEL 22 DICEMBRE 1994
OGGETTO N. 1107/X Azioni da intraprendere in relazione alle
recenti vicende giudiziarie del Direttore generale e dei dipendenti
dell'USL. (Iscrizione di nuovo oggetto all'ordine del giorno -
Approvazione di risoluzione)
Presidente Chiedo ai consiglieri, senza bisogno di illustrare la
risoluzione, di passare all'iscrizione della risoluzione che è
stata distribuita.
Presenti, votanti e favorevoli: 29
Il Consiglio approva all'unanimità
Presidente Ha chiesto la parola il Consigliere Squarzino
Secondina.
Squarzino (VA) Do lettura della risoluzione, senza
commentarla:
Risoluzione Il Consiglio regionale
Preso atto delle recenti vicende giudiziarie che vedono
coinvolti il Direttore Generale e dipendenti dell'USL, nonché
soggetti estranei all'Amministrazione pubblica;
Verificato che, attualmente, nessuna comunicazione ufficiale è
pervenuta all'Amministrazione regionale né all'USL in merito
all'evoluzione processuale;
Vista la legge 16/92 e la legge regionale 8 giugno 1994, n. 24,
la quale all'articolo 9 prevede tra le cause di decadenza e
sostituzione del Direttore Generale anche "Casi di violazione di
leggi o di principi di buon andamento e di imparzialità
nell'Amministrazione";
Considerato che tali vicende giudiziarie possono rientrare nei
suddetti casi previsti dalla legge
Impegna
la Giunta regionale a:
- verificare qual è lo stato delle cose e se esistano le
condizioni giuridiche perché si dia corso a quanto stabilito
dall'articolo 9 della legge regionale n. 24/94;
- riferire in tempi brevi al Consiglio, tramite la Commissione
consiliare "Servizi Sociali", affinché gli organismi competenti
abbiano tutte le informazioni richieste;
- interessare il Ministero della Sanità affinché lo stesso,
attraverso un provvedimento normativo, ponga in essere le
condizioni per permettere al Direttore Generale la nomina del
Direttore Sanitario e del Direttore Amministrativo dell'USL
indispensabili per garantire il funzionamento dell'Azienda.
F.to: Collé - Linty - Squarzino - Viérin M. - Lanièce -
Marguerettaz - Tibaldi - Chiarello
Presidente Pongo in votazione la risoluzione in oggetto.
Presenti, votanti e favorevoli: 20
Il Consiglio approva all'unanimità
Presidente Sono terminati i lavori.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK