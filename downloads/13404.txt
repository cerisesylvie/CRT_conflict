Consiglio Regionale della Valle d'Aosta - Oggetto del Consiglio n. 4401 del 6 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4401 del 6 aprile 1993 - Resoconto
OGGETTO N. 4401/IX Progetto di avvio della Microcomunità per
anziani di Pontey.
(Interrogazione)
Interrogazione Vengono segnalati ritardi e possibili intoppi
burocratici in merito al progetto di avvio della Microcomunità per
Anziani di Pontey.
Poiché si ritiene più che opportuno dare attuazione a questa
importante struttura che dovrebbe ospitare circa 20 cittadini;
si interroga
il Signor Presidente della Giunta regionale per conoscere quali
iniziative siano state assunte dalla Regione per garantire nei
tempi più rapidi (e, comunque, non oltre fine maggio) l'apertura
della Microcomunità per Anziani che dovrebbe interessare i comuni
di Pontey, Châtillon, Saint-Vincent e Emarese, contribuendo a
superare al più presto i possibili ostacoli burocratici in merito
all'adeguamento dello Statuto del Consorzio di Gestione alla legge
142.
Firmato: Gremmo
Presidente
Risponde l'Assessore della Sanità ed
Assistenza sociale Cout.
Cout (GV-PDS-SV) In riferimento alla interrogazione del
Consigliere Gremmo, possiamo dire che la struttura è ultimata ed
arredata. Siamo in attesa che il direttore dei lavori, l'Architetto
Marchisio, presenti la contabilità finale dei lavori e i relativi
collaudi tecnici. E' stato ulteriormente sollecitato e dovrebbe
perciò consegnare il tutto entro una decina di giorni. Abbiamo
anche parlato con il Comune e anch'esso si è adoperato, gli
incartamenti dovrebbero dunque essere consegnati al più presto.
Il 2 marzo scorso è stata convocata l'assemblea del Consorzio e
sono state effettuate le elezioni del Consiglio direttivo con la
nomina del Presidente nella persona del Signor Alberti. Lo statuto
del Consorzio è già stato redatto, si deve ancora provvedere a
richiedere l'agibilità della struttura e quindi presentare una
planimetria, in base a questo verrà fatto un sopralluogo e ci sarà
il decreto sanitario. Inoltre c'è da risolvere la questione del
personale: è già stata fatta tempo fa, proprio in previsione
del-l'apertura della Microcomunità, una prova di selezione e c'è un
accordo tra il Comune e l'Assessorato che prevede che il Consorzio
e lo stesso Comune facciano una richiesta per usufruire della
gra-duatoria composta proprio a seguito di questa prova di
selezione.
Esaurite queste formalità, io credo che la Microcomunità potrà
senz'altro essere aperta.
Presidente
La parola per la replica va al
Consigliere Gremmo.
Gremmo (LAP) Ringrazio l'Assessore per la puntuale risposta e
dichiaro la mia soddisfazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK