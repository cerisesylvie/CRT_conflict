Consiglio Regionale della Valle d'Aosta - Oggetto del Consiglio n. 3212 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3212 del 7 febbraio 2024 - Resoconto
OGGETTO N. 3212/XVI - Interrogazione: "Eventuale
partecipazione della Regione alla fiera del Cicloturismo di Bologna
o ad altri eventi simili".
Bertin (Presidente) -
Punto n. 21. Risponde l'assessore
Grosjacques.
Grosjacques (UV) -
Per quanto riguarda il quesito del
collega Restano, l'Assessorato non ha partecipato alle prime due
edizioni della fiera del Cicloturismo a Bologna, né ha in
previsione di partecipare quest'anno alla terza edizione, perché
l'intenzione è quella di prendere in considerazione un altro salone
dello stesso segmento. Voglio evidenziare che la partecipazione a
fiere e saloni turistici di settore, quali gli eventi fieristici
dedicati al prodotto
bike
, necessitano di un coinvolgimento
diretto degli operatori turistici che abbiano predisposto delle
offerte da proporre al mercato. Per questa ragione nel corso dei
lavori di un tavolo di confronto con gli operatori turistici di
portatori di interesse che si è tenuto giovedì 18 gennaio presso
l'Assessorato del turismo è stato dibattuto anche il tema della
partecipazione a saloni dedicati al prodotto bike.
Sentito quindi il parere degli operatori presenti, per l'anno in
corso si sta valutando l'opportunità di partecipare al salone
internazionale della bici denominato "Italian Bike", Festival che
si terrà a Misano Adriatico dal 13 al 15 settembre 2024. Rispetto
alla fiera del Cicloturismo di Bologna alla quale lei fa
riferimento, il Salone internazionale della bici di Misano
Adriatico, più conosciuto con l'acronimo IBF, ha già visto sei
edizioni con numeri di visitatori decisamente maggiore rispetto
all'evento di Bologna e sta diventando il più importante
appuntamento in Italia e uno dei festival di riferimento in Europa.
È comunque importante evidenziare che l'offerta turistica legata
alla
mountain bike
e alla bicicletta su strada viene sempre
proposta in tutte le fiere dedicate al turismo sportivo e
open
air
in Italia e anche all'estero in cui si è rilevata una
grande richiesta di documentazione e di informazioni sulle proposte
di vacanza a tema bike. Anche in queste occasioni, di cui un
recente esempio è stato il
Salon du Randonneur
di Lione, che
si è tenuto nel marzo scorso, gli operatori dell'Assessorato
distribuiscono l'opuscolo regionale e il materiale informativo dei
consorzi turistici che propongono tale tipo di offerta.
Per quanto riguarda l'attività specifica, sarà oggetto di una
risposta a un'interpellanza fatta dal collega Restano alla quale
risponderò successivamente.
Presidente -
Replica il consigliere Restano.
Restano (GM) -
Grazie Assessore per la risposta. La mia
attività relativamente al mondo del cicloturismo, Assessore, come
ha potuto vedere, è già iniziata nel mese di aprile 2023 con più
iniziative riguardanti la segnaletica, i percorsi e altre cose.
Oggi discutiamo della promozione del territorio più che del
prodotto, la suggestione della Fiera del Cicloturismo di Bologna
voleva essere un esempio che ritengo calzante, perché non interessa
solamente il prodotto bicicletta con componentistica e altro, ma
riguarda anche la promozione dell'intero territorio. Sono sicuro
che nella scelta di altri saloni abbiate tenuto conto anche di
quest'aspetto, poi saranno sicuramente i tecnici dell'Assessorato a
indicare qual è la direzione migliore. Certo è che leggendo delle
pubblicazioni trovate in vari siti, emerge chiaramente che vi sono
delle Regioni, quali la Toscana, l'Alto Adige e del Trentino, che
sono le mete privilegiate da parte dei cicloturisti, che, come
potremo vedere nella successiva iniziativa, cominciano a incidere
notevolmente sul turismo legato a un certo tipo di ambiente, qual è
quello che potrebbe offrire la Valle d'Aosta con i suoi numerosi
sentieri, con le strade poderali, con la ciclabile, se debitamente
attrezzati, indicati e con la doverosa promozione.
Accolgo con piacere quanto lei mi ha detto, con un po' di
soddisfazione devo dire che tutto questo trova seguito alle mie
iniziative, d'altronde già lei lo aveva ammesso che nel corso dello
scorso anno, discutendo di queste iniziative, che avrebbe tenuto
conto di quanto avevamo discusso e per questo la
ringrazio
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK