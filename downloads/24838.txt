Consiglio Regionale della Valle d'Aosta - Oggetto del Consiglio n. 140 del 22 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 140 del 22 ottobre 2008 - Resoconto
OGGETTO N. 140/XIII - Interpellanza: "Intendimenti per
l'adeguamento dei piani regolatori comunali".
Interpellanza
Ricordando l'obbligo gravante sui Comuni della Valle d'Aosta
di procedere all'adeguamento dei Piani regolatori generali
comunali;
Appreso della sollecitazione rivolta dal Consorzio enti
locali della Valle d'Aosta (Celva) alla Regione per la revisione
della legge urbanistica regionale, superando la logica degli
interventi tampone e dell'assoluta necessità di procedere ad una
legge quadro che comprenda tutto quanto deliberato negli
anni;
Osservando che il programma comune delle forze di maggioranza
per la XIII Legislatura prevede esplicitamente di "ridurre la
documentazione e accelerare le procedure per l'adeguamento dei
Piani Regolatori Comunali al Piano Territoriale
Paesistico";
il sottoscritto Consigliere regionale
Interpella
l'Assessore al territorio e ambiente per sapere:
1) quale sia lo stato delle procedure per l'adeguamento dei
Piani regolatori comunali nei settantaquattro Comuni della
Valle;
2) se intenda avviare, e in che modo, la predisposizione di
una nuova Legge quadro urbanistica;
3) a quale riduzione della documentazione e a quale
accelerazione di procedura intenda dare corso l'Assessorato
competente.
F.to: Louvin
Président
- La parole au Conseiller Louvin.
Louvin (VdAV-R)
- In relazione anche all'ora, non mi
dilungherò nell'illustrazione, forse meglio rimettere all'esito
della risposta qualche commento ulteriore. Mi limito solo a
chiedere all'Assessore di essere precisa nel dare il quadro di
analisi dei piani regolatori della Regione, lo stato di avanzamento
della fase del loro adeguamento. Per quanto riguarda il resto,
ascoltiamo con piacere.
Président
- La parole à l'Assesseur au territoire et à
l'environnement, Zublena Manuela.
Zublena (UV)
- Merci, M. le Président. Vengo subito al
dunque allora, sarò sintetica stante l'ora e, fra l'altro, per non
essere tacciata di un approccio didattico e non politico, taglierò,
non racconto tutto ciò che è successo - che meriterebbe forse un
approfondimento, ma lascio perdere - in questi ultimi dieci anni,
ossia dalla data di adozione degli strumenti urbanistici che oggi
sono vigenti, ossia le leggi n. 11 e n. 13 del 1998. Certo è che
l'insieme di una serie di fatti che si sono succeduti in questi
dieci anni hanno comportato un'evidente lentezza e un'oggettiva
difficoltà nella predisposizione delle varianti. Voglio comunque
sottolineare alcuni punti: anzitutto una complessità di revisione
dei piani regolatori, ossia un modo nuovo di predisporre i piani
regolatori rispetto all'esperienza pregressa che ha visto coinvolte
più professionalità; quindi, da un punto di vista dei
professionisti, vi è stata la necessità di una revisione del modo
di progettare il piano regolatore.
Il secondo aspetto sicuramente non trascurabile è stato
determinato nell'ottobre 2000 dai noti eventi tragicissimi
dell'alluvione, che hanno dal punto di vista urbanistico imposto
altre priorità rispetto alla normale fase di definizione delle
cartografie; in particolare, è stato necessario procedere alla
delimitazione cartografica delle aree a rischio, ossia degli ambiti
inedificabili. Su di essi poi nel corso degli anni sono stati
definiti e modificati i criteri per la produzione e la definizione
di ambiti inedificabili e quindi c'è stata un'evoluzione della
normativa regionale, che in alcuni casi ha comportato da parte dei
Comuni la necessità di un riesame delle cartografie per adattarle
ai nuovi criteri. Vi è stato quindi un allungamento dei tempi e un
aumento dei costi, da parte dei Comuni c'è stato un importante
impegno economico che è in alcuni casi pesantemente gravato sul
bilancio comunale.
Com'è la situazione ad oggi? Cerco di essere il più possibile
esaustiva. Ad oggi sono 19 i Comuni che hanno presentato la bozza
di variante generale, oggetto di valutazione di impatto ambientale
(poi ho uno schema che posso dare). Di questi 19 3 sono i Comuni
che hanno consegnato la bozza di variante e ai quali sono state
richieste integrazioni da parte degli uffici, 2 sono i Comuni di
cui è in corso l'esame della bozza di variante del PRG, 8 sono i
Comuni che hanno ottenuto la valutazione della bozza di variante, 5
sono i Comuni che hanno adottato la variante al piano regolatore e
uno è il Comune che ha concluso le procedure di approvazione della
variante dei piani regolatori, ne restano 55. Di questi 55, da una
ricognizione che è stata fatta dagli uffici risulta che 18 Comuni
non hanno in previsione una prossima consegna della bozza di
variante, 11 sono i Comuni che hanno indicato viceversa di essere
quasi pronti alla consegna, 26 i Comuni che dicono di essere pronti
alla consegna, ma rinviando al 2009. In realtà dagli uffici sono
spesso state fatte delle ricognizioni, rispetto alle ultime
previsioni che avevamo come tempi di consegna, devo prendere atto
che sono state disattese, parecchi Comuni dicevano comunque di
presentare entro quest'anno, qualcuno entro l'estate, i piani
regolatori, ma di fatto non sempre tali previsioni sono state
rispettate. Alla luce di questa situazione, si sono valutate in
tali primi mesi di lavoro dell'Assessorato delle modalità, da un
lato, per incentivare i Comuni a presentare le bozze delle varianti
e, dall'altro, per cercare di ridurre i tempi dell'intero iter di
approvazione degli elaborati. Non ho portato qui lo schema
dell'iter, tutti penso che lo conoscano, quanto meno i numerosi ex
Sindaci che sono oggi Consiglieri lo hanno vissuto direttamente, è
un iter estremamente complesso che si sviluppa su un tempo
piuttosto lungo. I tempi che oggi sono fissati sono quelli degli
uffici e che sempre in questa attività su questi piani sono stati
rispettati.
Una complessiva revisione non solo della quantità e della
tipologia della documentazione da presentare, ma dell'intera
procedura di approvazione dei piani regolatori non può che essere
affrontata insieme alla modifica della normativa urbanistica e
certamente a partire dalla revisione della legge n. 11/1998. Questa
revisione sarà da valutare solo in una fase avanzata di adeguamento
dei piani regolatori al PTP, in modo da non stravolgere ancora una
volta, ossia di non modificare di nuovo il quadro normativo di
riferimento e obbligare i Comuni ad ulteriori cambiamenti in corso
d'opera in questo percorso, che abbiamo visto essere complesso, di
adeguamento dei piani regolatori al PTP.
Président
- La parole au Conseiller Louvin.
Louvin (VdAV-R)
- Assessore Zublena, ma non è proprio il
riesame dei piani regolatori generali la motivazione fondamentale
per la quale è nato questo suo Assessorato... è rinato, risorto
questo suo Assessorato? Così mi pareva di aver inteso in
quest'aula, dove fra l'altro il Presidente della Regione aveva
dichiarato con forte tonalità la necessità di ridurre
documentazione, accelerare la procedura...
(interruzione del Presidente della Regione, fuori
microfono)
... Presidente Rollandin, c'era una volta un suo collega in
Giunta che diceva sempre:
"si en train"
. (Traduzione
letterale delle parole in patois): "stiamo facendo".
L'impressione è che siamo ancor un po' lontani, non vorrei che
si fosse fatta molta retorica su questo alleggerimento, questo
snellimento, questo svecchiamento, in realtà al momento non vediamo
ancora nulla di preciso. Io concordo per la verità su un punto di
quello che ha appena espresso l'Assessore Zublena, ossia che il
quadro normativo, se dovesse modificare mentre è in corso questa
procedura, rischieremmo di nuovo di trovarci in una fase
estremamente complicata. Cerchiamo però di capirci e poi in
successive circostanze avremo modo di approfondire... c'è ancora
l'intenzione di fare la politica che è stata fatta negli ultimi
cinque anni, per cui ogni legge
omnibus
è occasione per
mettere qualche normina e continuare ad intervenire sulla
legislazione urbanistica...
(interruzione dell'Assessore Zublena Manuela
, fuori
microfono)
... mi pare che stiate fermando un poco le macchine da quel
punto di vista e che rimandiate ad una rilettura generale, il che
secondo me è corretto, perché abbiamo avuto non poche situazioni
nelle quali la legislazione urbanistica in questi ultimi anni si è
ulteriormente confusa e credo che questo possa essere anche uno
degli elementi per i quali i Comuni si trovano oggi ad affrontare
situazioni molto difficili. L'iter è sicuramente pesante, non
abbiamo chiaro - ma questo dovremmo sicuramente approfondirlo in
altri momenti - dove si stia andando in generale nella revisione di
tali piani regolatori, abbiamo avuto eco di recente di un Comune
della cintura di Aosta nel quale vediamo crescere notevolmente le
potenzialità insediative ed abitative, non sappiamo se vi siano
orientamenti generali o comunque indirizzi che maturino nel
complesso, ma mi pare al momento non vi siano, Assessore Zublena,
delle situazioni di particolare novità. Se vi è intendimento di
andare ad
omnibus
ulteriori e a modificare comunque la
normativa urbanistica a breve, sappiate che noi esprimiamo fin
d'ora una forte preoccupazione che non vi siano delle modificazioni
lampo... che continuano a lasciare non poca incertezza. Per il
resto la ringrazio, mi pare che siamo ancora all'inizio delle
operazioni e che ci vorrà non poco tempo prima che si smaltisca
questo complesso e credo che le chiederemo più avanti anche conto
degli strumenti che stanno approntando da parte del suo Assessorato
in termini organizzativi affinché l'esame non subisca
rallentamenti. Grazie.
Président
- Avec cette réplique du Conseiller Louvin nous
terminons ici les travaux de cette matinée, la séance est levée et
les travaux reprendront à 15 heures 30.
La séance est levée.
---
La séance se termine à 13 heures.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK