Consiglio Regionale della Valle d'Aosta - Oggetto del Consiglio n. 466 del 25 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 466 del 25 marzo 2021 - Resoconto
OGGETTO N. 466/XVI - Interpellanza: "Azioni poste in essere
per impedire l'accesso ai grattacieli di via Capitano
Chamonin".
Bertin (Presidente)
- Punto n. 53 dell'ordine del giorno.
Per l'illustrazione, la parola al consigliere Manfrin, ne ha
facoltà.
Manfrin (LEGA VDA) -
Con questa interpellanza non
vogliamo aprire una
vexata quaestio
, però vogliamo fare in
modo che si metta una volta per tutte un punto su una vicenda, che,
purtroppo, vede protagonisti i grattacieli di via Capitano
Chamonin. Tanto per fare un pochino di storia, ripercorriamo
un'iniziativa che è già stata presentata in questo Consiglio,
ovvero l'interrogazione n. 37/2021, che chiedeva delle informazioni
in merito all'abbattimento dei due grattacieli di via Capitano
Chamonin e ripercorriamo appunto con quell'interpellanza anche una
richiesta fatta dal sottoscritto relativamente alla presenza, alle
segnalazioni ricevute, su eventuali occupazioni abusive
dell'immobile. Ai tempi, ci disse lei, Assessore, che si era
proceduto a fare un controllo nella struttura, si erano trovate
cinque porte chiuse che non era stato possibile controllare, per
tutto il resto dello stabile invece si era verificato che non c'era
la presenza di alloggi occupati, evidentemente in quei cinque
alloggi si sarebbe dovuti andare poi a verificare
successivamente.
Ebbene, pareva che effettivamente la struttura fosse messa in
sicurezza, però al netto di quanto appunto si era dichiarato ai
tempi, e quindi attendendo di avere delle informazioni nel merito
della presenza o meno di persone all'interno di quei cinque alloggi
che erano chiusi dall'interno, ho partecipato personalmente ai
traslochi di quei grattacieli nelle nuove abitazioni, quindi so per
certo che gli inquilini non hanno chiuso le porte, quindi se le
porte erano chiuse, evidentemente un segnale di allarme ci dovrebbe
essere... Veniamo però con la cronaca perché esattamente pochi
giorni dopo, il 2 febbraio 2021, gli organi di informazione ci
informano di una notizia abbastanza curiosa ovvero il lancio di una
bomba carta avvenuto dal tetto di uno dei grattacieli all'interno
della caserma che si affaccia al di là di quei balconi. La cosa è
curiosa perché effettivamente, da quello che ci era stato detto,
pareva che non ci fosse la possibilità di entrare all'interno della
struttura del grattacielo, evidentemente invece qualche personaggio
dalla straordinaria intelligenza non solo ha avuto la capacità di
entrare nella struttura del grattacielo, ma ha avuto anche questo
lampo di astuzia di portarsi fino al tetto del grattacielo in
maniera da avere una migliore visuale - perché lo ha dichiarato lui
- della caserma e poter buttare una bomba carta all'interno del
cortile della caserma. Immaginate cos'è successo in piena notte e
l'allarme che ne è conseguito, quindi questo un primo evento.
Dopodiché in grande pompa magna peraltro viene pubblicizzato un
video musicale di un presunto... chiamiamolo musicista...
valdostano mi sembra un po' eccessivo definirlo ma un musicista
locale che è noto alle Forze dell'ordine, è un pregiudicato -
perché insieme ad altri aveva aggredito un ragazzo per rubargli il
giubbotto con i relativi averi e per rubarglielo aveva cercato di
caricarlo di forza dentro un'auto cagionandogli in quel frangente
anche delle contusioni, dopodiché era stato arrestato assieme ai
suoi straordinari amici e condannato per questi atti - che ha
pensato di redimersi dandosi alla musica. Questo video lo riprende
in tutto il suo splendore mentre, sempre sul tetto di questo
grattacielo, ci canta questa canzoncina che sostanzialmente
comunica un messaggio, cioè che, quando viene venduta della droga,
non si fa credito. In questo video musicale girato appunto su
questo tetto, peraltro girato con l'ausilio di un drone che non so
se lei lo sa ma aggiungo che non può volare in ambito urbano per il
quale peraltro ci vuole anche un brevetto, viene appunto promosso
il consumo e la vendita di droghe, vengono mostrate delle armi,
viene bruciato peraltro anche nel video un documento con
l'intestazione della Questura di Aosta, quindi una promozione di
delinquenza che certamente non fa sicuramente onore alla nostra
città, alla nostra Amministrazione ma nemmeno a un locale, a una
struttura, a un grattacielo che dovrebbe essere chiuso e non
chiaramente utilizzabile.
Una dimostrazione quindi di strafottenza e, tra l'altro, di
facilità e semplicità di utilizzo e di accesso, che sicuramente non
ci aspettavamo di rilevare e che ci auguriamo appunto non venga mai
più rilevata: ecco perché, rilevando che non soltanto abbiamo la
prova provata che si è potuti entrare all'interno di questi
grattacieli ma si sono commessi anche degli illeciti ovviamente
connessi a questo ingresso, perché non solo l'ingresso è illegale
ma si sono commessi anche degli illeciti, se io butto una bomba
carta all'interno di una caserma, tendenzialmente non faccio
un'azione pia e meritoria, non lo faccio nemmeno promuovendo la
criminalità e lo spaccio con un video musicale che poi viene
propagandato in giro per dire che quello è Quartiere Cogne.
Per tramite di questa interpellanza, quindi le chiedo,
Assessore: se siano stati eseguiti quei sopralluoghi che lei ci
aveva annunciato nella seduta del Consiglio del 27 gennaio, se sia
intenzione dell'Amministrazione regionale porre in essere a questo
punto evidentemente è necessario ogni azione utile per impedire
l'accesso ai summenzionati grattacieli e se sia intenzione
dell'Amministrazione regionale accertare se siano state commesse
violazioni nell'utilizzo del grattacielo quale
location
del
video musicale.
Per quanto riguarda i responsabili, so che uno è stato
arrestato, o perlomeno che sta rispondendo di quello che ha fatto,
l'autore del lancio della bomba carta, l'autore del video musicale
evidentemente merita, secondo noi, a questo punto perlomeno una
verifica di quello che ha fatto all'interno, soprattutto se il suo
accesso era autorizzato o meno.
Presidente -
Per la risposta, la parola all'assessore
Barmasse.
Barmasse (UV) -
Nel verbale relativo al sopralluogo
effettuato nel grattacielo alto dal personale del Comune di Aosta
in data 21 dicembre si dava atto del fatto che erano stati
ispezionati tutti gli alloggi ubicati ai civici 5, 7 fino al piano
undicesimo, oltre al piano terra ex centro sociale, esclusi gli
alloggi al civico 5, sub 9, 10, piano terzo per serratura bloccata.
Non erano state ispezionate le autorimesse e i sottotetti del piano
dodicesimo dei civici 5 e 7. Per quanto concerne le cantine, la
verifica era stata effettuata unicamente in quelle con porta
aperta, alcune invece risultavano chiuse con lucchetto.
Detto verbale riportava inoltre, per quanto concerne le
autorimesse... l'area T2 si fa carico di organizzare prossimamente
un nuovo sopralluogo previa attivazione di quanto necessario per
accedere ai locali e stessa cosa doveva essere attivata anche per
le unità abitative presso le quali non è stato possibile l'accesso
a causa delle serrature bloccate. Il 2 febbraio il Comune di Aosta
ha provveduto a effettuare l'accesso alle autorimesse ove sono
stati rinvenuti automezzi e carcasse di motocicli già noti e
segnalati da parte di ARER al Comando della Polizia municipale. Non
è stato ancora possibile, a causa della pandemia da Covid,
programmare l'accesso alle due unità non visitate nel corso del
sopralluogo di dicembre.
Alla domanda se sia intenzione dell'Amministrazione regionale
porre in essere ogni azione utile a impedire l'accesso ai
summenzionati grattacieli, per quanto attiene le azioni attualmente
in essere per limitare gli accessi, il Comune di Aosta segnala che
è presenta una recinzione, che dovrebbe, per altezza e robustezza,
rappresentare già un notevole deterrente, in ogni caso è stato
coinvolto il Comando della Polizia municipale, che ha già
intensificato l'attività di sorveglianza della zona. Proprio in
questi giorni è stato effettuato un accesso congiunto tra operai
del Comune e agenti della Polizia municipale per sistemare alcuni
infissi e, a seguito della ricognizione fatta in tale circostanza,
non sono stati rilevati segni di occupazioni abusive.
Per quanto riguarda invece "se sia intenzione
dell'Amministrazione regionale accertare se siano state commesse
violazioni nell'utilizzo del grattacielo quale
location
di
un video musicale", posso rispondere che nessun accesso è stato dal
Comune di Aosta autorizzato, per fortuna, per finalità non
istituzionali. Del fatto è stata interessata la Polizia locale di
Aosta, che provvederà a svolgere tutte le verifiche del caso.
Presidente -
Per la replica, la parola al consigliere
Manfrin.
Manfrin (LEGA VDA) -
Evidentemente ci sono stati dei
controlli che non sono riusciti ancora ad arrivare a fondo, ci
auguriamo che al più presto si riesca ad addivenire a una profonda
ispezione di quella struttura, non vogliamo che queste piccole
incursioni possano trasformarsi domani magari che so... in
un'occupazione abusiva in grande stile come ci hanno abituato le
grandi città, soprattutto alcuni centri sociali di un noto
orientamento politico, che hanno deciso di fare delle occupazioni
illegali il proprio
core business
. Mi conforta in particolar
modo quello che giustamente lei ci ha detto in chiusura, ovvero che
c'è un'indagine della Polizia locale mi auguro sulla questione del
video musicale, allora a ogni buon conto noi ci recheremo nella
giornata di domani a questo punto al Comando della Polizia
municipale per specificare ogni particolare che abbiamo potuto
raccogliere, compreso ovviamente l'incitamento ad attività illegali
e quant'altro in connessione con l'utilizzo del grattacielo per
fare in modo che questi soggetti possano pagare perché
evidentemente non hanno ancora capito effettivamente cosa si può o
non si può fare con le proprietà altrui.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK