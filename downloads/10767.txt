Consiglio Regionale della Valle d'Aosta - Oggetto del Consiglio n. 1760 del 9 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1760 del 9 gennaio 1991 - Resoconto
OGGETTO N. 1760/IX - Piano di emergenza per far fronte alla
riduzione dell’area di pascolo di camosci e
stambecchi, in conseguenza delle recenti eccezionali nevicate.
(Interrogazione)
Presidente: Do lettura dell’interrogazione
presentata dai Consiglieri Maquignaz e Perrin, iscritta al punto 8
dell’ordine del giorno.
INTERROGAZIONE
Considerato che le eccezionali nevicate degli ultimi tempi hanno
limitato in modo preoccupante l’area di pascolo
degli stambecchi e dei camosci;
preso atto, come dichiarato dal veterinario del Parco Vittorio
Peracino, che la situazione nell’ambito del Parco
Nazionale del Gran Paradiso è particolarmente grave;
ricordato che durante gli inverni molto rigidi sono morte
centinaia di animali a causa della mancanza di cibo;
venuto a conoscenza da "La Stampa" che è stato predisposto un
piano di emergenza di trasporto di questi animali in altre
zone;
interrogano
la Giunta regionale per conoscere:
- a chi spetta la decisione di trasportare gli animali in altre
zone;
- in base a quale criterio questi vengono immessi in altre
zone
- se è vero che alcuni animali verranno trasportati fuori dalla
Valle d’Aosta;
- quali rapporti esistono a questo proposito fra la Regione e
l’Ente Parco.
Presidente
: Ha chiesto la parola
l’Assessore all’Agricoltura, Foreste
ed Ambiente naturale, Lanièce; ne ha facoltà.
Lanièce (DC):
Occorre innanzitutto precisare che le
recenti nevicate non sono state per nulla eccezionali, anzi per la
prima volta, dopo sei anni di scarse precipitazioni, si sono
verificate delle abbondanti nevicate, che costituiscono un fenomeno
del tutto normale in un territorio montano come quello della nostra
regione.
Naturalmente un inverno rigido e nevoso provoca la morte di
quegli animali vecchi o malati che non sono in grado di superare le
avverse condizioni climatiche e la difficoltà di reperire il cibo.
Questo fatto, però, non è così negativo come può sembrare, perché
costituisce un elemento necessario per l’equilibrio
della popolazione.
Nel Parco Nazionale del Gran Paradiso, gli inverni miti degli
ultimi anni hanno provocato una crescita abnorme della popolazione
animale. Da qui discende la preoccupazione del veterinario del
Parco, il dott. Peracino, di avere un numero molto alto di animali
morti e la conseguente decisione di effettuare delle catture per
sfoltire la popolazione animale. Si ricorda comunque che questo è
un vecchio problema del Parco Nazionale del Gran Paradiso. Non è
infatti la prima volta che nel parco vengono catturati stambecchi e
camosci per spostarli in altre zone povere di animali, dove
impiantare nuove colonie.
Non bisogna dimenticare che tutti gli stambecchi presenti oggi
nelle alte montagne europee discendono da esemplari provenienti dal
Parco Nazionale del Gran Paradiso. Molti di questi animali sono
stati inviati fuori Valle, altri invece sono stati lanciati nelle
oasi di protezione della fauna in territorio valdostano.
Quanto sopra voleva essere una specie di premessa alle più
specifiche risposte da dare alle domande contenute
nell’interrogazione, alla prima delle quali rispondo
subito dicendo che la decisione di trasportare animali in altre
zone spetta alla Direzione del Parco.
In merito alla seconda domanda, che chiede in base a quale
criterio gli animali vengono immessi in altre zone, posso dire che
l’immissione di animali avviene previo accordo tra
le parti interessate, cioè tra il Parco e le oasi faunistiche o
altri parchi italiani o esteri.
Nel rispondere alla terza domanda, posso dire che non è da
escludere che alcuni animali verranno trasportati fuori Valle,
perché ciò è già avvenuto in precedenti occasioni.
In merito ai rapporti tra Regione e Parco, cui si fa cenno
nell’ultima domanda, posso dire che ai primi di
dicembre dell’anno scorso ci sono stati dei contatti
fra il veterinario del Parco ed i funzionari
dell’Assessorato, dai quali è emerso che il Parco è
propenso ad immettere degli animali in oasi o parchi più poveri di
animali esistenti in Valle.
Questo è quanto possiamo dire in riferimento alle richieste
presenti nell’interrogazione.
Presidente
: Ha chiesto la parola il Consigliere
Maquignaz; ne ha facoltà.
Maquignaz (Ind):
Certamente è vero, come ha ricordato
l’Assessore Lanièce, che le eccezionali nevicate non
hanno provocato quella moria che era stata prospettata dagli organi
di stampa, per cui si può dire che per adesso gli animali abbiano
superato il pericolo, anche se la situazione potrebbe aggravarsi
nel resto dell’inverno.
Devo precisare tuttavia di aver presentato questa interrogazione
non tanto perché ero preoccupato per una possibile moria di camosci
e stambecchi e degli animali presenti nel Parco Nazionale del Gran
Paradiso, quanto piuttosto perché mi ero posto il problema delle
competenze che spettano allo Stato, alla Regione e
all’Ente Parco.
Rispondendo alla prima domanda della nostra interrogazione, si è
detto che spetta al Parco la decisione di trasportare gli animali
in altre zone. Va benissimo, prendo atto di queste risposte chiare,
da parte dell’Assessore, alle domande fatte, però mi
sembra che non sia stata data una risposta culturale e politica al
problema, che è relativo alle competenze e riguarda direttamente i
rapporti fra la Regione, lo Stato e l’Ente
Parco.
Non si tratta solo di stabilire se gli animali possono essere
trasportati fuori Valle, nella Valtournenche, a Champdepraz o in
altre valli che necessitano di ripopolamento. A mio parere il
problema è molto diverso, nel senso che non dobbiamo dimenticare
che questi animali vivono sul territorio della nostra regione.
Orbene, se si accetta il principio, dato per scontato sul piano
politico, che l’Ente Parco possa tranquillamente
trasportare, a suo piacere, animali da una parte e
dall’altra, noi rinunciamo in pratica alle
prerogative e competenze, nonché ai diritti che abbiamo su quel
determinato territorio.
Secondo me, quindi, il problema è ben più ampio e non concerne
solo l’aspetto formale o giuridico, perché è di
natura essenzialmente politica, culturale e sociale. Ora, visto che
riguarda i rapporti fra la Regione, lo Stato ed il Parco, tale
problema pone alla nostra attenzione il problema delle rispettive
competenze della Regione, del Parco e dello Stato in questa
specifica materia.
Secondo me, tale problema pone alla nostra attenzione anche un
aspetto più ampio, cioè la concezione che considera la selvaggina
come "res comunitatis". Una volta la selvaggina era considerata
"res nullius" (cosa di nessuno), mentre adesso si dice che la
selvaggina è cosa della comunità. Io mi chiedo a quale comunità
appartengano questi animali, perché ho l’impressione
che noi abbiamo fatto un passo indietro. Prima infatti si diceva
che gli animali erano "res nullius", poi che appartenevano alla
comunità, mentre ora sembra che si voglia dire che appartengano al
Parco. Dobbiamo dirci molto chiaramente, però, che il Parco non
rappresenta la comunità, ma gli interessi di se stesso e basta.
A mio parere è quindi necessario chiarire in modo più puntuale
questi rapporti tra la Regione, l’Ente Parco e lo
Stato, ribadendo in modo particolare che in caso di trasferimento
di animali da una zona all’altra la Regione sia
comunque interpellata, altrimenti noi rinunciamo alle nostre
competenze e prerogative, nonché alla nostra autonomia che, a mio
parere, può essere verificata anche nel discutere di questi aspetti
che, pur potendo apparire secondari, hanno in realtà una notevole e
sostanziale rilevanza autonomistica.
Presidente
: Ha chiesto la parola
l’Assessore all’Agricoltura, Foreste
ed Ambiente naturale, Lanièce; ne ha facoltà.
Lanièce (DC):
Poiché il Consigliere Maquignaz siede in
Consiglio da tre legislature, pensavo che già conoscesse certe cose
che io ho deliberatamente omesso di ricordare, ma a questo punto è
necessario che io le dica, anche per non far credere che ora sia
tutto cambiato. Colgo quindi l’occasione per leggere
alcuni dati che io davo per scontati e che ritenevo gli fossero
noti.
"Stambecchi ceduti dal Parco dalla sua costituzione ad oggi:
fino al 1932, 25 capi spostati a Valdieri e ad Entraque...". Io
davo per scontati questi dati e pensavo che il Consigliere
Maquignaz li conoscesse già. Per carità, se non li vuoi conoscere,
non li dico, ma torno a ripetere che non si tratta di un fatto che
accade solo adesso, visto che è dalla costituzione del Parco che si
verificano questi spostamenti...
Presidente
: Chiedo scusa, Assessore, ma in questa fase
non è consentito aprire un dialogo. Vuol dire.che..
Lanièce (DC):
Non li avevo letti prima per risparmiare
del tempo, ma mi sono stupito perché pensavo che il Consigliere li
conoscesse già...
Presidente
: Chiedo scusa...
Lanièce (DC):
... perché questo avviene fin dal
1929...
Presidente:
Assessore, la richiamo...
Lanièce (DC):
Non si tratta quindi di una cosa nuova che
tu scopri oggi...
Presidente:
Assessore, per favore!
Ha chiesto la parola il Consigliere Perrin; ne ha facoltà.
Perrin (UV):
Le fait que, depuis 1929, le Parc ait cette
politique de transfert des animaux de la région dans
d’autres régions de l’Italie, voire
même dans des états étrangers, c’est une réalité
présente depuis très longtemps, mais qui n’enlève
rien du tout à la requête que le Conseiller Maquignaz a faite.
C’est une démonstration en plus de la mauvaise
volonté des gérants du Parc national du Gran-Paradis, avec lequel
nous avons eu dans un passé récent de gros débats. En effet,
lorsque le service de la défense de l’environnement
et des forêts avait voulu introduire des bouquetins dans les oasis
de protection de la Vallée d’Aoste, donc sur le
territoire valdôtain, le Parc national du Grand-Paradis avait
prétendu que la Région lui paye ces animaux.
Evidemment nous nous sommes défendus "ungulis et rostro" parce
que nous estimons que ces animaux font partie du patrimoine de la
région. Je crois donc que la requête qui vient de la part du
Conseiller Maquignaz, et que j’ai souscrit
volontiers, est celle de résister toujours plus; car
c’est é travers les petits pas qu’on
peut gagner parfois les batailles; aux prévarications du Parc.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK