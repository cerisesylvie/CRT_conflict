Consiglio Regionale della Valle d'Aosta - Oggetto del Consiglio n. 1649 del 23 febbraio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1649 del 23 febbraio 2011 - Resoconto
OGGETTO N. 1649/XIII - Interpellanza: "Problematiche
determinate dalle protesi all'anca difettose impiantate sui
pazienti valdostani".
Interpellanza
Appreso dell'allarme scattato in tutta Italia relativamente
al caso delle protesi all'anca difettose ritirate dal mercato per
iniziativa della stessa azienda produttrice De Puy, del gruppo
americano Johnson&Johnson;
Rilevato che la Federconsumatori Nazionale ha interessato
della questione il Senatore Ignazio Marino quale Presidente della
Commissione Parlamentare d'inchiesta sull'efficacia ed efficienza
del Servizio Sanitario Nazionale e richiesto alle Federconsumatori
territoriali di inviare alle Asl di competenza una lettera per
rendere note le misure adottate per tutelare ed informare i
pazienti;
Precisato che la Federconsumatori della Valle d'Aosta ha
richiesto all'Usl Valle d'Aosta di conoscere quali procedure sono
state avviate per informare gli utenti interessati;
Considerato che, come riportato dal quotidiano "La Stampa" in
data odierna, i casi segnalati dall'Usl relativi a persone operate
all'ospedale "Umberto Parini" a cui sarebbe stata impiantata la
protesi della casa produttrice De Puy ammonterebbero a tre;
Evidenziato che tra il 2003 ed il 2009 la De Puy ha venduto
in Italia 5000 pezzi a 160 strutture pubbliche e private, e che,
secondo i dati dell'Istituto Superiore della Sanità attestati al
2005, sarebbero stati in media 130 all'anno i pazienti valdostani
cui è stata impiantata una protesi all'anca primaria operati
all'ospedale "Umberto Parini";
la sottoscritta Consigliera regionale
Interpella
l'Assessore competente per conoscere:
1) qual è il numero complessivo di pazienti cui sono state
impiantate protesi della casa produttrice in questione;
2) se tali pazienti sono stati tutti informati della
situazione;
3) come si intende procedere per risolvere il problema in
questione, e in particolare se i pazienti dovranno essere
nuovamente operati o meno.
F.to: Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
A seguito dell'allarme scattato in tutta Italia relativamente al
caso delle protesi all'anca difettose ritirate dal mercato per
iniziativa della stessa azienda produttrice De Puy, del gruppo
americano Johnson&Johnson, la Federconsumatori nazionale ha
interessato della questione il Senatore Ignazio Marino quale
Presidente della Commissione parlamentare d'inchiesta
sull'efficacia ed efficienza del servizio sanitario nazionale e
richiesto alle Federconsumatori territoriali di inviare alle USL di
competenza una lettera per rendere note le misure adottate per
tutelare ed informare i pazienti. La Federconsumatori della Valle
d'Aosta ha richiesto all'USL Valle d'Aosta di conoscere quali
procedure sono state avviate per informare gli utenti interessati.
La nostra preoccupazione è che fra il 2003 ed il 2009 la De Puy ha
venduto in Italia 5.000 pezzi a 160 strutture pubbliche e private
e, secondo i dati dell'Istituto superiore della sanità attestati al
2005, sarebbero stati in media 130 all'anno i pazienti valdostani
cui è stata impiantata una protesi all'anca primaria operati
all'Ospedale Umberto Parini.
Volevamo sapere dall'Assessore:
"qual è il numero complessivo
di pazienti cui sono state impiantate protesi della casa
produttrice in questione; se tali pazienti sono stati tutti
informati della situazione; come si intende procedere per risolvere
il problema in questione, e in particolare se i pazienti dovranno
essere nuovamente operati o meno"
. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Naturalmente concordo sull'attenzione che ha avuto la collega
Fontana verso questo argomento. Abbiamo subito fatto con l'azienda
USL una serie di indagini ed è risultato che l'azienda ha
acquistato, negli anni, 240 protesi d'anca della ditta De Puy
Johnson&Johnson e l'impiantologia di queste protesi - di cui la
ditta stessa ha comunicato il malfunzionamento, quindi la partita
che possiamo definire malfunzionante - ha interessato tre pazienti.
Questi tre pazienti sono stati avvisati dall'azienda USL, per
adesso fortunatamente non si rilevano criticità, ma i pazienti
entrano in un protocollo (
follow up
) previsto in questi
casi; quindi saranno monitorati con dei controlli a scadenza con la
speranza che non si presentino problematiche. Allo stato attuale
questi tre pazienti stanno bene, sono però sottoposti a controlli
previsti in tali casi, da specifici protocolli.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per i dati che mi ha
fornito, io leggevo in una relazione della ditta stessa che sono
riuscita a "recapitare" che comunque nell'andare avanti con il
tempo potrebbero creare problemi. Il nostro auspicio è quello che
questi pazienti stiano bene, anche se bisogna dare merito che tale
ditta questi pezzi li ha ritirati, rimane una magra consolazione
proprio per quei tre pazienti che vivono con questa ansia che tutte
le cose dovranno andare bene. Penso che la salute sia una cosa
molto importante e bisogna fare molta attenzione, perché tali cose
non devono più succedere. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK