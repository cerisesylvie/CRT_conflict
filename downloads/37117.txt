Consiglio Regionale della Valle d'Aosta - Oggetto del Consiglio n. 988 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 988 del 27 gennaio 2015 - Resoconto
OGGETTO N. 988/XIV - Interpellanza: "Individuazione di nuove
soluzioni per evitare che i canoni di locazione dei fabbricati di
proprietà regionale gravino sui bilanci degli enti
gestori".
Presidente
- Per l'illustrazione, la parola al
Consigliere Nogara.
Nogara (UVP)
- Merci Président.
Bene, vista ormai la mancanza quasi completa di aiuti al settore
agricolo nel bilancio regionale 2015/2017, visto anche che
qualsiasi contributo a livello per gli agricoltori, per il mondo
agricolo lo si scarica completamente sul PSR e bene o male il PSR
più o meno negli anni è sempre quello che è e viene sempre più
caricato praticamente di incombenze da dover pagare, c'è in più
anche una parte dei medicinali per le mucche, per esempio, che
venivano dati, adesso vengono solo dati per la mastite. Guardi, sto
facendo un elenco di cose che in questi anni sono andati in
peggiorando per il settore agricolo valdostano. L'ultima mazzata
per il settore agricolo, che potrebbe essere anche quella
definitiva, è quella, appunto, sulla locazione di tutte quelle
strutture a livello...tipo cooperative, consorzi e via dicendo, che
ormai è da un anno e mezzo che se ne parla, ma sembra che si sia
arrivati ormai alla stretta finale.
Io voglio anche fare un riferimento: poco tempo fa c'è stato
proprio qui a Palazzo regionale un convegno sulle terre alte dove
il Presidente Rollandin, intervistato, ha detto:
"è nostro
compito continuare a lavorare per aiutare il settore perché non è
possibile difendere la montagna se non c'è gente che ci abita"
.
Se andiamo avanti così, molto probabilmente, queste sono delle
ottime affermazioni e sono...le capiamo, però, ecco, nel lato
pratico, facendo tutte queste cose, noi ci troveremo sempre meno
agricoltori, perché? Vi faccio solo un piccolo esempio: proprio in
questo convegno era stato portato l'esempio che produrre un litro
di latte qui in Valle d'Aosta costa tra i 0,6 e 0,8 euro. Allora,
se adesso andiamo a vedere quanto viene pagato, quanto si
conferisce agli agricoltori che portano il latte nei consorzi,
nelle cooperative dove si fanno formaggi, o dove si lavora il
latte, il massimo è 0,40, 0,45. Allora, solo da questi dati qua ci
rendiamo conto che cosa andiamo a toccare, questi sono dati che non
sono previsti di nessun aggravio per l'affitto. Se voi ci
aggiungete l'affitto per certe strutture, per queste strutture, io
non so come si può tirare avanti. È un calcolo matematico, non è
che bisogna essere degli ingegneri per capire. Capisco che gli
indirizzi comunitari ti dicono che bisogna far pagare un qualcosa
per la locazione di queste strutture. Qua si sono sentite un sacco
di voci in questi anni. Si è parlato di quote, cioè praticamente di
locazioni che sono state delle perizie che sono state fatte dal
Patrimonio, perizie di mercato, ci sono delle perizie...si parla di
una perizia di Franchi, che dovrebbe essere però il 30-35 percento
in meno delle perizie che sono state fatte dal Patrimonio, però con
il 30-35 in meno non si risolve niente, proprio niente.
Anch'io così, per capirci qualcosa, ho girato qualche caseificio
e mi sono fermato in un caseificio della Valle del Gran San
Bernardo e lì però ho trovato delle cose un po' particolari, nel
senso che questo caseificio è una casa enorme, questa casa è stata
voluta dall'Amministrazione regionale fatta così, con due alloggi,
con un magazzino che adesso è usato dall'Amministrazione che ci
mette del materiale dentro, c'è un punto vendita che è chiuso,
perché tanto non si riesce a vendere niente, la cooperativa usa
solo la casera e un piccolo magazzino, comunque, teoricamente
dovrebbe pagare l'affitto, la locazione su tutta la struttura.
Questo potrebbe forse anche essere un aiuto per scorporare delle
zone, delle parti di queste strutture per andare incontro a queste
persone, perché, da quello che ne so, su un
tot
di strutture
che...nel quale ho fatto la richiesta...dovrebbero essere circa 25,
non so...su queste strutture ce n'è 7 che mi sembra che abbiano
accettato, le altre invece praticamente non hanno accettato questi
canoni di locazione. Questi canoni di locazione vengono calcolati
dal momento in cui chi gestisce queste strutture non ha accettato
di pagarle, perciò probabilmente si torna anche indietro di un
anno, di un anno e mezzo e sarebbe ancora più gravoso, sicuramente
tante di queste strutture chiuderebbero immediatamente. Questo è un
grosso problema, io penso che lo capiate, non è che, vi ripeto,
bisogna essere degli scienziati per capirlo! Cosa succede? Qua fino
adesso si è un po' andati avanti con il
de minimis
, il
de
minimis
, mi sembra di aver visto sul bilancio che quest'anno è
di 116.000 euro, ce ne vogliono 800.000 per riuscire a coprire
tutto; allora, o si va incontro in un modo, o si cerca di andare
incontro nell'altro, è proprio questo che in un'interpellanza io vi
ho chiesto per sapere intanto se vi rendete conto di quello che
potrebbe succedere a livello di agricoltura qui in Valle d'Aosta se
si fa una cosa del genere e, dall'altra parte, se avete un piano B
almeno per capire che cosa si può fare.
Adesso sembra imminente decidere quanto devono dare queste
strutture, perché, da quello che ne so io, Finaosta deve fare il
passaggio a
Vallée d'Aoste Structure
e, facendo il passaggio
a
Vallée d'Aoste Structure
, deve stabilire anche in quel
frangente i canoni d'affitto. Qua ci troviamo anche di fronte ad
una situazione particolare, nel senso che tanti agricoltori a
questo punto...come vi dicevo prima che, per produrre un litro di
latte, hanno un costo di 0,80 e gli viene pagato 0,40 quando lo
conferiscono...capite che ci sono un po' di problemi. Allora, tanti
io li ho sentiti parlare e dire:
"ma piuttosto mettiamo in piedi
di nuovo la teleturnaria"
, oppure qualcuno che ha delle
strutture nuove, che ha fatto le strutture dice:
"io avevo
previsto una parte per poter produrre, per fare il formaggio
,
però mi dicono:
"subito, immediatamente"
.
Se facciamo una
cosa così, il giorno dopo abbiamo tutti i veterinari dell'USL che
ci sono addosso e, se c'è una piastrella, se non c'è con il gomito,
o col tacco, o col piede per azionare l'acqua, ci fanno chiudere
baracca e burattini, in più ci ficcano anche una sanzione come si
deve e siamo sistemati per la vita"
. Allora, io dico: qua
dobbiamo renderci conto che bisogna un pelo in qualche modo...se
non è da una parte o è dall'altra...io adesso vi ho posto tre
condizioni: vi ho posto di scorporare, se riusciamo a mettere un
po' di soldi in assestamento come
de minimis
...vi ho posto
il fatto che se qualcuno vuole rimettersi per conto suo in una
cucina che ha preparato per fare delle cose del genere, che ci sia,
invece di una repressione, magari - io mi riferisco a lei,
Assessore Fosson - un incontro con i veterinari per cercare di
aiutare queste persone non per sanzionarle, ma per fare determinate
cose in un certo modo, rispettando le norme, però senza essere
vessati, questo anche perché io trovo una cosa stranissima. Io sono
un po' appassionato anche - mi sembra di averlo dimostrato in
questi anni - di questo settore e mi piace guardare spesso la
televisione
Linea verde
, o
Mela verde
, o tutte queste
trasmissioni che ci sono. Ogni tanto fanno vedere alla televisione
certe situazioni che mi viene da dire: se lo facessero qua, il
giorno dopo chiuderebbero la struttura. Secondo me, siccome siamo
tutti in Italia - per certe cose sembra che non siamo tutti in
Italia, per altre sì -, bisognerebbe magari, soprattutto a livello
sanitario, chiamiamolo così...bisognerebbe uniformarsi un po' tutti
in questo settore. Ecco, una cosa...io spero che non succeda
questo.
Qualcuno mi ha anche suggerito che a diverse riunioni dei
consorzi, soprattutto nelle latterie, si sono presentate delle
persone dicendo che, siccome abbiamo del latte veramente di
qualità, è un peccato svenderlo a dei prezzi come lo stanno
svendendo e che, se dovesse succedere un qualcosa, loro magari
sarebbero disponibili a mettere qualche struttura a disposizione
per lavorare questo latte. Non vorrei che anche sotto a tutte
queste cose ci fosse qualcuno che speculasse su questo, che ad un
certo punto soprattutto allevatori che non sanno più dove conferire
il latte si trovassero poi obbligati ad andare in certe strutture
dove il latte verrebbe lavorato e non si sa a quali prezzi verrebbe
poi pagato, proprio anche per il fatto che adesso...ci sarà la
scusa delle quote latte liberalizzate...e speriamo bene, speriamo
che il nostro latte, latte delle mucche valdostane, sia considerato
un latte di qualità per prodotti di nicchia, per formaggi di
nicchia, e speriamo che la cosa vada così. Grazie.
Presidente
- Per la risposta, la parola all'Assessore
Testolin.
Testolin (UV)
- Grazie Presidente.
Nel rispondere a quelli che sono i quesiti di
quest'interpellanza verranno ripercorse un po' le tappe di quello
che è stato il confronto che c'è stato ultimamente con i gestori
sia delle latterie, sia dei caseifici, sia delle cantine sociali e
che riprende un po' quelle che sono state le suggestioni
sostanzialmente che sono emerse dalla spiegazione di
quest'interpellanza. In riferimento dunque ai quesiti che
l'interpellante ha posto:
"quante sono le strutture di proprietà
regionale che saranno soggette al pagamento di un canone annuo di
locazione, a quanto ammonta al metro quadro il canone d'affitto
annuo e da quando queste cifre dovranno essere corrisposte all'Ente
che le gestisce"
; secondo:
"se è stato valutato l'impatto
negativo che tale iniziativa provocherebbe al settore agricolo"
e terzo:
"se sono state prese o se si intendono prendere in
considerazione altre soluzioni alternative per evitare l'ennesima
stangata..."
al settore agricolo, in profonda crisi, si farà
così una panoramica complessiva utile a meglio definire la
problematica, appunto. Le strutture di proprietà regionale,
intanto, destinate alla trasformazione e commercializzazione dei
prodotti agricoli per le quali è scaduto il comodato d'uso gratuito
sono 23. Nel corso del 2013 sono stati firmati contratti per la
locazione di sette di questi immobili, in applicazione, come già
ricordava il collega Nogara, di normative comunitarie in materia di
concorrenza, le cooperative che gestiscono queste strutture devono
corrispondere un'indennità di occupazione all'Amministrazione
regionale, questo nelle more del conferimento di quest'immobile
appunto a
VdA Structure
. Tale indennità è dovuta nella
maggior parte dei casi a partire dall'estate del 2013, mentre per
cinque casi quest'indennità è dovuta dal 2014, da gennaio 2014, in
quanto il comodato d'uso gratuito è finito con...il 2013.
Al fine appunto di confrontarsi e di approfondire congiuntamente
le problematiche, ci si è incontrati con le cooperative in due
occasioni: una volta con tutti i presidenti delle stesse presso la
Fédération des coopératives
e in un altro incontro con una
delegazione presso la Presidenza della Giunta...in merito, appunto,
alle difficoltà del settore, peraltro ben conosciute, e nei
confronti delle quali anche questo passaggio a
VdA Structure
è stato concepito come un passaggio che potesse portare dei
benefici nella determinazione di questi canoni...e alle altre
possibili soluzioni che sono state paventate anche all'interno di
quella che era l'illustrazione della risoluzione, anche alla luce
delle ridotte disponibilità di bilancio. A tal proposito, infatti,
si è così definito di assumere come indennità di occupazione per
l'anno 2014 il canone che verrà stabilito contestualmente al
passaggio delle strutture stesse a
VdA Structure
, confidando
appunto in un allineamento dei valori stabiliti come perizia, come
valori di mercato, cioè quelli che attualmente sarebbe sostenibile
poter pagare in funzione dell'attività che all'interno di queste
strutture viene svolta. Si segnala dunque che nel corso dell'anno,
anche e soprattutto alla luce della determinazione di questi canoni
che verranno determinati all'atto del passaggio a
VdA
Structure
, si potrà valutare la possibilità di andare anche ad
implementare il contributo a sostegno delle cooperative stesse per
questa stessa annualità 2014.
Per ultimare il discorso e per cercare di dare una risposta
completa in merito a quanto riguarda invece la richiesta di
conoscere puntualmente il costo al metro quadro del canone di
affitto, una risposta in questo senso è difficilmente riassumibile,
in quanto il valore del canone è sensibilmente variabile in
funzione delle tipologie di immobile e di una pluralità di
parametri che non sono squisitamente legati alle superfici. Per
riepilogare quindi l'idea e la ricerca di una soluzione...va
appunto nell'ottica di tarare su quelle che sono le effettive
possibilità di pagamento delle cooperative un canone che sia
sostenibile, tenendo conto di tutti questi aspetti che anche lei ha
citato e tenendo conto anche di quelle che sono le problematiche
che il settore vive quotidianamente. Problematiche che peraltro non
squisitamente in questo contesto, ma anche con l'Assessorato della
sanità si stanno approntando con dei tavoli specifici, ai quali
partecipano sia i veterinari, sia l'USL, sia i rappresentanti della
categoria per trovare appunto delle soluzioni che vadano a dare
delle risposte serie e puntuali anche per quei problemi che lei ha
citato e che si verificano in alpeggio così come in... Vi è quindi
la massima attenzione, la massima disponibilità nel cercare di
trovare delle soluzioni che possano fattivamente mantenere in piedi
un settore che è fondamentale per la nostra Regione.
Presidente
- Per la replica, la parola al Consigliere
Nogara.
Nogara (UVP)
- Merci Président.
Io la ringrazio, Assessore, per la risposta, ma, se le devo dire
la verità, non ha risposto a niente, nel senso che io ho chiesto se
avete valutato, ma era quasi provocatoria la domanda: "se avete
valutato quali sono le problematiche del settore agricolo
valdostano". Penso che vi rendiate conto che basta anche un affitto
minimo per mettere in crisi questo settore. Come le ho spiegato - e
lo dico per la terza volta -, quando si produce del latte e si
spende 0,80 e lo si vende a 0,40, nelle condizioni che ci sono
adesso che non si paga un canone di affitto...e adesso gli fate
pagare anche un canone di affitto minimo...mi deve spiegare come ce
la possono fare.
Io poi voglio insistere sul fatto degli immobili. Allora, questi
immobili...non è che chi ha preso l'immobile o gli allevatori,
quelli che avevano le latterie turnarie sono venuti qua coi tecnici
e hanno chiesto: "noi vogliamo questo, questo e quello". Voi, come
Amministrazione regionale, avete preparato un pacchetto
preconfezionato, con l'alloggio per non so chi, a volte anche due
alloggi, grandi magazzini e...la maggior parte di queste strutture
non vengono usate! Allora, spiegatemi perché non mi dite che...ci
sarà un motivo, io magari sto dicendo una stupidaggine, forse c'è
un motivo perché dev'essere fatto così...ma perché non devono
pagare al metro quello che loro occupano o usano? Perché è stata
una decisione vostra quella di fare delle strutture del genere,
mastodontiche, come si facevano tanti anni fa un po' per tutto,
questo è stato il disastro già...ma lo capiamo, adesso non è che
bisogna continuare ad insistere a fare...allora, anche per onestà
rispetto a queste persone, non è che sempre Pantalone deve pagare,
questi qua pagano per quello che usano, allora se in un caseificio
si usa la casera e un piccolo magazzino, dove le fontine rimangono
per pochissimo tempo perché poi vengono portate nei magazzini che
abbiamo sparsi nella valle, loro dovrebbero teoricamente pagare per
quello, non pagare per due alloggi sopra, per il magazzino di
fianco, per il punto vendita di fianco, per il posteggio e per
tutto quello che c'è! Io questi ragionamenti li faccio perché siamo
obbligati a...continuate a dire che bisogna mantenere, aiutare, ma
in questo modo non li aiutiamo, se non facciamo queste cose,
facciamo finire un sacco di aziende in bancarotta: è questo che vi
voglio dire, mica altro! Poi le dico la verità: io non capisco i
benefici di portare tutto a
Valle d'Aosta Structure
o a
tenere qua, non capisco quali sono i benefici per...io non so,
forse sotto l'aspetto amministrativo, ma i benefici per il mondo
agricolo valdostano proprio non li capisco. Il fatto anche che è
proprio dall'estate del 2013 che dovranno pagare questi canoni di
locazione...io davvero ho dei grossi dubbi che ce la facciano a
farlo. Grazie.
Presidente
- Punto 19 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK