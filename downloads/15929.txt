Consiglio Regionale della Valle d'Aosta - Oggetto del Consiglio n. 2262 del 18 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula
Oggetto del Consiglio n. 2262 del 18 novembre 1996 - Resoconto
SEDUTA POMERIDIANA DEL 18 NOVEMBRE 1996
OGGETTO N. 2262/X Concessione, ai sensi della legge regionale 20
agosto 1993, n. 69, di un contributo di lire 7.350.000 a "La Casa
di Terra" S.n.c. di Tullio Trèves e C., con sede a Montjovet
(Ciseran n. 4), per l'organizzazione della mostra internazionale
"Organic Architecture" della Fondazione Iona di Amsterdam, da
tenersi ad Aosta dal 17 novembre al 1° dicembre 1996.
Deliberazione Il Consiglio
Premesso che:
Il sig. Tullio Trèves, in qualità di amministratore della S.n.c.
"La Casa di Terra" con sede a Montjovet (Ciseran, n. 4) ha
presentato, con lettera in data 3 ottobre 1996, la richiesta
tendente ad ottenere un contributo per l'organizzazione della
mostra internazionale "Organic Architecture";
L'iniziativa, itinerante in tutta l'Europa, è arrivata in Italia
nel mese di settembre ed è stata presentata a Venezia c/o
l'Istituto Universitario di Architettura di Venezia in occasione
dell'apertura della Biennale di Architettura;
La mostra, composta da 52 pannelli realizzati da 12 architetti
di fama mondiale, viene concessa gratuitamente dalla Fondazione
"IONA" di Amsterdam e si terrà dal 17 novembre al 1° dicembre 1996
presso il Museo Archeologico di Aosta secondo il seguente
programma:
Sabato 16 novembre: inaugurazione della mostra con conferenza
introduttiva e visita guidata.
Sabato 23 e domenica 24 novembre: seminario sull'architettura
organica con l'intervento di Architetti di fama internazionale.
Durante i 15 giorni di apertura, saranno garantite visite
guidate da esperti.
La richiesta di contributo è corredata dal seguente preventivo
di spesa:
- Assicurazione e trasporti
(da Roma ad Aosta e da Aosta in Austria) lire 3.200.000
- Allestimento (montaggio e smontaggio) lire 2.300.000
- Apertura della mostra, organizzazione delle visite
guidate, seminario di 1 giorno in collaborazione
con l'ordine degli architetti e con la partecipazione
di 2 architetti di fama internazionale lire 4.800.000
- Stampa di inviti, opuscoli e locandine e spedizione
di circa 1000 inviti lire 3.900.000
- Stampa catalogo lire 5.500.000
_____________
Totale preventivo (Iva compresa) lire 19.700.000
- Eventuale compartecipazione alle spese
da parte de La Casa di Terra lire 5.500.000
_____________
Rimanenza lire 14.700.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69;
La Giunta, su proposta dell'Assessore alla Pubblica Istruzione
d'intesa con l'Assessore al Turismo, Sport e Beni Culturali,
ritiene, pertanto, opportuno aderire alla richiesta mediante la
concessione di un contributo di lire 7.350.000 pari al 38 percento
circa della spesa preventivata, ai sensi dell'articolo 3 - comma 1
- della legge regionale n. 69/1993;
All'assistenza durante il periodo espositivo provvederà con il
proprio personale il Servizio Animazione e Mostre dell'Assessorato
della Pubblica Istruzione;
Visto i pareri favorevoli rilasciati dal Dirigente dei Servizi
Culturali dell'Assessorato della Pubblica Istruzione e dal
Soprintendente per i Beni Culturali dell'Assessorato del Turismo,
Sport e Beni Culturali, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1993, in ordine alla legittimità della
presente deliberazione;
Delibera
1) di approvare, ai sensi dell'articolo 3 - comma 1 - della
legge regionale 20 agosto 1993, n. 69, la concessione a "La Casa di
Terra", S.n.c. di Trèves Tullio e C. con sede a Montjovet (Ciseran,
n. 4), di un contributo fino ad un massimo di lire 7.350.000
(settemilionitrecentocinquantamila) e comunque in percentuale non
superiore al 38 percento delle spese effettivamente sostenute e
regolarmente giustificate, per l'organizzazione della Mostra
Internazionale "Organic Architecture" della Fondazione IONA di
Amsterdam, che sarà allestita ad Aosta presso il Museo
Archeologico, dal 17 novembre al 1° dicembre 1996;
2) di impegnare la spesa di lire 7.350.000
(settemilionitrecentocinquantamila) con imputazione al capitolo
57260 ("Contributi ad enti ed associazioni culturali ed educativi
per manifestazioni ed iniziative culturali e scientifiche"),
richiesta n. 3510, del bilancio di previsione della Regione per
l'anno 1996 che presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale n. 90 del 27 dicembre 1989 e
successive modificazioni in due rate:
- la prima di lire 4.410.000
(quattromilioniquattrocentodiecimila), pari al 60 percento
dell'importo concesso, immediatamente;
- il saldo, pari al 40 percento, fino ad un massimo di lire
2.940.000 (duemilioninovecentoquarantamila) su presentazione di un
dettagliato e documentato rendiconto;
4) di dare atto che il contributo di cui trattasi è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di stabilire che all'assistenza durante il periodo espositivo
si provvederà con il personale del Servizio Animazione e Mostre
dell'Assessorato della Pubblica Istruzione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Quelqu'un demande la parole? On peut passer à la
votation, les Conseillers sont invités à voter:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK