Consiglio Regionale della Valle d'Aosta - Oggetto del Consiglio n. 3379 del 23 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3379 del 23 dicembre 1987 - Resoconto
OGGETTO N. 3379/VIII - REIEZIONE DELLA PROPOSTA DI LEGGE
CONCERNENTE: "COSTRUZIONE DI UN TEATRO AD USO POLIVALENTE NEL
COMUNE DI AOSTA".
PRESIDENTE:
Ha chiesto di illustrare la proposta di legge
il Consigliere Torrione, ne ha facoltà.
TORRIONE (P.S.I.):
Nell'affrontare questo argomento non
ho la voce adatta per fare un "Do" di petto, visto che si parla di
teatro ....
Ho poche cose da aggiungere rispetto alla precedente relazione
che avevo già fatto in questo Consiglio, se non prendere atto di
una situazione che si è verificata proprio in questi giorni:
l'Assessorato al Turismo ha organizzato due concerti, più
precisamente due opere, la "Lucia di Lammermoor" e il "Rigoletto",
e in quella occasione ho dovuto prendere atto che in quel teatro
neanche gli orchestrali riescono più a stare nella cavea, ma sono
collocati fra il pubblico, che non può assistere alla
rappresentazione di un'opera, perchè l'insufficienza della
struttura è a un tale livello che diventa ridicolo.
Ho sentito i commenti della gente: chi è appassionato di lirica,
ma anche chi è appassionato di teatro in genere, non può che
prendere atto del fatto che Aosta ha necessità di una struttura del
genere.
Avevo ricordato come uno dei più prestigiosi concerti della
passata stagione teatrale, quello dell'orchestra di Mosca, abbia
avuto uno svolgimento molto modesto, perchè, a causa delle
condizioni meteorologiche, anziché effettuarlo sul palco eretto
sulla piazza Chanoux, è stato trasferito al teatro Giacosa, con il
risultato che la metà degli orchestrali ha dovuto rimanere
addirittura fuori dal teatro. Credo che questo sia un atto dovuto
alla nostra città.
Ho appreso con soddisfazione che anche altre forze politiche
hanno acquisito ormai questo concetto, quindi voglio solo fare una
considerazione che riguarda il Comune di Aosta e quello che è
successo fra la prima discussione avvenuta in quest'aula e le
decisioni che sono state assunte al Comune di Aosta per quanto
riguarda il piano delle infrastrutture sportive.
Il Comune di Aosta ha approvato il piano predetto, che prevede
lo spostamento dello stadio Puchoz dall'attuale area in regione
Tzamberlet, e più precisamente al posto dell'attuale stadio di
atletica; evidentemente, è intenzione - perchè l'atto ne è una
conseguenza - del Comune di Aosta di accentrare nella zona di
Tzamberlet (giustamente, a mio avviso) tutte le strutture sportive.
L'area del Puchoz rimane quindi libera e, da un primo incontro
informale che ho avuto con il Sindaco e con il coordinatore del
piano regolatore, ho appreso che è intenzione della Giunta comunale
e della maggioranza di collocare l'eventuale struttura teatrale
nell'area attualmente occupata dal Puchoz,
Credo che stanziare cinque miliardi, come è previsto nel disegno
di legge, non pregiudichi l'autonomia del Comune, né tantomeno
possa far sì che questa somma venga utilizzata per usi vari.
Con questo ordine del giorno che presento, non voglio
assolutamente stabilire che tipo di teatro, voglio solo - come ha
fatto ieri l'Assessore Lanièce per le parrocchie - stanziare una
determinata somma che sia a disposizione dello stesso Comune,
qualora volesse realizzare questa struttura la cui costruzione è
diventata indilazionabile.
L'ordine del giorno recita:
"Il Consiglio regionale, nel prendere atto del disegno di
legge concernente la costruzione di un teatro ad uso polivalente
nel Comune di Aosta, fa voti affinché la somma impegnata con tale
disegno di legge sia destinata in via prioritaria ad effettuare uno
studio di fattibilità in accordo con il Comune di Aosta,
riguardante la edificazione del teatro in questione sull'area
attualmente occupata dallo stadio Puchoz, il cui trasferimento è
stato peraltro deciso da parte del Consiglio comunale di Aosta
all'atto dell'approvazione del piano di infrastrutture sportive del
predetto Comune".
Non sto a dilungarmi (anche perchè non ho più un filo di voce) e
mi affido al buon cuore del Presidente della Giunta, dell'Assessore
competente e della maggioranza. È chiaro che se il disegno di legge
subirà, come prevedo, una triste fine, avremo perso solo del tempo,
avremo sconfitto l'idea di costruire una struttura di questo genere
in tempi brevi e avremo deluso le aspettative di tutti i
Valdostani, che ormai reclamano a gran voce la costruzione di un
teatro che dia un segno nuovo anche al mondo della cultura che
agisce nella nostra Regione.
PRESIDENTE:
È aperta la discussione generale. Ha chiesto
di parlare il Consigliere Tonino, ne ha facoltà.
TONINO (P.C.I.):
Non aggiungo in questa occasione quelle
considerazioni che facemmo quando la proposta di legge del Gruppo
socialista approdò in Consiglio regionale; crediamo che il
provvedimento vada nella direzione giusta, che è quella di
sollecitare la Giunta regionale, anche approvando un apposito
disegno di legge, a dare l'avvio alla costruzione di un teatro ad
uso polivalente nella città di Aosta.
Nella seduta di ieri, fra le altre cose, parlando della
situazione della Sede RAI di Aosta, il Consigliere Mafrica aveva
riproposto la necessità della costruzione di un auditorium, di un
teatro polivalente, necessità ormai inderogabile. Questa è la
nostra posizione.
È davvero inaudito che una città come Aosta, in cui stanno
crescendo le attività di tipo culturale, non abbia una sede idonea
per lo svolgimento di tali attività.
Per queste ragioni voteremo la proposta di legge presentata dal
Gruppo socialista.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
On avait déjà discuté de ce problème il
y a quelque temps. J'avais annoncé que l'Administration régionale,
après de longues pourparlers avec la Commune d'Aoste, avait examiné
une série de propositions concernant soit l'auditorium que les
différentes structures qui pouvaient être redéfinies dans la
rédaction du plan d'aménagement de la ville d'Aoste.
A la suite de la délibération prise par la Commune d'Aoste, de
déplacer le terrain de football Puchoz dans la zone de Tzamberlet,
il y a donc la possibilité d'avoir ce terrain à la disposition pour
bâtir l'auditorium.
A ce moment on a expliqué qu'il y avait des temps techniques
pour aboutir d'abord à la disponibilité définitive de cette zone,
car à présent, comme les Conseillers connaissent, il existe des
difficultés pour l'immédiate utilisation de la zone Puchoz et puis
il y a le projet à faire d'une structure qui soit polyvalente.
L'Assessorat compétent avait pris des contacts avec la Commune
d'Aoste afin d'avoir des renseignements à ce sujet: il n'y a pas
encore de réponse positive. En même temps il y a l'exigence d'avoir
le projet, qui doit être approuvé en accord avec la modification du
plan d'aménagement de la ville d'Aoste.
Comme forces de majorité on a dit qu'au moment où il y aura le
projet, on est d'accord de le financer; par conséquent le fait
d'approuver aujourd'hui cette loi qui prévoit un financement de
cette somme, sans qu'il y
ait ni le projet, ni la zone
définie, ni les accords avec la Commune d'Aoste c'est quand même
prématuré.
Donc je ne crois pas que de notre part il y ait une attitude
contre cette initiative, au contraire il y a eu d'après deux ans
toute une série de rencontres finalisées à aboutir à l'auditorium.
Lorsque M. Torrione avait présenté cette proposition, on avait
donné notre adhésion, car c'était un accord déjà prévu au niveau de
pourparlers entre les forces politiques de la Commune d'Aoste et
les forces politiques du Conseil régional: le Syndic et les autres
forces politiques peuvent le témoigner.
Je veux répéter qu'on n'est pas contraire au fait d'engager
aujourd'hui une somme que difficilement pour l'année prochaine on
arrivera à utiliser, dans le sens qu'au maximum vers la fin de
l'année prochaine on pourra prévoir cette réalisation.
Sur la loi et sur l'ordre du jour qui a été présenté, pour les
considérations que je viens de faire, on s'abstiendra.
PRESIDENTE:
Si passa all'esame dell'articolato. Do
lettura dell'art. 1:
Articolo 1
Al fine di incentivare la vocazione turistica della città di
Aosta attraverso anche la realizzazione di idonee infrastrutture
capaci di esaltare i momenti culturali della vita cittadina, è
autorizzata la spesa di lire 5 miliardi quale primo finanziamento,
per l'anno 1987, per la costruzione di un nuovo teatro ad uso
polivalente nell'ambito del territorio comunale aostano.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Alcune considerazioni del Presidente
della Giunta sono giuste; le altre considerazioni che facciamo è
che se non abbiamo una somma a disposizione, è difficile, al
momento opportuno, realizzare quello che è possibile realizzare.
Anche solo l'elaborazione di un progetto per una struttura di
questo tipo, non solo per il progetto della struttura in sé stessa,
ma di tutto il corollario che sta dietro un teatro ad uso
polivalente, richiederà di per sé dei tempi molto lunghi; quindi,
l'affidamento di questo progetto in tempi come quelli attuali
consentirà probabilmente ai futuri amministratori regionali e
comunali di Aosta di approvare la realizzazione di questa struttura
fra un anno o due.
L'intento era solo quello di accelerare l'esigenza della
realizzazione di un teatro che è ormai divenuto indispensabile per
ammissione di tutti; non volevamo entrare nel merito, né delle
decisioni della Giunta regionale, né della Giunta comunale,
volevamo solo porre questo problema come un problema centrale della
vita del capoluogo, sul piano della incentivazione di quella
vocazione turistica che Aosta ha e che deve avere. Inoltre, c'è da
considerare anche un altro aspetto: Aosta è stata definita
ultimamente, e giustamente, "capitale"; noi riteniamo che una
"capitale" non possa fare a meno di un teatro.
L'ultima considerazione che faccio è questa: riteniamo che una
politica culturale come quella che ha portato avanti in questi anni
l'Amministrazione regionale abbia favorito una diffusione della
cultura stessa in strati di popolazione sempre più vasti, pertanto
ci spiace che il fatto di poter stanziare una somma che serva solo
a dare l'avvio a questo progetto, che richiederà dei tempi
lunghissimi, venga accantonato. Ci sembrava inoltre opportuno
testimoniare in questa sede una volontà che è diffusa nella
collettività aostana e valdostana, che è quella di avere finalmente
a disposizione una struttura di questo tipo.
La valutazione è difforme; ce ne rammarichiamo perchè l'intento
era solo questo. Speriamo che in tempi brevi, nonostante che si
salti questa fase che a nostro avviso è una fase importante, quella
prevista dal nostro disegno di legge, Aosta possa finalmente essere
dotata di una infrastruttura che è essenziale al suo ruolo di
"capitale" e alla sua valenza sul piano turistico generale.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Credo che sia un fatto positivo che sia
stata presentata questa legge e un fatto negativo che la Giunta non
l'abbia considerata nella sua giusta valenza.
Questa legge sottolinea, forse anche in maniera fin troppo
contenuta, un'urgenza presente, non solo nella città di Aosta, ma
in tutta a Valle: quella di dotarsi di strutture per attività
culturali, artistiche, in particolare nel settore musicale, di cui
siamo totalmente carenti.
Questa urgenza - che il Consigliere Torrione nella relazione
alla legge chiama "fame di cultura" - penso che sia un diritto
inalienabile dei cittadini, ancora più oggi quando le possibilità
economiche della Regione sono tanto vaste. Questa urgenza credo sia
ulteriormente da sottolineare, perchè la cultura è un fatto
importante, non soltanto per la qualità della vita delle persone,
non soltanto per il livello sociale della nostra società
valdostana, ma anche per gli innegabili importanti effetti dal
punto di vista della struttura economica.
Voglio ricordare che un centro come quello che è stato
ipotizzato dal Consigliere Torrione sarebbe fonte di tante
iniziative, dalla scuola di danza ad un conservatorio musicale, che
possono essere importanti per l'educazione della popolazione, per
la sua attività lavorativa e come incredibile richiamo
turistico.
Pertanto, Nuova Sinistra si rammarica che la Giunta regionale
non abbia voluto fare questo piccolo sforzo per accettare questa
proposta. Mi si consenta di fare un'osservazione polemica nei
confronti del Presidente della Giunta, che si dimostra capace
quando c'è da costruire i palazzi dello sport, impianti in alta
quota, delle strade e tutta una serie di strutture legate a cose
che gli interessano e che invece, quando si tratta di cultura - che
sia l'università, il teatro o qualunque altra cosa - comincia a
nicchiare.
Ho l'impressione che questo "ni" della Giunta sia in effetti un
no deriso e se fossi il Consigliere Torrione non mi farei nessuna
illusione per quanto riguarda il futuro. Spero che l'urgenza di
questa cultura, come noi a intendiamo, sia effettivamente così
sentita e che la gente sappia chi difende questi valori e chi
invece li osteggia.
PRESIDENTE:
Ha chiesto di parlare il Consigliere Borbey,
ne ha facoltà.
BORBEY (D.C.):
Credo sia doveroso parlare anche a nome di
una forza che fa parte di questa maggioranza, la Democrazia
Cristiana, perchè il Presidente ha parlato a nome della
maggioranza, ma ritengo che in questo momento qualcuno stia
speculando. Se il Consigliere Sandri può essere capito, perchè può
avere non molta esperienza amministrativa, non può esserlo il
Consigliere Torrione, che è stato sindaco della città di Aosta e
amministratore comunale per tantissimi anni.
Come DC riteniamo di ribadire che mai una maggioranza e mai un
Esecutivo come questo, presieduto dal Presidente Rollandin, sia
stato sensibile al discorso culturale: i due Assessorati, alla
Pubblica Istruzione e al Turismo, hanno fatto grossi sforzi nel
settore culturale e l'Esecutivo si rende conto della mancanza di
"serbatoi" idonei per espletare meglio tutto il discorso
culturale.
La Democrazia Cristiana ha l'Assessore all'Urbanistica nel
Comune di Aosta e il Partito Socialista ha il Sindaco; allora
l'Esecutivo regionale è da anni che si sforza di definire con il
Comune di Aosta determinate localizzazioni, ma soltanto un mese fa
è stata definita la localizzazione delle strutture sportive.
Un discorso amministrativo serio vuole che il Comune di Aosta,
definita la localizzazione del campo sportivo comunale, dia
l'incarico della progettazione per il campo sportivo; nello stesso
momento - tutti siamo d'accordo nell'individuare la localizzazione
del futuro "contenitore" culturale nella zona del campo sportivo -
il Comune di Aosta dia l'incarico per uno studio di fattibilità di
un piano urbanistico di dettaglio di quella zona. E quando il
Presidente della Giunta, 7-8 mesi fa, ha proposto al Comune di
Aosta di dare un incarico come Esecutivo regionale di un piano di
fattibilità della zona di piazza Narbonne, il Consigliere Torrione
sa benissimo che il Comune ha detto: "Queste sono prerogative del
Comune di Aosta, spetta a noi dare l'incarico".
Ho terminato il mio intervento, ma il Consigliere Torrione sa
che la Regione due anni fa ha fatto una legge per dare al Comune di
Aosta questi incarichi ed è disposto, l'Esecutivo, appena il Comune
di Aosta avrà speso questo miliardo, a darne altri. Non continuo su
questo, ma tutti siamo sensibili e speriamo di poter avere al più
presto questo "contenitore".
Il Consigliere Torrione sa bene che se andiamo ad impegnare dei
soldi adesso, questi soldi minimo rimangono fermi due anni e mezzo,
quindi deve aderire a quanto ha chiesto il Presidente della Giunta,
altrimenti è un atto che (non vorrei offendere) diventa speculativo
come indirizzo politico.
Questo è quanto ritengo di dire come forza democristiana, che
sollecita l'Esecutivo comunale a dare questi incarichi, perchè sono
di sua spettanza.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
In effetti, mancava la ciliegina sulla
torta del teatro del Consigliere Borbey, che ha sempre il tatto di
un elefante e che ogni tanto si accorge di essere forza di
maggioranza, solo ogni tanto, quando c'è da polemizzare con i
socialisti: in altre occasioni se ne dimentica.
Nella mia esperienza amministrativa so benissimo che questa
somma verrebbe introitata e domani mattina la Giunta potrebbe
usarla come vuole e, se andiamo a vedere tutte le somme, i residui
passivi sono determinati da somme che vengono impegnate e non
vengono spese; se questa la spendiamo non diventa un residuo
passivo.
La verità è che il gioco delle parti porta a queste conseguenze
tragiche.
Il Consigliere Borbey mi dice con una battuta: "Ma che razza di
opposizione fate voi socialisti", sfottendomi; gli rispondo che noi
facciamo un'opposizione di tipo costruttivo ed abbiamo prodotto
questo disegno di legge per verificare la vostra capacità di dirci
di no o di dirci di sì. Stavolta ci dite che siete tutti d'accordo
ma che dobbiamo aspettare: cosa? Il piano di infrastrutture
sportive è passato, la localizzazione del Puchoz è dall'altra
parte; questi soldi possono servire per la fase progettuale vera e
propria, in accordo con il Comune di Aosta, verso il quale non c'è
assolutamente la prevaricazione di una autonomia comunale di cui
siamo estremamente rispettosi.
BORBEY (D.C.):
(fuori microfono)
....ci sono i
soldi!
TORRIONE (P.S.I.):
Allora, se i soldi ci sono,
aggiungiamoci anche questi, così il teatro lo facciamo una volta
per tutte. Ma non facciamo della bassa demagogia, dicendo che siamo
venuti a speculare! Ma su che cosa? Sulle aspettative della gente
che chiede il teatro ormai da anni? Se questo è speculare, allora
abbiamo speculato.
Qui, o le cose le facciamo noi - dice la maggioranza - oppure,
se le propongono gli altri, non sono più buone. Arriverà, in questo
Consiglio, la legge sull'impatto ambientale, che è rimasta quattro
anni in attesa di una legge quadro e che verrà regolarmente
bocciata, ce lo ha già preannunciato l'Assessore Perrin, quando poi
la Giunta dà un incarico di impatto ambientale per verificare la
questione dell'autostrada, quando dà degli incarichi per altre
realizzazioni, sempre di impatto ambientale. Ma la legge ha un
marchio socialista, quindi non la si approva.
Questa è la verità! Questo è il confronto che si ha in
quest'aula. Quella che prevale è la legge dei numeri e noi ne
prendiamo atto; noi non abbiamo i numeri sufficienti; la democrazia
è così ... ed è inutile che il Consigliere Borbey scuota la testa
quando gli fa comodo e quando non gli fa comodo non la scuote
più.
(Interviene il Consigliere Borbey)
Ma cosa c'entra! Se la Democrazia Cristiana ha l'Assessore
all'Urbanistica, che dovrebbe avere il pallino in mano in quella
Giunta, ma il pallino sta in mano ad altri!
Abbiamo sentito le lamentazioni della Democrazia Cristiana,
abbiamo preso atto di questo grido di dolore che ogni tanto si fa
sentire; non abbiamo altro da aggiungere e passiamo a liquidare il
teatro con un atto che peserà sull'andamento dei avori di questo
Consiglio.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
L'article premier de ce projet de loi
dit: "È autorizzata la spesa di 5 miliardi quale primo
finanziamento per la costruzione ecc."; dans ce cas on ne peut pas
engager le financement pour le projet.
Je regrette, mais le Conseiller Borbey a raison: l'article
premier, pour la façon dont il est formulé, ne permet pas de faire
ça. C'est inutile de forcer la main pour dire que les forces de la
majorité sont contre la réalisation du théâtre, au contraire, et
nous avons les documents, si on veut spéculer sur cet aspect, pour
le démontrer.
J'ai dit que les raisons pour lesquelles on ne pouvait pas voter
aujourd'hui cette loi sont uniquement des raisons techniques. Je
n'accepte pas la polémique que vient de faire M. Sandri: moi je
n'ai jamais fait d'appréciations personnelles sur sa sensibilité
envers les problèmes de la culture; je crois que certaines
appréciations pourraient être même faites ailleurs et non au
Conseil.
Le Gouvernement régional a démontré, pendant ces années, d'avoir
prédisposé une activité, au point de vue culturel, suffisamment
bonne; aujourd'hui les forces de la majorité ne peuvent pas
accepter cet article pour la simple raison - et nous sommes là pour
le démontrer - qu'on ne pourrait pas utiliser ces fonds, mais on
est d'accord sur la réalisation du théâtre, et en effet on a poussé
afin que de la part de l'Administration communale il y ait
finalement une délibération pour le déplacement du Puchoz, pour
arriver à définir l'avant-projet de l'auditorium. La réalisation
suivra dans une phase successive.
Je voudrais souligner que aà nôtre ce n'est pas une attitude
contraire à la proposition de loi parce que c'est une force de
minorité qui l'a présentée, et je regrette qu'il y
ait cette
tentative; on a dit très clairement qu'il est impossible
aujourd'hui d'approuver cette loi. Alors, si les Conseillers du
Groupe socialiste ne vont pas retirer le projet de loi, on
s'abstiendra pour les raisons dites.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Voglio confermare il nostro voto
favorevole all'articolo 11 in quanto riteniamo che sia possibile
approvare questa legge. Ci sono le condizioni per partire con le
progettazioni di massima, lo diceva lo stesso Presidente della
Giunta, e allora la realtà secondo noi è che non si vuole votare
questa proposta perchè viene da un gruppo di opposizione. Questa è
la mia opinione e questa è la ragione per cui la votiamo. Si poteva
approvare questa legge qualche mese fa e partire con questo
provvedimento, manifestando la nostra volontà in tal senso.
Sulla polemica fra la Regione e il Comune di Aosta non vogliamo
entrare: a noi interessano i fatti e i fatti sono che con questa
legge possiamo, e potevamo qualche mese fa, dare avvio
concretamente ad un provvedimento che è utilissimo per la città di
Aosta.
PRESIDENTE:
Pongo in votazione l'articolo 1:
ESITO DELLA VOTAZIONE
Presenti 30
Votanti 11
Favorevoli 11
Astenuti 19 (Beneforti, Bondaz, Bor-bey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Tamone e Voyat)
Il Consiglio non approva
PRESIDENTE:
Secondo le consuetudini di questo Consiglio,
la non approvazione del primo articolo fa intendere respinta tutta
la proposta di legge.
Proseguiamo comunque nella lettura dell'articolato:
Articolo 2
L'onere derivante dall'applicazione della presente legge
graverà sul capitolo di nuova istituzione n. 23860 del bilancio di
previsione della Regione per l'esercizio finanziario 1987.
Alla relativa copertura si provvede mediante iscrizione sul
capitolo n. 300 di maggiori entrate derivanti dalla tassa di
concessione della Casa da Gioco di Saint-Vincent.
Articolo 3
Al bilancio di previsione della Regione per l'esercizio
finanziario 1987 sono apportate le seguenti variazioni:
Parte entrata
Variazione in aumento
Cap. 00300 "Tassa di concessione della Casa da Gioco di
Saint-Vincent"; L. 5.000.000.000
Parte spesa
Variazione in aumento
Settore 2.1. Interventi a carattere generale
Programma 2.1.2.: Altri interventi. Cap. 23860 (di nuova
istituzione Codificazione 2.1.2.1.0.3.10.24.02 "Spese per la
costruzione di un teatro ad uso polivalente nell'ambito del
territorio comunale aostano
- L.R. n. L. 5.000.000.000
L'ordine del giorno presentato dal Consigliere Torrione si
intende decaduto.
IL CONSIGLIO
prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK