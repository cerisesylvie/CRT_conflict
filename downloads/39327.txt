Consiglio Regionale della Valle d'Aosta - Oggetto del Consiglio n. 2580 del 25 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2580 del 25 gennaio 2017 - Resoconto
OGGETTO N. 2580/XIV - Approvazione di mozione: "Riduzione
della spesa per la gestione della Maison du Val d'Aoste "di
Parigi".
Rosset (Presidente) -
Punto n. 24 dell'ordine del giorno.
Per l'illustrazione, ha chiesto la parola il collega Bertin, ne ha
facoltà.
Bertin (ALPE) -
Questo è un argomento già affrontato in
molte occasioni in questo Consiglio, personalmente ho presentato
negli anni diverse interpellanze, ma non sono stato il solo, anche
altri colleghi sono intervenuti su questo argomento. In generale
l'obiettivo era evidenziare una spesa sproporzionata, eccessiva e,
a mio avviso, ingiustificabile nella gestione di questa struttura:
la
Maison du Val d'Aoste
. Come sappiamo, la Regione tramite
Finaosta è proprietaria da diverso tempo di questo immobile nel
centro di Parigi, che dovrebbe fungere da sede di rappresentanza e
di promozione dell'Amministrazione regionale. Ogni anno vengono
spesi oltre 300 mila euro per questa struttura; in passato
addirittura se ne spendevano ancora di più, negli anni una piccola
riduzione è stata fatta, ma certamente rimane una spesa esagerata
soprattutto se comparata ai risultati che questa produce. Le
ricadute per la Valle d'Aosta sono praticamente inesistenti.
La questione relativa agli immigrati valdostani, che giustamente
devono avere un punto di riferimento, è spesso usata come un
pretesto per giustificare la presenza di questa struttura, di
questa Maison du Val d'Aoste, che ripeto costa troppo, soprattutto
in una situazione come quella attuale di diminuzione della finanza
pubblica che ci vede tagliare settori di primaria importanza, dei
quali certamente non fa parte questa Maison du Val d'Aoste che non
produce quegli effetti positivi per il territorio, che in qualche
modo potrebbero giustificarne la presenza e anche
les immigrés
valdôtains
, che pure hanno certamente bisogno di un punto di
riferimento, non giustificano una spesa di questa dimensione. Tra
l'altro, in questo periodo scade anche la gestione della struttura
affidata da anni ad una società esterna, e quindi è il momento,
secondo me, di fare il punto della situazione e di apportare dei
tagli considerevoli a questa struttura. La
spending review
,
che viene spesso richiamata, deve essere fatta in modo serio anche
nella nostra Regione, questo è il classico esempio di una spesa
improduttiva che necessita di un taglio.
Vado all'impegnativa di questa mozione, che riguarda una
riduzione significativa del costo di questa struttura: innanzitutto
un taglio per la gestione di quest'anno, quando scade l'affidamento
al soggetto esterno che di fatto gestisce questa struttura. È il
caso che in quest'anno non si vada oltre i 100 mila euro di costo
complessivo per questa struttura, riducendo in modo significativo
le attuali spese che sono ingiustificabili. Questo può avvenire
soprattutto nella parte più significativa, secondo me, come avevamo
già sottolineato in altre occasioni, coinvolgendo da una parte le
associazioni valdostane degli immigrati, che hanno certamente
bisogno di un punto di riferimento, questa può essere che venga
gestita anche tramite loro che abbiano un ruolo attivo in questa
Maison du Val d'Aoste, parallelamente coinvolgendo quegli attori
economici valdostani che potrebbero avere in quell'area la
necessità di promozione della loro attività. Immagino le varie
associazioni di categoria: da ADAVA, piuttosto che altre
associazioni, di Confindustria, eccetera, che possono avere degli
interessi promozionali sull'area parigina, pertanto avere da questa
vetrina nella città di Parigi un beneficio per l'attività della
nostra Regione. Se questo si realizza, vuol dire che questa
struttura ha un certo significato, ma se si vede l'impossibilità di
poter coinvolgere gli attori economici locali e les immigrés nella
gestione di questa struttura, che dovrebbe determinare una
riduzione significativa dei costi, a questo punto - ed è la terza
impegnativa di questa mozione -, se si verifica che questo non è
possibile, tanto vale prenderne atto, chiudere questa sorta di
Ambasciata e vendere l'immobile. Mi auguro che questa scelta
drastica magari non sia realizzata, nel momento in cui si riuscisse
a coinvolgere gli attori economici e le associazioni degli
immigrati valdostani nel dare un senso a questa struttura di
Parigi, che al momento è innanzitutto uno spreco di denaro
pubblico.
Presidente -
Ha chiesto la parola il collega Farcoz, ne
ha facoltà.
Farcoz (UV) -
Solo per chiedere una sospensione per una
riunione di maggioranza.
Presidente -
La sospensione è concessa.
La seduta è sospesa dalle ore 17:45 alle ore 19:26
.
Rosset (Presidente) -
Dopo la richiesta di sospensione da
parte del Vicepresidente Farcoz, possiamo riprendere i lavori con
la mozione n. 24, illustrata dal collega Bertin. Ha chiesto la
parola il Presidente della Regione, ne ha facoltà.
Rollandin (UV) -
En ce qui concerne les trois points de
la motion qui a été présentée, je demanderai d'amender la première
partie: "riduzione di spesa complessiva per il 2017" étant donné
que 2017 est déjà en cours et qu'il y a eu des programmes, tandis
qu'on peut accepter les deux autres passages et aller dans cette
direction. Je ne veux pas reprendre les mots corrects du collègue,
on a déjà parlé de la possibilité de faire en sorte qu'il y ait un
élargissement des responsabilités avec tous ceux qui sont
intéressés à voir la Maison du Val d'Aoste comme point de repère
pour les différentes activités et en même temps de réduire
progressivement le coût de la structure. Je crois que les collègues
ont vu la structure...on peut résoudre ces problèmes. Je demanderai
seulement...
(interruption d'un Conseiller, hors micro)
...d'enlever le premier alinéa et de laisser les deux
autres.
Presidente -
Ci sono interventi sulla richiesta avanzata
dal Presidente? Ha chiesto la parola il Consigliere Bertin, ne ha
facoltà.
Bertin (ALPE) -
Non chiediamo la sospensione di un'ora e
mezza come in precedenza per decidere questo aspetto, ma volevo
suggerire un emendamento all'emendamento: nel 2017 di prendersi
l'impegno di ridurre senza andare a fissare magari 100
mila...iniziare una riduzione da quest'anno. Tra l'altro, scade a
marzo il rinnovo dell'incarico al gestore della società, per cui si
può intervenire già quest'anno, poi se non è una riduzione di 200
mila, ma già ci sia un effetto da quest'anno, non rimandarlo agli
anni successivi.
Presidente -
Ha chiesto la parola il Presidente della
Regione, ne ha facoltà.
Rollandin (UV) -
Se il collega me lo permette, potrebbe
essere emendato l'ultimo capoverso dove si dice: "a prevedere per
gli anni a seguire...", per il 2017 e per gli anni a seguire, si
potrebbe inserire lì: "per il 2017 l'ulteriore riduzione di", che è
quello che, se non ho capito male, mi chiedeva...se non ho capito
male, con questo emendamento andiamo già nel 2017 a prevedere una
riduzione dei costi.
Presidente -
Ha chiesto la parola il collega Bertin, ne
ha facoltà.
Bertin (ALPE) -
Andando a ridurre in modo significativo
già quest'anno...
(interruzione del Presidente della Regione, fuori
microfono)
...l'importante è che ci sia una riduzione significativa.
Presidente -
Se ho capito bene, chiede di sopprimere il
primo punto e di emendare così il punto 3: "a prevedere per il 2017
e per gli anni a seguire un'ulteriore riduzione...", se ho capito
bene, questo è l'accordo tra il Presidente e il collega Bertin. Ha
chiesto la parola il collega Fabbri, ne ha facoltà.
Fabbri (UVP) -
Io mi inserirei nella discussione di
questa mozione per rivolgere un invito e chiedere al Presidente
della commissione competente, che non so quale sia, di invitare il
Signor Linty, quando magari viene in Valle d'Aosta, a relazionare e
a spiegarci quali sono i suoi progetti futuri e come intende magari
valorizzare questo
atout
che c'è, senza inserirlo
naturalmente nella mozione, però è un invito che faccio...
(interruzione di un Consigliere, fuori microfono)
...ci sarà qualcuno che magari sostituisce il Signor Linty e che
ci renda un po' edotti di come possa esserci un progetto di
sviluppo per questa struttura che abbiamo a Parigi, che può avere
effettivamente, se usata correttamente, un ritorno per la nostra
Regione.
Presidente -
Ha chiesto la parola il Consigliere
Borrello, ne ha facoltà.
Borrello (SA) -
Raccogliendo l'invito del collega Fabbri,
facendo una rapida analisi, mi sembra che venga tutto incardinato
all'interno della I Commissione, in quanto si tratta di rapporti
istituzionali...
(interruzione di un Consigliere, fuori microfono)
...la IV?...non vi è nessuna problematica nel definire una
convocazione del rappresentante della Maison du Val d'Aoste.
Presidente -
Non ci sono altre richieste di intervento.
Metto in votazione il testo emendato. Dichiaro aperta la votazione.
La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK