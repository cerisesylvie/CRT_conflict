Consiglio Regionale della Valle d'Aosta - Oggetto del Consiglio n. 707 del 12 giugno 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 707 del 12 giugno 2019 - Resoconto
OBJET N° 707/XV - Communications du Président du Conseil
régional.
Rini (Presidente) -
Colleghi, alla presenza di 34
consiglieri possiamo iniziare i lavori di questa seduta, con il
punto 1 all'ordine del giorno.
Collègues, je vous communique qu'une proposition d'acte
administratif a été présentée: "Approvazione del bilancio al 31
dicembre 2018 della Gestione Straordinaria in liquidazione per
l'esercizio della Casa da gioco di Saint-Vincent, a norma
dell'articolo 8 della legge regionale 21 dicembre 1993, n. 88".
Je vous informe aussi que, par lettre du 11 juin 2019, le
Président de la Région a transmis l'acte portant "Revoca dell'atto
della Giunta n. 549 del 29 aprile 2019 recante la proposta al
Consiglio regionale di disegno di legge concernente Ente unico di
promozione turistica della Regione autonoma Valle d'Aosta. Nuova
disciplina dell'Office régional du tourisme e riordino
dell'organizzazione turistica regionale".
À partir du 22 mai 2019, les réunions suivantes ont eu lieu:
- Bureau de Présidence, II
ème
Commission,
III
ème
Commission et V
ème
Commission: 2
- Conférence des Chefs de Groupes, IV
ème
Commission,
II
ème
Commission et III
ème
Commission
ensemble: 1
- I
ère
Commission: 3
Il 30 maggio scorso, il Presidente della Regione ha trasmesso la
sentenza n. 118/2019 con la quale la Corte costituzionale ha
dichiarato l'illegittimità costituzionale degli articoli 12bis,
comma 4, e 16, comma 1, della legge regionale n. 11/1998 introdotti
con la legge 5/2018 in materia di urbanistica e pianificazione
territoriale, con particolare riguardo alla Valutazione ambientale
strategica.
Lundi 10 juin, avec le conseiller et président Fosson nous avons
constitué le groupe Pour Notre Vallée-Area Civica-Front
Valdôtain.
Lundi 10 juin, la Conférence des Chefs de groupe a décidé de
renvoyer à mercredi 3 et jeudi 4 juillet la réunion du Conseil déjà
programmée pour les 26 et 27 juin.
La Conférence a aussi approuvé le nouveau calendrier des séances
d'ici janvier 2020. Copie du calendrier a été envoyé à tous les
Conseillers.
Vi ricordo che rimangono le previsioni che avevamo già assunto
in seno alla scorsa Conferenza dei Capigruppo, quindi durante le
comunicazioni ogni gruppo consiliare avrà diritto a cinque minuti
di intervento sulla questione politica. Così come deciso in
Conferenza dei Capigruppo ci saranno i punti iscritti all'ordine
del giorno 3.01 e 3.02.
Permettetemi colleghi di porgere un ricordo, perché venerdì
scorso la notizia della morte di Gerardo Beneyton ha lasciato tutti
profondamente rattristati.
L'amico Gerardo non era soltanto il giornalista che ci
intervistava a ogni Consiglio regionale, era anche il consigliere
in tema di agricoltura, colui che ci spronava a fare meglio per
questo settore al quale era intimamente legato e per il quale ha
lavorato tanto, raggiungendo risultati eccellenti di promozione
della nostra Valle a livello nazionale e internazionale.
Ma Gerardo era soprattutto una persona generosa e
disponibile.
Oggi, guardiamo in alto alla tribuna stampa con una sensazione
di vuoto. Gerardo non c'è più. Ci mancheranno la sua verve e le sue
idee, il suo impegno e il suo dinamismo.
Dicevo "guardiamo in alto", perché Gerardo non perdeva una
seduta del Consiglio regionale e ci accompagnava durante tutti i
lavori in quest'aula, anche fino a notte fonda.
A nome mio personale e dell'intero Consiglio regionale
rinnoviamo la nostra sincera vicinanza alla moglie Silvana e a
tutta la sua famiglia.
In suo ricordo, proprio per la sua vicinanza anche al Consiglio
regionale, vi propongo di osservare un minuto di silenzio.
I presenti si alzano in piedi e l'Aula osserva un minuto di
silenzio.
Grazie, colleghi. Ci sono richieste di intervento? Ha chiesto la
parola il collega Aggravi. Prego.
Aggravi (LEGA VDA) -
Il mio intervento non è sulla
questione politica, è su una questione tecnica che voglio portare
all'attenzione sua e di tutto il Consiglio. Il 6 maggio scorso ho
chiesto alla Presidenza della Regione e anche all'Assessorato alle
finanze un accesso agli atti su tutta la documentazione inerente
alla corrispondenza tenuta dalla Casino de la Vallée con le
relative strutture. L'ho chiesto a tutte e due perché, come sapete,
la delega sulla gestione del casinò è in capo alla Presidenza, ma
comunque l'Assessorato alle finanze ha una vigilanza sulle società
partecipate. A seguito di questa richiesta, la Presidenza ha
trasmesso a lei, al Presidente del Consiglio regionale, una
richiesta - siamo al 17 di maggio - in cui chiede un parere, in
quanto parrebbe che questa mia richiesta potrebbe contrastare con
quanto previsto dal comma 6 dell'articolo 116, ovvero il discorso
legato al fatto che le richieste di accesso agli atti devono essere
circostanziate.
Da parte mia vorrei sottolineare due aspetti. Il primo: è il 17
maggio e facendo una ricerca ho ritrovato questa missiva, che era
diretta direttamente a lei e non per conoscenza anche al
sottoscritto. Per carità, però dall'altro lato mi dico: come mai in
altri casi - ne cito uno che ha occupato moltissimo questo
Consiglio, cioè la richiesta sempre di accesso alla corrispondenza
con il famoso CRAL Cogne - la corrispondenza è arrivata e invece in
questo caso no? Forse perché stiamo parlando di Casino de la Vallée
e forse perché la richiesta l'ho fatta io, questo non lo so. Però
la richiesta parrebbe non essere abbastanza circostanziata. Ora, se
devo rifare più volte i 116 per circostanziare la richiesta io mi
diverto e li faccio, però soprattutto vorrei avere una risposta
riguardo alle tempistiche di risposta di questo accesso agli
atti.
Presidente -
Grazie, collega Aggravi. Come sa, noi
cerchiamo sempre di monitorare e di fare rispettare l'accesso agli
atti. Noi abbiamo ovviamente risposto a chi ci ha interpellato. Io
le faccio avere copia della risposta, se questo può essere
utile.
C'era credo la stessa questione per una richiesta fatta dal
collega Mossa. La lettera preparata dagli uffici della Presidenza è
la medesima, quindi faccio avere una copia ai colleghi.
Ha chiesto la parola il collega Marquis.
Marquis (SA) -
Credo che il buon amministratore unico
tratti sia l'opposizione che la maggioranza nella stessa maniera. A
questo riguardo volevo anche io sollecitare la Presidenza, perché
nello scorso mese di dicembre, il giorno 10, ho presentato una
richiesta di accesso agli atti che a tuttora non ho avuto risposta.
Ho chiesto come sono stati affidati tutti gli incarichi relativi
alla procedura di concordato, quali sono stati i soggetti, se sono
state rispettate le procedure di legge e credo che sia doveroso
rispondere ai consiglieri e metterli tutti nella condizione di
poter svolgere la propria attività. Noi vorremmo che la Casino
S.p.A., il cui edificio ha una facciata di vetro, diventi in
sostanza una casa trasparente e di vetro.
Presidente
- Grazie, collega Marquis. Questa Presidenza
non può che limitarsi a citare le risposte. Poi nel merito delle
motivazioni che eventualmente impediscono la risposta ovviamente
entra l'ente interpellato. Prego, collega Cognetta.
Cognetta (MOUV') -
Parlo a nome del Gruppo MOUV', perché
porto avanti le istanze sia mie che quelle dei miei colleghi. Ci
sono state due richieste di accesso agli atti, una fatta alla
società Monterosa e un'altra fatta alla società Autoporto. Nella
prima veniva richiesta copia dei verbali del collegio sindacale
della società Monterosa. Per altre società in passato ho fatto la
stessa richiesta e mi sono sempre stati forniti i dati. Questa
volta c'è una risposta molto vaga rispetto a un articolo del codice
civile per il quale non devo avere questi verbali. Stranamente li
ho ricevuti da altre società! Quindi, mi chiedo come mai non c'è
questa risposta.
Per quanto riguarda invece il collega Gerandin, ha fatto una
richiesta alla società Autoporto rispetto a una questione che
riguardava alcuni dipendenti. Su questo, invece, si è detto che non
c'è la possibilità di accesso rispetto a queste questioni. Anche
questa è piuttosto strana, perché comunque sia abbiamo sempre avuto
questi dati.
Quindi chiedo, Presidente, di fare un'azione persuasiva verso
l'assessore Testolin, che in entrambi i casi firma le lettere, per
farci dare queste risposte che effettivamente servono al nostro
lavoro. Fermo restando che nel suo caso il collega Gerandin
probabilmente riuscirà comunque ad avere questa documentazione; non
so in che modo, ma comunque ce la farà. Per quanto riguarda,
invece, la questione Monterosa, io credo che avendo fatto sei
accessi agli atti differenti per sei anni diversi, se si viene in
Commissione a dire delle cose che poi vanno confutate o quanto meno
evidenziate, se non facciamo l'accesso agli atti restano parole che
non si possono poi effettivamente controllare. Quindi la pregherei
cortesemente di fare un'azione persuasiva molto importante, alla
luce anche di quello che è successo prima. Altrimenti ci vedremo di
nuovo costretti ad andare al TAR e al Consiglio di Stato. Ma questa
volta qualcuno paga, perché siamo stufi di pagare per avere delle
cose che in realtà ci spettano!
Presidente -
Colleghi, la Presidenza si assume ovviamente
il compito di verificare e di fare tutto ciò che è però nelle sue
possibilità. Grazie. La parola al collega Bianchi.
Bianchi (UV) -
Mi associo anch'io alle richieste che
hanno fatto i colleghi, in quanto più di un mese fa avevamo fatto
un 116, io e il collega Nogara. Anche a questo 116 non ci è stato
risposto. Quindi chiedevamo alla Presidenza, cosa che è già
avvenuta tramite
email
, di sollecitare gli uffici per darci
queste risposte.
Anche io mi associo al discorso che gli uffici, ma le stesse
società partecipate, ci permettano di lavorare in tal senso, perché
senza documentazione diventa difficile capire cosa vogliano fare
gli amministratori all'interno delle società partecipate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK