Consiglio Regionale della Valle d'Aosta - Oggetto del Consiglio n. 1024 del 11 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1024 del 11 febbraio 2015 - Resoconto
OGGETTO N. 1024/XIV - Comunicazione di provvedimenti
amministrativi di variazione al bilancio.
Presidente -
Ci sono domande? Se non ci sono domande...la
parola al collega Nogara.
Nogara (UVP) -
Grazie Presidente.
Volevo solo chiedere alcune delucidazioni, qui, nelle variazioni
di bilancio, dove appunto per la legge 2014 sono stati aboliti 130
mila euro dalle miniere, dallo sfruttamento di cave e miniere e
acque minerali, ed erano soldi che andavano all'ARPA. Ecco, vorrei
chiedere all'Assessore Bianchi se 130 mila euro...qua, alla fine,
c'è scritto che l'equilibrio economico-finanziario e i livelli di
servizio dell'ARPA non vengono pregiudicati, ma 130 mila euro per
l'ARPA, per quello che ne so, mi sembra che siano tanti. Ecco, non
so se c'è un altro sistema per...faccio tutti o faccio uno per
volta? Faccio tutti.
Poi vorrei chiedere all'Assessore Marquis: qui ci sono le "Spese
per l'acquisizione di beni e servizi", sono circa 62-63 mila euro
che vengono stornate a "Spese per incarichi di collaborazione
tecnica"...ecco, mi sembra che in questo periodo, con tutti i
Dirigenti e il personale che abbiamo, con il lavoro che è
diminuito, magari dare dei soldi per spese per incarichi e
collaborazioni esterne non mi sembra proprio il momento ideale per
fare una cosa del genere!
Se poi mi spiegate come funziona adesso per le trasferte, perché
qui c'è il rimborso spese vive per trasferte che è stato tutto
girato all'agenzia di viaggio...non capisco perché si fa
questo.
E poi ci sono ancora, anche qui, 50 mila euro in due anni
(perché per il 2015 era zero) per l'Istituto Don Bosco; per
l'Istituto Don Bosco vengono tolti da "Trasferimenti alle famiglie
per interventi a favore dei minori"...ecco, mi sembra un capitolo
anche abbastanza...non so, volevo chiederle, perché poi voi qua
mettete che vengono trasferite al Don Bosco per la frequenza delle
scuole medie di minori residenti in Valle d'Aosta...non so se era
lo stesso capitolo, non credo, comunque questa è la domanda.
Grazie.
Presidente -
Grazie collega Nogara. La parola al collega
Gerandin.
Gerandin (UVP) -
Merci Président.
Il collega Nogara ha già detto praticamente tutto. Mi
interessava solo sapere chi erano i dipendenti regionali che
usufruivano di queste trasferte per oltre 115 mila euro in più
rispetto a quelle che erano programmate. In questo periodo, in cui
bisognerebbe limitare questi tipi di spese, noi leggiamo che 115
mila euro vanno...115 mila euro nel 2015, nel 2016 e nel 2017, per
cui sono quasi 350 mila euro che vanno a rimborsare le trasferte
dei dipendenti regionali. Volevo capire quali erano questi
dipendenti regionali che usufruivano di queste trasferte e per
dove.
Presidente -
Grazie collega. Per le risposte della
Giunta? La parola al collega Bianchi.
Bianchi (UV) -
Intanto, per il quesito posto sui 130 mila
euro delle cave e miniere, il principio era già stato spiegato, se
vi ricordate, con l'approvazione della legge di modifica sulle
acque minerali, che è avvenuta a bilancio già approvato da parte
della Giunta regionale (lo avevamo spiegato). A fronte di
un'entrata inferiore a quella prevista in bilancio abbiamo
compensato prelevando dai capitoli assegnati ad Arpa che aveva un
avanzo di amministrazione consistente.
Presidente -
Per le altre risposte da parte della Giunta?
La parola al collega Marquis.
Marquis (SA) -
Grazie Presidente.
Sì, con riferimento alla richiesta fatta da parte del collega
Nogara, ai 63 mila euro, di qual è lo scopo del loro utilizzo,
voglio riferire che si tratta di definire il piano di sviluppo e
innovazione industriale e di stabilire la
governance
della
smart specialization
che è stata varata. Questi sono
argomenti di cui non ci sono specializzazioni all'interno
dell'Amministrazione regionale, per cui è necessario, per avere
delle professionalità a disposizione, che possano essere acquisite
solo attraverso competenze esterne.
Presidente -
La parola all'Assessore Fosson.
Fosson (UV) -
Sì, grazie. È un trasferimento da un
capitolo all'altro, da quello dei minori e famiglie a quello per
sostenere la convenzione col Don Bosco, che si occupa, analogamente
a ciò, di minori e di famiglie; il trasferimento da un capitolo
all'altro è per rendere possibile la convenzione.
Presidente -
Grazie. La parola al collega Bertschy.
Bertschy (UVP) -
Immagino, Presidente, che debba
rispondere alla questione del collega Nogara.
Il mio non è un intervento puntuale sui capitoli di bilancio,
che tra l'altro abbiamo visto evidentemente tenere conto della
situazione, perché, a lato dell'approvazione del bilancio, come
gruppo UVP avevamo puntato in maniera importante su alcune linee
politiche di programmazione politica, una su tutte quella dello
sviluppo economico. Ci eravamo impegnati politicamente a costruire
nel più breve tempo possibile un fondo, piccolo o grande che sia
(più importante è e più risposte riusciremo a dare), per dare delle
risposte a un settore che tra l'altro, in queste ore, attraverso i
comunicati ANSA, grida ancora di più la sua situazione di
difficoltà e di dolore, il settore delle imprese edili, soprattutto
delle nostre piccole imprese edili.
Ecco, vorremmo richiamarvi a questo impegno politico, e se è il
caso di lavorare in commissione su qualche cosa siamo a
disposizione, però la situazione delle nostre piccole imprese è
veramente quella che leggiamo. Sappiamo comunque che quello che
metteremo in campo non permetterà una ripresa immediata, perché ci
vorrà del tempo per eseguire tutta una serie di attività
amministrative ed organizzare i piccoli appalti che chiediamo. Però
vi sollecitiamo politicamente ad occuparvi e ad occuparci tutti
insieme di costituire questo fondo iniziale, per cominciare a
pensare su come organizzare un intervento, che sarà un intervento
straordinario, a sostegno appunto della nostra piccola economia e
delle difficoltà che sta vivendo. Grazie.
Presidente -
Grazie collega. La parola al Presidente
della Regione.
Rollandin (UV) -
Sì, grazie.
Per quanto riguarda i 115 mila euro, questi vengono messi in un
fondo per l'Agenzia di viaggio, in modo che essa possa coordinare
tutte le richieste di trasferta che si svolgono durante tutto
l'anno; questo è pertanto il fondo che viene messo per l'Agenzia
che segue le trasferte di viaggi a Roma o che devono essere fatte
in altri posti.
Per quanto riguarda invece quello che diceva il collega
Bertschy, voglio sottolineare che si sta lavorando con
l'Assessorato per presentare prossimamente - probabilmente già
questo venerdì o il prossimo - una proposta da portare in
commissione, che tenga conto di quello che abbiamo detto durante la
discussione del bilancio. Quindi con la somma adeguata per lavori
che possano essere di quel taglio, sia dei Lavori pubblici che, in
parte, dell'Agricoltura, e possano andare nella direzione da voi
auspicata che è stata condivisa da tutta l'aula.
Presidente -
Grazie. Altre richieste? Il Consiglio prende
atto. Punto 23.01 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK