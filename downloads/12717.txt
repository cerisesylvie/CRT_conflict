Consiglio Regionale della Valle d'Aosta - Oggetto del Consiglio n. 3673 del 23 settembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3673 del 23 settembre 1992 - Resoconto
OGGETTO N. 3673/IX Comunicazioni del Presidente del
Consiglio.
Bich (Presidente)
Dichiaro aperta l'adunanza del
Consiglio in data 23 settembre.
Do lettura dell'attività e degli atti risultanti dal 16 luglio
in poi, effettuati dagli organi del Consiglio.
Disegni di legge presentati:
- Proposta di legge n. 439, presentata dal Consigliere Monami in
data 20 luglio 1992, concernente "Riordino degli interventi a
favore degli anziani cronici non autosufficienti e realizzazione
delle residenze sanitarie assistenziali" (5° Commissione)
- Proposta di legge n. 440, presentata dal Consigliere Gremmo in
data 22 luglio 1992: "Norme per l'elezione del Consiglio regionale
della Valle d'Aosta" ( 1° Commissione)
- Proposta di legge n. 441, presentata dal Consigliere Gremmo in
data 22 luglio 1992: "Tutela del diritto alla casa per gli anziani
ed i grandi invalidi". Ritirata in data 28 luglio 1992.
- Proposta di legge n. 442, presentata dai Consiglieri
Beneforti, Bondaz, Chiofalo, Lanièce, Limonet, Ricco e Trione:
"Disposizioni transitorie in materia di posti letto ospedalieri,
organici e reclutamento di personale presso l'Unità Sanitaria
Locale della Valle d'Aosta" ( 5° Commissione)
- Disegno di legge n. 443, presentato dalla Giunta regionale in
data 30 luglio 1992 "Concessione di contributi straordinari annui
all'H.C. Courmayeur - Aosta per la partecipazione al Campionato
nazionale di hockey su ghiaccio, serie B1" (5° e 2°
Commissione)
- Disegno di legge n. 444 presentato dalla Giunta regionale in
data 10 agosto 1992: "Piano urbanistico-territoriale avente
specifica considerazione dei valori paesistici ed ambientali,
denominato piano territoriale paesistico della Valle d'Aosta" (3°
Commissione)
- Disegno di legge n. 445, presentato dalla Giunta regionale in
data 10 agosto 1992: "Modificazioni della legge regionale 30
dicembre 1982, n. 101 "Costituzione di fondi di rotazione per
l'artigianato, il commercio e la cooperazione" (4° e 2°
Commissione)
- Disegno di legge n. 446, presentato dalla Giunta regionale in
data 28 agosto 1992: "Integrazioni e modifiche alla legge regionale
22 dicembre 1987, n. 108 concernente norme per il recupero dei
materiali inerti naturali ai fini delle opere pubbliche e per il
riassetto delle escavazioni abbandonate, alla legge regionale 19
ottobre 1989, n. 67, concernente coltivazione di cave e torbiere e
relativa polizia mineraria nonché norme particolari in materia di
marmi e pietre affini ad uso ornamentale" (4° e 2° Commissione)
- Disegno di legge n. 447, presentato dalla Giunta regionale in
data 3 settembre 1992: Modificazioni alla legge regionale 25
ottobre 1982, n. 69 recante norme sulle indennità e sui rimborsi
spese spettanti ai membri del Consiglio regionale e della Giunta
regionale e norme sulla previdenza dei consiglieri regionali, già
modificata con leggi regionali 25 febbraio 1985, n. 6 e 24 gennaio
1989, n. 12" (2° Commissione)
- Disegno di legge n. 448, presentato dalla Giunta regionale in
data 3 settembre 1992: "Rifinanziamento dell'articolo 4, comma 2°,
lettera b e lettera c della legge regionale 6 luglio 1984, n. 30 e
successive modificazioni, recanti interventi regionali in materia
di agricoltura" (2° e 3° Commissione)
- Disegno di legge n. 449, presentato dalla Giunta regionale in
data 3 settembre 1992: "Riforma dell'Istituto Autonomo Case
Popolari della Valle d'Aosta in Ente regionale per l'edilizia
residenziale" (2° e 3° Commissione)
- Disegno di legge n. 450, presentato dalla Giunta regionale in
data 10 settembre 1992: "Archivio video del patrimonio immobiliare
regionale" (2° Commissione)
- Proposta di legge statale n. 11, presentata dal Consigliere
Gremmo Roberto in data 28 luglio 1992: "Tutela del diritto alla
casa per gli anziani ed i grandi invalidi" (3° e 5°
Commissione)
Disegni di legge vistati:
- Disegno di legge n. 408: "Rifinanziamento, per l'anno 1992,
della legge regionale 8 agosto 1989, n. 54 "Interventi di recupero
idrogeologico-ambientale sulle strutture sciistiche"
- Disegno di legge n. 407: "Contributi ad associazioni di
categoria e di volontariato operanti in Valle d'Aosta nei settori
della sanità, assistenza sociale e servizi sociali"
- Disegno di legge n. 409: "Interventi finanziari per
l'adeguamento tecnologico delle strutture ospedaliere"
- Proposta di legge n. 415: "Dépense accrue, au titre de l'année
1992 uniquement pour l'application de la loi régionale n. 41 du 15
juillet 1985 relative à la création du fond régional pour le
développement des jumelages"
- Disegno di legge n. 414: "Interventi finanziari della Regione
per Case di riposo convenzionate per anziani ed inabili"
- Disegno di legge n. 412: "Modificazioni alla legge regionale
24 gennaio 1989, n. 9, recante interventi per la qualificazione e
lo sviluppo degli insediamenti artigiani"
- Disegno di legge n. 424: "Rifinanziamento della legge
regionale 21 agosto 1990, n. 50 - Tutela delle piante
monumentali"
- Disegno di legge n. 427: "Approvazione del rendiconto generale
della Regione per l'esercizio finanziario 1991"
- Disegno di legge n. 431: "Finanziamento di spesa nei diversi
settori regionali di intervento con modificazioni delle
autorizzazioni di spesa di leggi regionali in vigore, assunti in
coincidenza con l'approvazione del provvedimento di assestamento
del bilancio di previsione per l'esercizio 1992 ai sensi
dell'articolo 19 della legge regionale 27 dicembre 1989, n. 90 come
modificata dalla legge regionale 7 aprile 1992, n. 16"
- Disegno di legge n. 432: "Assestamento del bilancio di
previsione per l'anno 1992, ai sensi dell'articolo 43 della legge
regionale 27 dicembre 1989, n. 90 come modificata dalla legge
regionale 7 aprile 1992, n. 16"
- Disegno di legge n. 417: "Modificazione della legge regionale
n. 31 agosto 1991, n. 37 "Disposizioni per la formazione
professionale di operatori necessari al Servizio Sanitario
regionale"
- Proposta di legge n. 397: "Individuazione dei requisiti dei
rappresentanti della Regione nella Società Italiana per il Traforo
del Monte Bianco e nella Società Autostrade Valdostane S.p.A."
- Proposta di legge n. 398: "Modificazione della legge regionale
"Sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale"
- Proposta di legge n. 399: Modificazione della legge regionale:
"Istituzione della Cassa Rurale ed artigiana di Saint
Christophe"
- Proposta di legge n. 400: Modificazione della legge regionale:
"Promozione di una fondazione per la formazione professionale
turistica"
- Proposta di legge 401: Modificazione della legge regionale:
"Promozione di una fondazione per la formazione professionale
agricola e per la sperimentazione agricola"
- Proposta di legge n. 402: "Modificazione della legge regionale
Istituto regionale Bartolomeo Gervasone"
- Proposta di legge n. 403: "Modificazioni alla legge regionale
"Costituzione di una società per la costruzione e l'esercizio in
concessione dei gasdotti comunali e/o consortili"
- Proposta di legge n. 404: "Modificazioni alla legge regionale
Costituzione di una banca regionale"
Si comunica che i disegni di legge sottoriportati sono divenuti
esecutivi ai sensi dell'ultimo comma dell'articolo 31 dello
Statuto:
- Disegno di legge n. 352: Riapprovazione ai sensi dell'ultimo
comma dell'articolo 31 dello Statuto speciale della Valle d'Aosta
della legge regionale: "Spese per la costituzione dell'anagrafe
regionale delle persone fisiche e giuridiche"
- Disegno di legge n. 405: Riapprovazione ai sensi dell'ultimo
comma dell'articolo 31 dello Statuto speciale della legge
regionale: "Norme risultanti dalla disciplina prevista dall'accordo
per il triennio 1991/1993 relativa al personale regionale"
Disegni di legge non vistati:
- Proposta di legge n. 247 e Disegno di legge n. 281:
Riapprovazione con modificazioni della legge regionale "Disciplina
dei controlli sugli atti degli enti locali"
- Disegno di legge n. 376: Modificazioni alla legge regionale
"Intervento della Regione Autonoma Valle d'Aosta nella costruzione
di edifici di culto"
- Disegno di legge n. 413: "Disposizioni transitorie per
l'espletamento dei concorsi per l'assunzione di personale presso
l'U.S.L. della Valle d'Aosta"
Deliberazioni vistate:
n. 59
Riunioni:
Ufficio di Presidenza: 5
Capigruppo: 2
1° Commissione: 3
2° Commissione: 2
3° Commissione: 2
4° Commissione: 1
5° Commissione: 1
Commissione per le nomine: 1
Il Presidente della Commissione di Coordinamento, con nota in
data 11 settembre, ha comunicato che la Presidenza del Consiglio
dei Ministri ha nominato quali rappresentanti del Ministero delle
Finanze il dott. Gaetano Consoli e il dott. Umberto Telesca
rispettivamente membro effettivo e membro supplente della
Commissione stessa in sostituzione del dott. Luigi Landolfi e del
dott. Flaminio Iadarola.
Il 18 settembre scorso si è svolto a Trento un Convegno di
studio sulla posizione delle Regioni italiane nella prospettiva del
trattato dell'unione europea, cui ha partecipato, in rappresentanza
della Regione, il Vicepresidente del Consiglio Francesco
Stévenin.
Al termine dei lavori i rappresentanti delle Regioni hanno
approvato un documento che ho già trasmesso al Presidente della I
Commissione consiliare, al Presidente della Commissione per il
Mercato unico europeo, al Presidente della Giunta regionale, agli
assessori e ai consiglieri regionali.
Gli atti del Convegno sono consultabili presso gli uffici di
Segreteria.
Il Presidente della Giunta, con lettera in data 14 settembre
1992, ha trasmesso a questa Presidenza copia della sentenza della
II Sezione della Corte d'Appello di Torino, n. 1606 in data 9
febbraio 1991 R.G. n. 545/90, relativa al procedimento penale in
cui la Regione si è costituita parte civile, inviata dal Prof. Avv.
Gilberto Lozzi, legale di p.c. di questa Amministrazione.
Copia della sentenza è depositata presso gli uffici della
Presidenza ed è a disposizione dei consiglieri che intendono
consultarla.
Questa Presidenza, in relazione all'applicazione della legge 18
gennaio 1992, n. 16 "Norme in materia di elezioni e nomine presso
le regioni e gli enti locali" ed in particolare per quanto riguarda
le nomine e gli incarichi conferiti con provvedimento del Consiglio
regionale (commi 3 e 4 dell'articolo 1), ha provveduto ad
effettuare gli opportuni accertamenti.
Da tali verifiche non risultano casi in cui il Consiglio debba
provvedere a revocare nomine o incarichi a suo tempo conferiti.
Si è particolarmente acuito in queste ultime settimane, e
l'Italia non ne fa eccezione, un generalizzato e grave fenomeno di
razzismo che ha come bersaglio le Comunità ebraiche di tutta
Europa. Atti vandalici ed aggressioni contro gli ebrei, ma anche
verso le comunità d'immigrati extracomunitari, ci vengono proposte
quotidianamente dagli organi d'informazione in quello che è un vero
e proprio attacco alla tolleranza e alla democrazia.
É quindi necessaria un'azione efficace da parte delle autorità
preposte per tutelare i diritti di un popolo che troppe volte è
stato bersaglio di atrocità indicibili.
A nome del Consiglio regionale della Valle d'Aosta tengo ad
esprimere la solidarietà della nostra popolazione nei confronti
delle Comunità ebraiche italiana e valdostana nonché di tutte le
vittime di questo assurdo movimento razzista che vorrebbe
organizzare feroci campagne di "pulizia" etnica in un'Europa già
scossa da una pesante crisi economica.
La Francia domenica scorsa ha scelto di ratificare il Trattato
di Maastricht.
Nel rallegrarci per l'esito del referendum non possiamo evitare
una seria riflessione sul significato del voto francese.
Il ristretto prevalere dei sì sfocerà verso una verifica del
Trattato e, in questo contesto, le Regioni europee dovranno
svolgere un importante ruolo propositivo per arrivare a ricoprire
quegli spazi che competono loro di diritto e che il Trattato di
Maastricht ha parzialmente riconosciuto istituendo il Comitato
delle Regioni dove anche la Valle d'Aosta dovrà essere
rappresentata.
Sabato scorso il Ministro delle Poste delle Telecomunicazioni,
Maurizio Pagani, è stato ospite della nostra regione per una visita
di lavoro nel corso della quale ha incontrato gli esponenti
politici ed i rappresentanti del mondo del lavoro.
Si è parlato di ristrutturazione e di riorganizzazione dei
servizi postali e dell'emittenza radiotelevisiva.
Il 3 settembre scorso un aereo dell'aviazione militare italiana
è stato abbattuto in Bosnia dove si trovava per una missione
umanitaria.
Purtroppo i quattro membri dell'equipaggio hanno perso la loro
vita, sacrificata per portare viveri e medicinali alla popolazione
assediata di Sarajevo.
Nell'esprimere il nostro profondo cordoglio alle famiglie dei
quattro aviatori ricordo che anche la Valle d'Aosta vuole offrire
un aiuto concreto ai profughi provenienti dai territori dilaniati
della ex Jugoslavia.
Su iniziativa della Presidenza del Consiglio, e in accordo con
la Presidenza della Giunta e l'Assessorato alla sanità, stiamo
verificando la possibilità di ospitare nella nostra regione un
gruppo di profughi bosniaci ma sino ad ora notevoli sono state le
difficoltà incontrate per arrivare a portare a buon fine questa
iniziativa umanitaria che, ce lo auguriamo, dovrebbe concretizzarsi
nelle prossime settimane.
Su iniziativa dell'ex Senatore Pietro Fosson è stata presentata
presso gli uffici della Presidenza del Consiglio una bozza di
proposta di legge regionale per costituire un'associazione che
organizza, fornendo loro un'espressione rappresentativa, coloro che
nel passato hanno fatto parte del Consiglio regionale.
Tale associazione, già esistente in molte altre Regioni, avrà
numerosi compiti. I consiglieri che volessero prendere visione dei
contenuti della bozza di proposta potranno prendere contatti con la
Segreteria della Presidenza al fine di firmarla dando, così, inizio
all'iter procedurale per la sua approvazione.
Il 15 e 16 ottobre prossimi, organizzato dal Consiglio regionale
della Valle d'Aosta e dalla Lega delle Autonomie Locali, si
svolgerà a Saint Vincent il Convegno sul tema "Per una riforma
regionalista ed autonomista dello Stato" al quale saranno presenti
eminenti studiosi di diritto costituzionale nonché i rappresentanti
politici dello Stato e degli enti locali.
I consiglieri che desiderassero partecipare ai lavori del
Convegno sono pregati di rivolgersi alla Segreteria della
Presidenza in maniera da essere inseriti nell'elenco degli
oratori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK