Consiglio Regionale della Valle d'Aosta - Oggetto del Consiglio n. 657 del 5 luglio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 657 del 5 luglio 1989 - Resoconto
OGGETTO N. 657/IX - ISCRIZIONE DI NUOVI OGGETTI ALL'ORDINE
DEL GIORNO DELL'ADUNANZA.
PRESIDENTE:
In relazione ad una richiesta formulata dal
Presidente della Giunta, do lettura della proposta di deliberazione
in oggetto affinché il Consiglio proceda all'immediata discussione
e alla decisione sui disegni di legge nn. 77, 96, 97, 98, 99 e 100,
che rivestono carattere d'urgenza.
IL CONSIGLIO
Ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sui seguenti oggetti:
- Disegno di legge n. 77 presentato dalla Giunta regionale in
data 25 maggio 1989: "Modifiche alla legge regionale 18 agosto
1986, n. 51 ed integrazione del programma triennale 89-91
(FRIO)";
- Disegno di legge n. 96 presentato dalla Giunta regionale in
data 26 giugno 1989: "Piano di politica del lavoro per il triennio
89-91";
- Disegno di legge n. 97 presentato dalla Giunta regionale in
data 30 giugno 1989: "Interventi straordinari di sostegno nei
settori del turismo e del commercio";
- Disegno di legge n. 98 presentato dalla Giunta regionale in
data 3 luglio 1989: "Normative in materia di contrattazione
collettiva";
- Disegno di legge n. 99 presentato dalla Giunta regionale in
data 3 luglio 1989: "Disciplina del rapporto di lavoro a tempo
parziale";
- Disegno di legge n. 100 presentato dalla Giunta regionale in
data 3 luglio 1989: "Norme risultanti dalla disciplina prevista
dall'accordo per il triennio 88-90 relativa al personale
regionale".
Ricordo che i disegni di legge sono accompagnati dai pareri
favorevoli delle Commissioni competenti ed in particolare: il n. 77
della 1a, 2a e 3a; il n. 96 della 3a; il n. 98 della 1a; il n. 99
della 1a ed il n. 100 della 1a.
Se i componenti delle Commissioni 1a, 3a e 4a sono presenti a
questa seduta, sono pregati, su richiesta dei rispettivi
Presidenti, di riunirsi per esprimere il parere delle Commissioni
sul disegno di legge n. 97; vedremo anche quali sono le procedure
previste dal Regolamento a tale scopo.
Come tutti sanno, per l'iscrizione in via d'urgenza è prevista
una votazione con maggioranza qualificata.
Ha chiesto la parola il Vicepresidente Dolchi; ne ha
facoltà.
DOLCHI (PCI):
Signor Presidente e colleghi Consiglieri,
ogni anno, da ben vent'anni, si assiste alla sceneggiata della
prima quindicina di luglio, cioè alla frenesia delle deliberazioni
di ultra urgenza dell'ultima seduta prima delle vacanze. I colleghi
che sono Consiglieri da più legislature possono confermare che
questo è sempre avvenuto. Tanto per rallegrare un po' l'ambiente,
ricordo che si è giunti al punto di cercare di fermare gli orologi
alle ore 24 del 15 luglio, perché sembrava che se alcune leggi non
fossero passate entro quella data avrebbero potuto derivare gravi
danni per la Valle d'Aosta.
Alcuni Consiglieri conoscono già l'aneddoto di quelle leggi che
sono state deliberate in modo molto raffazzonato ed urgente,
nonostante una certa resistenza da parte delle opposizioni, perché
erano urgentissime e bisognava che passassero entro il famoso 15
luglio. Quelle leggi sono passate a colpi di maggioranza ed in
parte sono state anche vistate dal Presidente della Commissione di
Coordinamento, mentre altre non sono state vistate perché erano
state fatte in modo molto affrettato e quindi erano imperfette.
Quelle leggi erano pronte per essere pubblicate sul Bollettino
Ufficiale e quindi ad entrare in vigore il giorno successivo alla
loro pubblicazione, perché così avviene quando c'è l'urgenza.
Ebbene, tutti sanno che, in quel famoso anno della grande urgenza,
le leggi che erano pronte per essere pubblicate sul Bollettino
Ufficiale sono state pubblicate nel mese di ottobre, perché prima
erano in ferie i funzionari che dovevano provvedere al Bollettino e
poi lo stesso non è uscito perché era in ferie la tipografia.
Ho ricordato questo fatto al Consiglio per dire che, mentre noi
qui in aula conduciamo certe battaglie all'ultimo sangue per far
passare alcuni disegni di legge entro il 15 luglio o comunque nella
seduta della prima quindicina di luglio, perché sono ritenuti
urgentissimi altrimenti crolla l'avvenire della Valle d'Aosta,
accade che poi, perché una tipografia è in ferie, diventano
operanti un mese dopo. Questo, come è documentabile, è successo
negli anni precedenti il 1989, anno in cui c'è tutta questa serie
di disegni di legge. Diciamo che alcuni hanno avuto il beneplacito
delle opposizioni, sono arrivati in Commissione in 24 ore ed il
Consiglio ne ha riconosciuto il superiore interesse.
Io chiederei che fosse rispettato un minimo di forma, nel senso
che, prima di mettere in deliberazione al Consiglio l'iscrizione di
urgenza, ci dovrebbe essere almeno il parere delle Commissioni.
Signor Presidente, lei ha ragione: è pressato e c'è la necessità
di prendere questi provvedimenti. Alcune Commissioni si sono
riunite in modo anormale ed anomalo, senza rispettare il
Regolamento che prevede 24 ore per la convocazione. Ieri abbiamo
sentito che le convocazioni sono arrivate con telegramma dopo la
data e l'ora della riunione. Io richiamo il senso di responsabilità
dei Consiglieri e dello stesso Governo della Regione per chiedere
che il provvedimento con cui stravolgiamo il Regolamento sia almeno
fatto in ordine cronologico: iscriviamo una legge quando questa ha
il parere. Se le Commissioni non hanno ancora espresso il loro
parere, non iscriviamola; non possiamo iscriverla, perché non ci
sono le ragioni fondamentali previste dal Regolamento per
iscriverla, nel senso che non sono decorsi i 30 giorni perché valga
la decorrenza dei termini e non esiste il parere delle Commissioni.
Ieri, con una interpretazione molto ampia del Regolamento, abbiamo
dimostrato che le Commissioni possono essere convocate anche quando
è convocato il Consiglio: si sospendono i suoi lavori per
consentire la riunione delle Commissioni, così almeno, prima di
iscrivere la legge, abbiamo il parere delle Commissioni.
Ritengo che il minimo assolutamente indispensabile sia quello di
fare in modo che il Regolamento che ci siamo dati, che non ci è
stato imposto da nessuno, ma che è stato votato da questo
Consiglio, sia almeno rispettato da quelli che l'hanno votato.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Signor Presidente, mi stupisco per la sua
richiesta di iscrizione all'ordine del giorno di almeno un disegno
di legge, perché non so quanti siano in realtà quelli privi dei
requisiti per l'iscrizione, visto e considerato che il punto 6
dell'articolo 37 del nostro Regolamento è molto preciso e dice
testualmente: "Non possono essere iscritti all'ordine del giorno
oggetti che non abbiano avuto il prescritto parere delle
Commissioni consiliari competenti, salvo quanto disposto dal
secondo comma dell'articolo 28", cioè se c'è una decorrenza dei
termini.
Non è proponibile quindi, signor Presidente, la sua proposta al
Consiglio di iscrizione all'ordine del giorno, perché si può dire
che sia una proposta di non rispetto del Regolamento. Io la invito
a ritirare la sua proposta, anche perché credo che non abbia senso
metterla in votazione, perché c'è stata l'errata interpretazione di
una norma molto precisa del Regolamento che non possiamo
assolutamente modificare; altrimenti, diciamo pure che il
Regolamento non esiste più e che ce lo facciamo di volta in volta,
di giorno in giorno, secondo le nostre esigenze, che potranno
sempre essere quanto mai opportune, ma la sostanza della democrazia
vuole che, se esistono delle norme e delle procedure, esse debbano
essere rispettate, altrimenti non esiste più niente.
Credo quindi che non sia possibile votare su una proposta che è
in contrasto con il Regolamento. Solo i disegni di legge che hanno
ottenuto il parere possono essere iscritti d'urgenza, ma non gli
altri. Io chiedo che sia il Presidente a decidere in merito e, se
necessario, si faccia una interruzione e si consulti l'Ufficio di
Presidenza o i funzionari esperti in materia regale, perché credo
che non si possa chiedere al Consiglio di votare un provvedimento
illegittimo.
PRESIDENTE:
Ha chiesto la parole il Presidente della
Giunta, Rollandin; ne ha facoltà.
ROLLANDIN (UV):
Je crois que, au-delà des problèmes
rappelés aujourd'hui, dans cette série de projets de loi il y en a
qui ont déjà obtenu l'avis des Commissions compétentes. Selon moi,
on pourrait voter pour l'inscription de ces objets qui ont eu un
examen préalable des Commissions.
Pour le seul projet de loi qui n'a pas encore eu l'avis des
trois Commissions compétentes (celui des interventions pour les
émergences de cet hiver), ou on trouve un accord pour établir une
rencontre des Commissions pour cet après-midi et donc on l'inscrit
avec les autres, ou bien la chose devient difficile. C'est pour
cela que je demanderais, s'il est possible, de trouver une entente
pour résoudre cette question. Je sais qu'on avait demandé au
Président l'inscription de ce projet, étant donné que le seul
projet de loi qui a des problèmes de ce genre est celui concernant
les interventions pour les opérateurs commerciaux et pour les
responsables des stations de ski, mais tout le monde peut bien
comprendre les raisons du retard dans cette procédure.
C'est aux Commissions mêmes de décider de se réunir cet
après-midi et, par la suite, de demander l'inscription de ce projet
de loi.
Je proposerais donc au Président de demander l'inscription pour
les autres objets, sauf pour le troisième.
PRESIDENTE:
Do lettura della proposta di deliberazione in
oggetto, modificata come chiesto dal Presidente della Giunta, per
l'iscrizione in via d'urgenza all'ordine del giorno del Consiglio
dei disegni di legge nn. 77, 96, 98, 99 e 100.
IL CONSIGLIO
Ai sensi del secondo comma dell'articolo 53 del Regolamento
interno del Consiglio;
DELIBERA
di procedere nell'adunanza in corso alla discussione e alla
decisione sui seguenti oggetti:
- Disegno di legge n. 77 presentato dalla Giunta regionale in
data 25 maggio 1989: "Modifiche alla legge regionale 18 agosto
1986, n. 51 ed integrazione del programma triennale 89-91
(FRIO)";
- Disegno di legge n. 96 presentato dalla Giunta regionale in
data 26 giugno 1989: "Piano di politica del lavoro per il triennio
89-91";
- Disegno di legge n. 98 presentato dalla Giunta regionale in
data 3 luglio 1989: "Normative in materia di contrattazione
collettiva";
- Disegno di legge n. 99 presentato dalla Giunta regionale in
data 3 luglio 1989: "Disciplina del rapporto di lavoro a tempo
parziale";
- Disegno di legge n. 100 presentato dalla Giunta regionale in
data 3 luglio 1989: "Norme risultanti dalla disciplina prevista
dall'accordo per il triennio 88-90 relativa al personale
regionale".
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
PRESIDENTE:
I Presidenti delle Commissioni 1a, 3a e 4a
sono pregati di contattare i rispettivi Commissari per esprimere un
parere sul disegno di legge n. 97.
I disegni di legge nn. 77, 96, 98, 99 e 100 verranno inseriti
all'ordine del giorno prima delle mozioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK