Consiglio Regionale della Valle d'Aosta - Oggetto del Consiglio n. 1865 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1865 del 14 febbraio 1991 - Resoconto
OGGETTO N. 1865/IX - Approvazione dello schema di convenzione
per l’insediamento ed il finanziamento di attività
produttiva in Comune di Pont-Saint-Martin, Società Mongas
s.r.l.
Presidente: Do lettura della proposta di deliberazione iscritta
al punto 34 dell’ordine del giorno trattato.
IL CONSIGLIO DELIBERA
1) di approvare, nel testo allegato, lo schema di convenzione da
stipularsi tra la Regione e la Società Mongas s.r.l., avente per
oggetto l’insediamento ed il finanziamento di
attività produttiva in Comune di Pont-Saint-Martin;
2) di conferire alla Finaosta S.p.A. l’incarico
di effettuare l’intervento di finanziamento previsto
dal paragrafo 2.5. dello schema di convenzione allegato, da
erogarsi a decorrere dall’anno 1991, dando atto che
i relativi oneri graveranno sul fondo di dotazione di cui
all’articolo 9 della legge regionale 28 giugno 1982,
n. 16, e successive modificazioni ed integrazioni;
3) di subordinare la stipulazione della convenzione
all’ottenimento da parte della società Mongas s.r.l.
dell’autorizzazione rilasciata dal Ministero
dell’Industria, del Commercio e
dell’Artigianato per la realizzazione di depositi di
G.P.L. (gas di petrolio liquefatti).
Regione Autonoma Valle d’Aosta
CONVENZIONE
per l’insediamento di attività produttiva in
Comune di Pont-Saint-Martin
TRA
la Regione Autonoma Valle d’Aosta, codice fiscale
80002270074, in persona del Presidente della Giunta regionale
in esecuzione della deliberazione del Consiglio regionale n.RO ,
in data..............., controllata dalla Commissione di
Coordinamento il................... con il n.RO
E
la Società Mongas s.r.l., codice fiscale 00512630070, con sede
in Issogne, fraz. Mure, capitale sociale lire 20 milioni,
rappresentata dal sig.
in qualità di
a questo autorizzato da
premesso che:
- la società Mongas s.r.l., in seguito denominata Società, è
interessata a consolidare nella Regione Valle
d’Aosta una attività concernente la lavorazione,
miscelazione, stoccaggio di gas liquidi, commercio di gas liquidi e
compressi;
- la Regione Valle d’Aosta, in seguito denominata
Regione, è interessata al predetto insediamento, al fine di
mantenere l’occupazione e favorire
l’incremento ed il rinnovamento delle attività
industriali nel proprio territorio;
si conviene quanto segue
1. - La Società si impegna a:
1.1. mantenere nella Regione Valle d’Aosta, per
tutta la durata del comodato e della locazione degli immobili di
cui al paragrafo 2., la sede sociale, legale e fiscale, nonché
l’attività produttiva. L’attività
produttiva avrà inizio entro 1 mese dalla consegna degli immobili
sopracitati, che verrà effettuata previa redazione di apposito
verbale, a cura del Servizio Demanio e Patrimonio
dell’Assessorato delle Finanze della Regione;
1.2. garantire l’occupazione complessiva di 7
unità residenti in Valle d’Aosta,
all’inizio dell’attività produttiva e
di 12 unità entro tre anni dall’inizio della
medesima.
Nelle assunzioni, nell’osservanza delle norme sul
collocamento, sarà data priorità ai lavoratori in cassa
integrazione guadagni o in disoccupazione speciale residenti nel
Comune di Pont-Saint-Martin o nei Comuni limitrofi;
1.3.non distogliere, per il periodo di dieci anni decorrenti
dall’inizio dell’attività, da altre
aziende industriali operanti in Valle d’Aosta,
personale specializzato, fatti salvi eventuali accordi
interaziendali;
1.4. curare la formazione del personale mediante corsi teorici
ed esercitazioni pratiche, da concordare preventivamente con la
Regione, anche eventualmente con affiancamento sui posti di lavoro
o tirocinio parzialmente improduttivo;
1.5. effettuare, nel triennio successivo alla sottoscrizione
della presente convenzione, investimenti in impianti ed
attrezzature per un importo previsto in lire 800 milioni;
1.6. comunicare all’Assessorato
dell’industria, del commercio,
dell’artigianato e dei trasporti, entro 10 giorni
dall’assunzione o licenziamento di lavoratori, il
nominativo degli stessi e, alla fine di ogni esercizio, inviare una
relazione contenente lo stato dell’occupazione,
degli investimenti, nonché la situazione economica e finanziaria
della società;
1.7. adempiere agli obblighi previsti dalla normativa vigente
riguardo alla difesa della salute dei lavoratori, allo smaltimento
dei rifiuti, alla qualità degli scarichi industriali e delle
emissioni atmosferiche ed, in generale, evitare qualsiasi attività
inquinante;
1.8. mettere in atto tutte le misure necessarie a garantire che
i processi produttivi e le movimentazioni delle merci avvengano in
condizioni di assoluta sicurezza;
1.9. fornire tempestivamente all’Assessorato dei
lavori Pubblici la documentazione tecnica necessaria per
l’ottenimento delle autorizzazioni previste dalla
normativa vigente per la costruzione di stabilimenti industriali e
relativi impianti fissi, con particolare riferimento alle materie
elencate nel punto 1.7.;
1.10. rivolgersi per tutte le necessità di produzione di beni o
prestazioni di servizi, a parità di prezzo e condizioni, ad aziende
operanti nella Regione Valle d’Aosta;
1.11. effettuare preferibilmente nella Regione Valle
d’Aosta le operazioni di sdoganamento delle
merci;
1.12. mettere a disposizione della Regione o della Finaosta
S.p.A. ogni qualvolta esse lo richiedano, il libro dei soci ed a
comunicare tempestivamente le variazioni che possano avvenire, sia
nella proprietà del capitale sociale, sia nella composizione degli
organi societari;
1.13. assicurare gli immobili per tutta la durata del comodato
di cui al successivo paragrafo 2., previa intesa con
l’Assessorato delle Finanze per modalità e valori,
nonché provvedere a tutte le coperture assicurative necessarie alla
gestione dell’attività industriale.
2. - La Regione si impegna a:
2.1. mettere a disposizione della Società
un’area, sita nel complesso ex Ilssa-Viola di
Pont-Saint-Martin, avente una superficie di circa 6.000 mq. con
relativi fabbricati e impianti fissi di circa 240 mq. su pianta,
idonei allo svolgimento dell’attività produttiva
secondo le specifiche concordate. L’onere a carico
della Regione, per la costruzione delle opere sopracitate, non
potrà superare l’importo di lire 700 milioni.
L’area sarà servita da raccordo ferroviario
realizzato a cura della Regione;
2.2. concedere tali immobili alla Società, in comodato per la
durata di cinque anni decorrenti dalla data di consegna degli
stessi, e comunque, dall’inizio
dell’attività produttiva;
2.3. concedere, alla scadenza del periodo di comodato, gli
immobili in locazione per la durata di 15 anni, ad un canone pari
al 3,5per cento del valore di mercato del fabbricato, determinato
da apposita perizia redatta da una terna di periti, di cui due
nominati dalle parti ed il terzo dai primi due o, in mancanza di
accordo, dal Presidente del Tribunale di Aosta;
2.3.1. il canone di locazione è soggetto ad aggiornamento
biennale, a decorrere dall’inizio del quarto anno di
locazione, nella misura del 75 per cento della variazione
dell’indice dei prezzi al consumo per le famiglie di
operai e di impiegati, verificatasi nel biennio precedente ed
accertata dall’ISTAT ai sensi
dell’articolo. 81 della legge 27 luglio 1978, n.
392, e successive modificazioni;
2.4. consentire alla Società, durante il rapporto contrattuale
con la Regione relativo sia al comodato che alla locazione, di
acquistare, compatibilmente con i programmi di politica industriale
riguardanti l’area ex Ilssa-Viola, gli immobili al
prezzo pari al valore di mercato, stabilito da apposita perizia,
redatta da una terna di periti composta con le modalità indicate al
punto 2.3.;
2.5. effettuare il seguente intervento di finanziamento a favore
della Società, ai sensi dell’articolo 5 della legge
regionale 28 giugno 1982, n. 16 e successive modificazioni:
2.5.1. mutuo fino ad un ammontare di lire 560 milioni,
ammortizzabile in un massimo di 5 anni, di cui 1 anno di
preammortamento per l’acquisto di beni strumentali
ammortizzabili;
2.5.2. il finanziamento sarà concesso, proporzionalmente agli
investimenti di cui al punto 1.5., al tasso di interesse
determinato ai sensi dell’articolo 11 della
convenzione stipulata tra la Regione e la Finaosta S.p.A. in data
20 giugno 1984, repertorio n. 6758 Successive modificazioni ed il
suo perfezionamento è subordinato, oltre che alla presentazione
della documentazione relativa agli acquisti di cui al punto 2.5.1.,
alla concessione di garanzia fideiussoria illimitata dei Sigg.
Follioley Giuliano, nato a Donnas il 7 giugno 1931 e Guareschi
Armido, nato a Parma il 14 luglio 1933.
3. - Le spese per la manutenzione ordinaria e straordinaria
degli immobili e dei relativi impianti fissi sono a carico della
Società conduttrice, eccettuate quelle dipendenti da difetti di
costruzione oggettivamente riscontrati e la manutenzione
straordinaria delle strutture murarie e di copertura dei
fabbricati.
4. - La Regione avrà la facoltà di effettuare sugli immobili i
controlli che riterrà opportuni per verificarne lo stato di
conservazione e la destinazione.
Per ogni altra condizione si fa riferimento ad appositi
contratti di comodato e locazione che saranno stipulati dalle
parti.
5. - Le spese contrattuali e di registrazione sono a carico
della Società.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
La proposta di deliberazione presenta al
Consiglio lo schema di convenzione per
l’insediamento dell’attività
produttiva della società Mongas in Pont-Saint-Martin. Si tratta di
uno schema di convenzione che era stato predisposto da almeno un
anno, ma che non era andato avanti per l’opposizione
di alcuni gruppi politici e di alcune persone di Pont-Saint-Martin
che temevano che una serie di serbatoi di gas, in caso di
esplosione, avrebbe potuto recare seri danni al paese. Superate
queste perplessità, ecco che ora viene proposto lo schema di
convenzione così come era già stato predisposto in precedenza.
Rispetto al testo presentato in Consiglio, nella Commissione
consiliare era stato chiesto di togliere l’avverbio
"preferibilmente" dal punto 1.11., là dove esso recita "effettuare
preferibilmente nella Regione Valle d’Aosta le
operazioni di sdogana-mento delle merci". Poiché vedo che nel
verbale della Commissione questo emendamento non compare, chiederei
al Consiglio di cancellare l’avverbio
"preferibilmente", in modo che tutti gli sdoganamenti siano
effettuati nella Regione Valle d’Aosta.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Sarebbe opportuno conoscere qualcosa di
più sui motivi che inducono a considerare superato il rischio di
questo impianto, perché sarebbe bene conoscere quali studi e
valutazioni sono stati fatti e quali elementi sono stati acquisiti
per ritenere che da un impianto così grosso non possano derivare
effetti negativi.
Poiché nella premessa si parla di
un’autorizzazione del Ministero
dell’Industria, del Commercio e
dell’Artigianato per la realizzazione di depositi di
G.P.L., che però non è ancora stata rilasciata, vorrei sapere come
mai non è ancora stata rilasciata, da che cosa dipende questa
autorizzazione ed a che cosa è collegata.
Nel merito dell’intervento, il nostro giudizio è
che, per un insediamento che ha una scarsa rilevanza dal punto di
vista occupazionale, perché si parla di sette unità residenti, che
poi dovrebbero diventare dodici non ho capito se le unità
occupazionali previste dopo tre anni sono sette più dodici, cioè
diciannove, oppure dodici ...
(...Interruzione dell’Assessore
Fosson...)
... sono dodici in tutto, dopo tre anni. Allora mi sembra che
questo insediamento sia una cosa quasi risibile, almeno dal punto
di vista occupazionale.
D’altra parte, esso va ad occupare
un’area molto vasta, che probabilmente poteva essere
destinata ad un’utilizzazione qualitativamente molto
più significativa. Si occupa un’area di 6000 metri
quadri e la Regione deve intervenire con interventi non da poco,
nel senso che si tratta di costruire fabbricati ed impianti fissi
per un importo che non potrà superare i 700 milioni. Si tratta poi
di collegare quest’area con un raccordo ferroviario
a cura della Regione, di cui non viene quantificato
l’onere, che comunque non sarà di poco conto, ed in
più la Regione deve erogare un mutuo di 560 milioni per queste
attività.
Il nostro giudizio è che sia sostanzialmente sbagliata
l’utilizzazione di un’area importante
come quella dell’ex Ilssa-Viola, che potrebbe avere
una utilizzazione molto più qualificata, per cui esprimiamo grossi
dubbi rispetto a questa convenzione, vorremmo avere qualche
ulteriore elemento di valutazione rispetto alle conseguenze
sull’ambiente di questo insediamento e vorremmo
sapere se sono stati acquisiti tutti gli elementi che portano ad
escludere ogni possibilità di rischio.
Presidente:
Ha chiesto la parola il Consigliere Agnesod;
ne ha facoltà.
Agnesod (UV):
Anch’io vorrei porre
all’attenzione del Consiglio il problema della
sicurezza di questo impianto e dell’eventuale
inquinamento nella zona circostante Ricordo che questo problema era
già molto sentito prima, quando c’era
l’Ilssa-Viola, tant’è che a
Pont-Saint-Martin era sempre presente un certo rischio, sia pure
allo stato latente.
Vorrei avere delle garanzie contro il rischio di inquinamento di
questo nuovo grosso insediamento, che deve addirittura provvedere a
lavorare il prodotto, e sulla sicurezza
dell’impianto, in modo che la popolazione possa
stare tranquilla.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
Il Consigliere Riccarand diceva che non
c’è ancora l’autorizzazione del
Ministero. E’ vero, ma la stipula della convenzione,
della quale oggi stiamo solo approvando una bozza, è subordinata
all’ottenimento
dell’autorizzazione.
Gli occupati, come già dicevo interrompendo il Consigliere
Riccarand, saranno dodici alla fine dei tre anni
dall’inizio dell’attività. Occorre
tenere presente che non si tratta di lavorazione di gas, perché il
gas sarà semplicemente conservato nei serbatoi già esistenti
nell’area di Pont-Saint-Martin e poi sarà trasferito
nei bomboloni, che saranno trasportati ed installati in località
non raggiunte dal metanodotto.
Voglio dire in proposito che, a fronte dei dodici operai
impegnati nel travaso del gas dai serbatoi ai bomboloni, ci sarà
tutta una serie di aziende ed imprese artigiane che nelle diverse
località potranno lavorare nell’installazione dei
bomboloni e nella costruzione delle reti di distribuzione del gas,
come ad esempio nei villaggi d’alta quota, che forse
non saranno mai raggiunti dal metanodotto, ma che potranno comunque
usufruire di questo servizio con un serbatoio ed una opportuna rete
di distribuzione.
E’ vero che vengono occupate alcune migliaia di
metri quadrati, ma si tratta comunque di quell’area
dove i serbatoi sono già installati. Anche il raccordo ferroviario
esiste già, ma va naturalmente adeguato.
Noi riteniamo che la proposta, oltre ad essere valida come
investimento in sé e per le ricadute occupazionali, sia valida
anche come iniziativa complementare al metano.
Per quel che riguarda la sicurezza, credo quindi che siano
essere venute meno le perplessità iniziali, perché il deposito
c’era già, non vi viene fatta alcuna lavorazione
particolare ma vi viene solo trasferito il gas da un serbatoio ad
un altro.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Nell’intervento
dell’Assessore non ho sentito alcun riferimento ad
uno studio, ad una relazione ad una perizia autorevole che dica:
"Qui si vuole insediare un deposito con certe caratteristiche che,
pur presentando potenzialmente questi rischi, è innocuo sulla base
di determinate valutazioni".
Io credo che una relazione di questo genere sia di fondamentale
importanza per poter dire con tranquillità: "Va bene, al di là
delle perplessità sulla modesta qualità di utilizzazione di
quest’area con questo insediamento, autorizziamo e
portiamo avanti questa convenzione". Però, se non esiste questa
relazione, se non è stato fatto un apposito studio e se non è stato
acquisito alcun giudizio autorevole, io credo che ci troviamo in
grave difficoltà nel pronunciarci rispetto a questa
convenzione.
Presidente:
Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC):
Chiedo scusa, ma non vorrei continuare nel
dialogo a due.
Ritengo comunque che l’autorizzazione che dovrà
essere rilasciata dal Ministero dell’Industria per
la realizzazione del deposito di gas di petrolio liquefatto, sia
tale da esigere tutta una serie di misure di sicurezza e di
valutazione del progetto e della realizzazione
dell’impianto, da poterci dare le più ampie garanzie
possibili rispetto alla sicurezza.
E’ noto che le autorizzazioni ministeriali, e ne
sappiamo qualcosa per quel che riguarda i trasporti, sono
estremamente difficili da ottenere, proprio perché i funzionari ed
i tecnici ministeriali pongono giustamente molta attenzione ai
problemi della sicurezza.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Chiedo un rinvio di questo provvedimento
alla Commissione consiliare competente perché, in assenza di uno
studio documentato sui possibili effetti e sulla sicurezza di
questo impianto, non mi sembra assolutamente opportuno procedere
alla sua approvazione.
Del resto, non ci sono neppure motivi di urgenza, perché il
tutto è ancora subordinato alle autorizzazioni del Ministero. Non
vorrei però che il fatto che la Regione approvi questo intervento,
senza avere in mano seri elementi di valutazione, possa
eventualmente determinare il Ministero a rilasciare
l’autorizzazione, con l’alibi che
l’impianto è già stato autorizzato dalla Regione
Valle d’Aosta, per cui alla fine ci troviamo ad
avere un insediamento autorizzato senza alcuna preventiva e seria
verifica dei possibili effetti. Chiedo quindi un rinvio anche
breve, magari di un paio di adunanze, per consentire
l’acquisizione di una relazione firmata da un
tecnico competente e magari del parere dell’Usl
rispetto alla compatibilità di questo insediamento e alla sua
sicurezza.
Presidente:
Ha chiesto la parola il Consigliere Trione;
ne ha facoltà.
Trione (DC):
Come ha già detto
l’Assessore, in sede di Commissione avevamo chiesto
l’elimina-zione della parola "possibilmente". Credo
di poter ribadire la stessa cosa qui in Consiglio, in modo che il
punto 1.11. risulti così definito: "1.11. effettuare nella Regione
Valle d’Aosta le operazioni di sdogana-mento delle
merci;".
Presidente:
C’è una richiesta di rinvio
alla Commissione competente.
Ha chiesto la parola l’Assessore
all’Industria, Commercio, Artigianato e Trasporti,
Fosson; ne ha facoltà.
Fosson (DC):
Ripetendo quanto ho già detto prima, poiché
per avere tutte le autorizzazioni del Ministero occorrerà
presentare progetti e garanzie, penso che siamo ampiamente
cautelati.
Se poi si vorrà chiedere un’ulteriore relazione,
lo faremo, ma non penso che sussistano questi grossi problemi.
Riterrei, quindi, anzi ritengo, che si possa andare avanti.
Presidente:
Ha chiesto la parola il Consigliere
Riccarand; ne ha facoltà.
Riccarand (VA):
Vorrei sottolineare che noi abbiamo
approvato una legge regionale sulla valutazione
dell’impatto ambientale, che non è ancora in vigore,
ma che comunque per un impianto di questo genere prevederebbe
obbligatoriamente uno studio o una relazione di compatibilità
ambientale.
Giuridicamente non siamo certamente tenuti a rispettare quella
legge ed è anche giusto non anticiparla, però, visto che la
popolazione si è già posta il problema ed i comuni hanno sollevato
il quesito sull’opportunità o meno di questo
intervento, credo che sarebbe utile per noi e per la popolazione,
offrire un elemento di sicurezza in più, per non avviare un
discorso che potrebbe rivelarsi non vantaggioso.
Insisto quindi nella richiesta di rinvio, anche solo di un mese,
di questo provvedimento, in modo che nel frattempo
l’Usl o periti ed esperti in materia, possano
fornirci tutte le rassicurazioni del caso.
Presidente:
Se nessuno chiede la parola, pongo in
votazione la proposta di rinvio del provvedimento alla Commissione
competente, avanzata dal Consigliere Riccarand.
Esito della votazione:
Presenti: 28
Votanti: 28
Favorevoli: 11
Contrari: 17
Il Consiglio non approva
Presidente:
Do lettura della proposta di deliberazione in
oggetto, emendata con l’eliminazione
dell’avverbio "preferibilmente" al punto 1.11., come
proposto dall’Assessore
all’Industria, Commercio, Artigianato e Trasporti,
Fosson.
IL CONSIGLIO
- visto il parere della IV Commissione consiliare
permanente;
- con l’emendamento dell’Assessore
all’Industria, Commercio, Artigianato e Trasporti,
Fosson;
delibera
1) di approvare, nel testo allegato, lo schema di convenzione da
stipularsi tra la Regione e la Società Mongas s.r.l., avente per
oggetto l’insediamento ed il finanziamento di
attività produttiva in Comune di Pont-Saint-Martin;
2) di conferire alla Finaosta S.p.A. l’incarico
di effettuare l’intervento di finanziamento previsto
dal paragrafo 2.5. dello schema di convenzione allegato, da
erogarsi a decorrere dall’anno 1991, dando atto che
i relativi oneri graveranno sul fondo di dotazione di cui
all’articolo 9 della legge regionale 28 giugno 1982,
n. 16, e successive modificazioni ed integrazioni;
3) di subordinare la stipulazione della convenzione
all’ottenimento da parte della società Mongas s.r.l.
dell’autorizzazione rilasciata dal Ministero
dell’Industria, del Commercio e
dell’Artigianato per la realizzazione di depositi di
G.P.L. (gas di petrolio liquefatti).
Regione Autonoma Valle d’Aosta
CONVENZIONE
per l’insediamento di attività produttiva in
Comune di Pont-Saint-Martin
TRA
la Regione Autonoma Valle d’Aosta, codice fiscale
80002270074, in persona del Presidente della Giunta regionale
in esecuzione della deliberazione del Consiglio regionale n. ,
in data..............., controllata dalla Commissione di
Coordinamento il................... con il n.
E
la Società Mongas s.r.l., codice fiscale 00512630070, con sede
in Issogne, fraz. Mure, capitale sociale lire 20 milioni,
rappresentata dal sig.
in qualità di
a questo autorizzato da
premesso che:
- la società Mongas s.r.l., in seguito denominata Società, è
interessata a consolidare nella Regione Valle
d’Aosta una attività concernente la lavorazione,
miscelazione, stoccaggio di gas liquidi, commercio di gas liquidi e
compressi;
- la Regione Valle d’Aosta, in seguito denominata
Regione, è interessata al predetto insediamento, al fine di
mantenere l’occupazione e favorire
l’incremento ed il rinnovamento delle attività
industriali nel proprio territorio;
si conviene quanto segue
1. - La Società si impegna a:
1.1. mantenere nella Regione Valle d’Aosta, per
tutta la durata del comodato e della locazione degli immobili di
cui al paragrafo 2., la sede sociale, legale e fiscale, nonché
l’attività produttiva. L’attività
produttiva avrà inizio entro 1 mese dalla consegna degli immobili
sopracitati, che verrà effettuata previa redazione di apposito
verbale, a cura del Servizio Demanio e Patrimonio
dell’Assessorato delle Finanze della Regione;
1.2. garantire l’occupazione complessiva di 7
unità residenti in Valle d’Aosta,
all’inizio dell’attività produttiva e
di 12 unità entro tre anni dall’inizio della
medesima.
Nelle assunzioni, nell’osservanza delle norme sul
collocamento, sarà data priorità ai lavoratori in cassa
integrazione guadagni o in disoccupazione speciale residenti nel
Comune di Pont-Saint-Martin o nei Comuni limitrofi;
1.3. non distogliere, per il periodo di dieci anni decorrenti
dall’inizio dell’attività, da altre
aziende industriali operanti in Valle d’Aosta,
personale specializzato, fatti salvi eventuali accordi
interaziendali;
1.4. curare la formazione del personale mediante corsi teorici
ed esercitazioni pratiche, da concordare preventivamente con la
Regione, anche eventualmente con affiancamento sui posti di lavoro
o tirocinio parzialmente improduttivo;
1.5. effettuare, nel triennio successivo alla sottoscrizione
della presente convenzione, investimenti in impianti ed
attrezzature per un importo previsto in lire 800 milioni;
1.6. comunicare all’Assessorato
dell’industria, del commercio,
dell’artigianato e dei trasporti, entro 10 giorni
dall’assunzione o licenziamento di lavoratori, il
nominativo degli stessi e, alla fine di ogni esercizio, inviare una
relazione contenente lo stato dell’occupazione,
degli investimenti, nonché la situazione economica e finanziaria
della società;
1.7. adempiere agli obblighi previsti dalla normativa vigente
riguardo alla difesa della salute dei lavoratori, allo smaltimento
dei rifiuti, alla qualità degli scarichi industriali e delle
emissioni atmosferiche ed, in generale, evitare qualsiasi attività
inquinante;
1.8. mettere in atto tutte le misure necessarie a garantire che
i processi produttivi e le movimentazioni delle merci avvengano in
condizioni di assoluta sicurezza;
1.9. fornire tempestivamente all’Assessorato dei
lavori Pubblici la documentazione tecnica necessaria per
l’ottenimento delle autorizzazioni previste dalla
normativa vigente per la costruzione di stabilimenti industriali e
relativi impianti fissi, con particolare riferimento alle materie
elencate nel punto 1.7.;
1.10. rivolgersi per tutte le necessità di produzione di beni o
prestazioni di servizi, a parità di prezzo e condizioni, ad aziende
operanti nella Regione Valle d’Aosta;
1.11. effettuare nella Regione Valle d’Aosta le
operazioni di sdoganamento delle merci;
1.12. mettere a disposizione della Regione o della Finaosta
S.p.A. ogni qualvolta esse lo richiedano, il libro dei soci ed a
comunicare tempestivamente le variazioni che possano avvenire, sia
nella proprietà del capitale sociale, sia nella composizione degli
organi societari;
1.13. assicurare gli immobili per tutta la durata del comodato
di cui al successivo paragrafo 2., previa intesa con
l’Assessorato delle Finanze per modalità e valori,
nonché provvedere a tutte le coperture assicurative necessarie alla
gestione dell’attività industriale.
2. - La Regione si impegna a:
2.1. mettere a disposizione della Società
un’area, sita nel complesso ex Ilssa-Viola di
Pont-Saint-Martin, avente una superficie di circa 6.000 mq. con
relativi fabbricati e impianti fissi di circa 240 mq. su pianta,
idonei allo svolgimento dell’attività produttiva
secondo le specifiche concordate. L’onere a carico
della Regione, per la costruzione delle opere sopracitate, non
potrà superare l’importo di lire 700 milioni.
L’area sarà servita da raccordo ferroviario
realizzato a cura della Regione;
2.2. concedere tali immobili alla Società, in comodato per la
durata di cinque anni decorrenti dalla data di consegna degli
stessi, e comunque, dall’inizio
dell’attività produttiva;
2.3. concedere, alla scadenza del periodo di comodato, gli
immobili in locazione per la durata di 15 anni, ad un canone pari
al 3,5per cento del valore di mercato del fabbricato determinato da
apposita perizia redatta da una terna di periti, di cui due
nominati dalle parti ed il terzo dai primi due o, in mancanza di
accordo, dal Presidente del Tribunale di Aosta;
2.3.1. il canone di locazione è soggetto ad aggiornamento
biennale a decorrere dall’inizio del quarto anno di
locazione nella misura del 75per cento della variazione
dell’indice dei prezzi al consumo per le famiglie di
operai e di impiegati verificatasi nel biennio precedente ed
accertata dall’Istat ai sensi
dell’articolo. 81 della legge 27 luglio 1978, n.
392, e successive modificazioni;
2.4. consentire alla Società, durante il rapporto contrattuale
con la Regione relativo sia al comodato che alla locazione, di
acquistare, compatibilmente con i programmi di politica industriale
riguardanti l’area ex Ilssa-Viola, gli immobili al
prezzo pari al valore di mercato, stabilito da apposita perizia,
redatta da una terna di periti composta con le modalità indicate al
punto 2.3.;
2.5. effettuare il seguente intervento di finanziamento a favore
della Società, ai sensi dell’articolo 5 della legge
regionale 28 giugno 1982, n. 16 e successive modificazioni:
2.5.1. mutuo fino ad un ammontare di lire 560 milioni,
ammortizzabile in un massimo di 5 anni, di cui 1 anno di
preammortamento per l’acquisto di beni strumentali
ammortizzabili;
2.5.2. il finanziamento sarà concesso, proporzionalmente agli
investimenti di cui al punto 1.5., al tasso di interesse
determinato ai sensi dell’articolo 11 della
convenzione stipulata tra la Regione e la Finaosta S.p.A. in data
20 giugno 1984, repertorio n. 6758. uccessive modificazioni ed il
suo perfezionamento è subordinato, oltre che alla presentazione
della documentazione relativa agli acquisti di cui al punto 2.5.1.,
alla concessione di garanzia fideiussoria illimitata dei Sigg.
Follioley Giuliano, nato a Donnas il 7 giugno 1931 e Guareschi
Armido, nato a Parma il 14 luglio 1933.
3. - Le spese per la manutenzione ordinaria e straordinaria
degli immobili e dei relativi impianti fissi sono a carico della
Società conduttrice, eccettuate quelle dipendenti da difetti di
costruzione oggettivamente riscontrati e la manutenzione
straordinaria delle strutture murarie e di copertura dei
fabbricati.
4. - La Regione avrà la facoltà di effettuare sugli immobili i
controlli che riterrà opportuni per verificarne lo stato di
conservazione e la destinazione.
Per ogni altra condizione si fa riferimento ad appositi
contratti di comodato e locazione che saranno stipulati dalle
parti.
5. - Le spese contrattuali e di registrazione sono a carico
della Società.
Presidente:
Se nessuno chiede la parola, pongo in
votazione la proposta di deliberazione emendata testé letta.
Esito della votazione:
Presenti: 29
Votanti: 28
Favorevoli: 27
Contrari: 1
Astenuti: 1 (Agnesod)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK