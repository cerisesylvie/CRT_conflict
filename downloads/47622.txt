Consiglio Regionale della Valle d'Aosta - Oggetto del Consiglio n. 3828 del 24 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3828 del 24 luglio 2024 - Resoconto
OGGETTO N. 3828/XVI - Interrogazione a risposta immediata:
"Tempistiche di riapertura della pista ciclabile tra Aosta e la
Bassa Valle".
Bertin (Presidente) -
Punto n. 5.07. Consigliere Restano
ne ha facoltà.
Restano (GM) -
L'alluvione del 29 giugno scorso ha
provocato ingentissimi danni a note località turistiche valdostane
e, a lato, si è portata anche danni minori, meno importanti, che
sono il seguito dell'esondazione della Dora Baltea.
Le acque hanno invaso parte della pista ciclabile che a oggi non
è ancora stata ripulita.
Siamo tutti consapevoli che gli interventi d'urgenza sono quelli
che hanno riguardato giustamente la popolazione e le località
maggiormente colpite, però rimane il fatto che la pista ciclabile è
di rilievo regionale, viene utilizzata tantissimo, attualmente
risulta chiusa e transennata. Ho ricevuto parecchie segnalazioni e
mi sono permesso di effettuare un sopralluogo: viene comunque
utilizzata, vengono superate le transenne, malgrado i divieti e le
ordinanze di chiusura, e questo provoca un certo allarme.
Si chiede all'Assessore interessato se sia a conoscenza,
consapevolmente, del fatto che la competenza è delle Unités des
Communes e dei tempi per la sua riapertura.
Presidente -
Risponde l'assessore Sapinet.
Sapinet (UV) -
Collega Restano, l'ha detto anche lei,
effettivamente, dopo eventi come quello del 29 giugno, la cosa
principale e iniziale è darsi delle priorità e la prima priorità è
l'incolumità dei cittadini, poi vi è il ripristino delle varie
infrastrutture che hanno subìto dei danni; in precedenza quelle che
soddisfano i bisogni primari della popolazione e poi quelle
agricole, produttive, ricreative e turistiche, ma giustamente ci
pone all'attenzione quanto successo sull'asse ciclabile d'interesse
regionale, in particolar modo dei danni che sono stati riscontrati
nelle Unités des Communes Mont-Émilius e Mont-Cervin, danni non
trascurabili.
Da una prima verifica le problematiche principali riscontrate
riguardano il territorio comunale di Saint-Marcel in corrispondenza
della zona umida, con notevoli accumuli di materiale proveniente
dalla Dora Baltea e dal torrente Saint-Marcel, e poi il Comune
Chambave, dove puntualmente l'esondazione della Dora ha divelto
alcuni tratti di asfalto.
Le Amministrazioni comunali coinvolte hanno prioritariamente
rivolto le loro azioni ad attività più urgenti interne al loro
territorio; oggi, con la collaborazione delle Unités competenti, si
sono attivate per gli interventi di ripristino della pista.
L'intenzione è procedere il prima possibile, quindi, per
rispondere alla sua domanda, non azzardiamo una data ma l'impegno è
quello sicuramente di essere di supporto, di monitorare e quanto
prima riuscire a ridare e riconsegnare l'infrastruttura alla
collettività.
Questo sarà possibile anche mediante la realizzazione di
eventuali bypass qualora si ritenesse opportuno e necessario
intervenire anche con questi bypass nelle zone più critiche in cui
saranno probabilmente necessari anche interventi più
consistenti.
Presidente -
Per la replica, consigliere Restano.
Restano (GM) -
Assessore, come le ho detto, ho fatto un
sopralluogo anche con del personale tecnico e si può dividere
l'intervento per zone, una prima zona da Aosta verso Saint-Marcel
dove, con una semplice paletta, si può eseguire un'operazione di
pulizia rapida e rendere utilizzabile la ciclabile con poche ore
d'intervento - e sarebbe già un grande passo avanti - poi, per
vedere l'intervento ultimato in ogni particolare, magari ci va
qualche oretta in più, ma sarebbe un importante servizio
ripristinato per la collettività. Nelle parti che lei ha citato,
ovviamente, l'intervento è più importante.
Lei potrà capire che se interviene la Regione in qualche
maniera, si fa in tempi brevi, rendendo un servizio alla
popolazione e ai turisti, perché anche la comunicazione in questo
caso ha la sua importanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK