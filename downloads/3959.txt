Consiglio Regionale della Valle d'Aosta - Oggetto del Consiglio n. 232 del 13 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 232 del 13 maggio 1981 - Resoconto
OGGETTO N. 232/81 - ACQUISTO DI ALCUNI APPEZZAMENTI DI TERRENO
SITI IN COMUNE DI COGNE, DA DESTINARE ALLA REALIZZAZIONE DI
INFRASTRUTTURE A CARATTERE INDUSTRIALE ED ARTIGIANALE. APPROVAZIONE
ED IMPEGNO DI SPESA. DELEGA ALLA GIUNTA.
Presidente
- La parola al Presidente della Giunta. Ne ha
facoltà.
Andrione
(UV)
- Si tratta in pratica di riquadrare
i terreni che sono stati destinati, in parte come affitto, dalla
Cogne, perché la Cogne non può vendere, e in parte come acquisto
alla creazione di una fabbrica di rubinetterie, ad una Cooperativa
di falegnami di Cogne e ai relativi spazi di servizi.
I terreni in questione vengono valutati 12 mila lire al metro,
prezzo che sembra equo, trattandosi di Cogne; in questo modo avremo
la disponibilità totale di questa area non appena la COGNE o avrà
la possibilità di vendere o avremo noi la possibilità di procedere
a delle permute con la stessa per diventare proprietari di questi
terreni.
Presidente
- È aperta la discussione sull'oggetto n. 25.
Nessuno chiede la parola? Ci sono dichiarazioni di voto?
La parola al Consigliere Viberti. Ne ha facoltà.
Viberti
(DPROL)
- Per dichiarazione di voto
dichiaro che mi asterrò dalla votazione di questo oggetto, in
quanto riguarda l'acquisto dei terreni che concernono, come ha
detto il Presidente, lo stabilimento di fabbricazione di
rubinetterie in Comune di Cogne, provvedimento che a nostro avviso
era sbagliato e che continuiamo a ritenere sbagliato; di
conseguenza non possiamo votare per l'acquisto di questi
terreni.
Presidente
- Altri per dichiarazione di voto? La parola
al Consigliere Minuzzo. Ne ha facoltà.
Minuzzo
(PSDI)
- Dichiaro di votare a favore di
questo acquisto, con la speranza però, che la realizzazione di
infrastrutture a carattere industriale ed artigianale, come
iscritto all'ordine del giorno, non sia un fatto episodico. E qui
mi riferisco all'assessore all'industria, commercio ed artigianato:
più volte, infatti, è stato richiesto di attrezzare aree per
insediamenti industriali ed artigianali nella nostra Regione,
richieste che vengono avanti in particolare, dal settore artigiano,
con la stessa attenzione con la quale viene tenuto in
considerazione il Comune di Cogne, veda di fare al più presto un
piano di insediamento in questo senso.
Presidente
- Altri per dichiarazione di voto? Metto in
approvazione l'oggetto n. 25.
Chi è d'accordo è pregato di alzare una mano. Chi è contrario?
Chi si astiene?
Esito della votazione:
Presenti: 24
Votanti: 23
Astenuti: 1 (Viberti)
Voti favorevoli: 23
Il Consiglio approva.
Passiamo alla trattazione dell'oggetto n. 26.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK