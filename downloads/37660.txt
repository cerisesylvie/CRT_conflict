Consiglio Regionale della Valle d'Aosta - Oggetto del Consiglio n. 1367 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1367 del 16 luglio 2015 - Resoconto
OGGETTO N. 1367/XIV - Ricomposizione delle Commissioni
consiliari permanenti.
Presidente
- Comunico che nella riunione delle 12,40 di
oggi la Conferenza dei Capigruppo, a seguito dell'elezione del
Consigliere Raimondo Donzel quale Assessore alle attività
produttive, energia e politiche del lavoro e delle dimissioni
pervenute alla Presidenza da parte dei Consiglieri Stefano Borrello
da componente della III Commissione; Marilena Péaquin da componente
delle Commissioni I e IV; David Follien da componente della V
Commissione; André Lanièce da componente della II Commissione, ai
sensi dell'articolo 20 del Regolamento interno, vista la necessità
di rispettare nelle Commissioni la rappresentanza proporzionale dei
gruppi consiliari e il rapporto tra maggioranza e minoranza, comma
1, e visto che i membri della Giunta non possono far parte delle
Commissioni, comma 4, ha stabilito che la I Commissione sia
composta da 10 componenti, anziché 11, con un rapporto
maggioranza-minoranza di 6 a 4, mentre nelle altre Commissioni: II,
III, IV e V il rapporto maggioranza e opposizione rimarrà come
l'attuale: 4 a 3.
La proposta quindi della Conferenza dei Capigruppo per la nuova
composizione delle Commissioni è la seguente:
- I Commissione: la Commissione sarà composta da 10 Consiglieri,
anziché 11, in considerazione delle dimissioni della Consigliera
Marilena Péaquin e il Consigliere Jean-Pierre Guichardaz sostituirà
il neo Assessore Raimondo Donzel, quindi il nuovo componente sarà
Guichardaz;
- II Commissione: il Consigliere Marquis Pierluigi sostituirà il
Consigliere André Lanièce, dimissionario;
- III Commissione: il Consigliere Marquis Pierluigi sostituirà
il Consigliere Borrello Stefano, dimissionario;
- IV Commissione: la Consigliera Patrizia Morelli diverrà
componente della IV Commissione in relazione alle dimissioni della
Consigliera Marilena Péaquin;
- V Commissione: il Consigliere Gerandin Elso diventerà
componente della V Commissione in considerazione delle dimissioni
del Consigliere David Follien.
Vi comunico inoltre che il gruppo consiliare PD-Sinistra VdA,
con nota pervenuta oggi 16 luglio 2015, ha designato quale
Capogruppo il Consigliere Jean-Pierre Guichardaz e quale Vice
Capogruppo la Consigliera Carmela Fontana.
Ho provveduto altresì con decreto odierno a modificare la
composizione della Commissione per il Regolamento, in cui il neo
Assessore Raimondo Donzel è stato sostituito dal Consigliere
Jean-Pierre Guichardaz.
Propongo quindi di procedere con voto palese, come prevede il
Regolamento, alla votazione della proposta sopra illustrata
relativa alle sostituzioni delle Commissioni consiliari permanenti
I, II, III, IV e V, come approvato all'unanimità dalla Conferenza
dei Capigruppo. Possiamo procedere alla votazione? La votazione è
aperta. La votazione è chiusa.
Presenti: 34
Votanti: 34
Favorevoli: 34
Il Consiglio approva all'unanimità. Punto 33 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK