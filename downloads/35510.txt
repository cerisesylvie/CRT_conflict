Consiglio Regionale della Valle d'Aosta - Oggetto del Consiglio n. 25 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 25 del 24 luglio 2013 - Resoconto
OGGETTO N. 25/XIV - Interrogazione: "Stato di attuazione del
programma annuale degli interventi di politiche attive del
lavoro".
Président -
Merci. La parole à l'Assesseur Marquis.
Marquis (SA) -
Grazie Presidente. Grazie colleghi, che
avete posto all'attenzione del Consiglio quest'argomento, che ci
consente così di relazionare sullo stato di attuazione di
quest'importante programma per le ricadute positive che questo ha
sul sistema produttivo.
Le richieste di incentivo che sono state presentate nel corso
dell'anno 2013 ammontano a 289, sono in corso di attuazione le
istruttorie, che dovranno essere concluse a seguito del rinnovo del
Consiglio regionale non appena sarà rinominato nei prossimi giorni
il Comitato per la valutazione delle richieste di ammissione,
comitato che è istituito ai sensi della legge regionale n. 7 del
2003 e quindi che è decaduto alla fine della scorsa
legislatura.
Per quanto concerne le tempistiche, va precisato che gli
incentivi vengono liquidati tutti a consuntivo dopo aver verificato
quello che è l'effettivo monte ore lavorative prestate da ogni
lavoratore, di conseguenza alla fine del primo, del secondo e del
terzo anno del programma. Ad oggi non ci sono degli arretrati sul
2012, salvo circa una ventina di pratiche di reiezione delle
istanze a seguito della loro riscontrata irregolarità.
Per quanto concerne la tipologia di quelle che sono le domande,
tra le 289 richieste presentate nel 2013 e che dovranno essere
accertate ai sensi dell'ammissibilità, vi sono otto cooperative, le
quali hanno presentato nel loro complesso diciassette pratiche, una
pratica di un partito politico, una di un consorzio, due
associazioni sportive, una di una congregazione religiosa e 276
imprese tra società, studi professionali ed imprenditori
singoli.
Per quanto concerne quelle che sono le disponibilità
finanziarie, nel corso dell'anno 2013 e nel triennio 2013-2015 va
evidenziato che attualmente sono a bilancio circa 771.520 per
l'anno 2013 e quindi, una volta che si sarà espresso il Comitato
per la valutazione delle richieste di ammissione, sarà evidenziata
quella che è la reale necessità. Per far fronte a questa necessità,
si provvederà chiaramente con una successiva variazione di bilancio
e va comunque considerato che questo tipo di pratiche di incentivo
costituiscono un
overbooking
ai fini del Fondo sociale
europeo ed è in atto attualmente un'attenta analisi di queste
risorse, perché ci troviamo nella fase di fine programmazione per
valutarne l'opportunità e rendicontarle nel piano medesimo.
Grazie.
Président -
Merci. Pour la réplique, la parole au
collègue Gerandin.
Gerandin (UVP) -
Grazie Assessore.
Ho preso nota dei numeri e dei riferimenti che lei ha fatto,
voglio solo dire che, al momento dell'approvazione in Consiglio
regionale, delibera n. 2493 del 21 giugno 2012, questo piano delle
politiche del lavoro, questo documento è stato valutato
positivamente da tutto il mondo del lavoro sia per l'estensione
della platea dei possibili soggetti beneficiari, sia per l'ampiezza
delle risorse disponibili. Tante aziende hanno fatto affidamento su
queste risorse, ricordo che vi sono aziende che hanno aperto nuove
partite tenendo conto di queste disponibilità...a tutt'oggi appare
una luce completamente diversa.
Per le domande presentate nel 2013, ci tengo a ricordare che per
il periodo 1° novembre-31 dicembre 2012 una sorta di moratoria
aveva bloccato la ricezione delle domande, rinviando l'accettazione
delle stesse all'anno nuovo. Ebbene, dicevo che delle domande
presentate nel 2013 nessuna è ancora stata esaminata e valutata e
nessun soggetto sa che fine ha fatto la propria pratica malgrado
che all'articolo 2.6 si preveda che si darà avviso agli interessati
entro 60 giorni successivi alla presentazione della domanda e,
malgrado la gentilezza, la professionalità e la disponibilità degli
addetti, si rileva parlando con loro solo imbarazzo, perché non
sanno cosa più dire e cosa fare in proposito. Questa mattina è
stata presentata una domanda con protocollo 634 per il 2013 e
verificheremo se i dati che ci ha dato corrispondono.
Considerata la situazione economica attuale, non è ammissibile
non avere certezze. Ricordo - e cito il quadro 7 - che queste
domande erano riferite in parte...soprattutto a soggetti
coinvolti...in disagio sociale, soggetti in situazione di
tossicodipendenza, situazione di detenzione, ma c'erano anche donne
in cerca di occupazione da oltre 24 mesi, disoccupati a lunga
durata, da oltre 12 mesi e di età superiore a 32 anni. Ricordo
anche che l'aiuto è previsto al 50 percento del costo salariale per
l'assunzione a tempo determinato e al 75 percento del costo
salariale per il tempo indeterminato. Ricordo anche che la durata
massima è di tre anni, per cui in una situazione economica così
difficile, per non dire di peggio, ritengo che non sia ammissibile
non avere certezze.
Lei mi parlava di disponibilità finanziarie, io ho qua una
delibera di Giunta del 22 marzo 2013 nella quale le disponibilità
finanziarie vengono assegnate e allora io penso che su un problema
così delicato, come il mondo del lavoro, soprattutto per quello che
è il futuro dell'impresa valdostana, per quelli che hanno investito
sulla base di normative...per la carità, sono sicuramente fondi che
arrivano da fondi europei, però sono delle risorse che debbono
essere messe subito a disposizione. Soprattutto bisogna avere delle
certezze, perché chi ha aperto un nuovo ramo d'azienda contando su
questo non può aspettare tempi biblici e soprattutto non può
permettersi che non rispettiate i tempi di risposta, gli dovete una
risposta, l'avete scritto, non rispettate quanto è stato scritto
sui tempi di risposta! Questo è gravissimo in una situazione
economica così difficile! Termino solo dicendo che probabilmente i
tempi della pubblica amministrazione, o almeno di questa pubblica
amministrazione, non sono tempi sopportabili e compatibili per le
imprese valdostane e men che meno per i lavoratori in disagio.
Si dà atto che dalle ore 10,32 assume la presidenza il
Vicepresidente Lanièce.
Lanièce (Presidente)
- Grazie. Punto 10 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK