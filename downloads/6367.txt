Consiglio Regionale della Valle d'Aosta - Oggetto del Consiglio n. 850 del 24 ottobre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 850 del 24 ottobre 1984 - Resoconto
OGGETTO N. 850/VIII - PROPOSTA DI REGOLAMENTO CONCERNENTE:
"MODIFICHE AL RECO LAMENTO INTERNO PER IL SERVIZIO ECONOMATO,
DEMANIO E PATRIMONIO".
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Come il Consiglio ricorderà, in data 20
marzo era stato approvato che l'imposta sugli spettacoli venisse
pagata dalla Regione, ossia che le entrate del Casinò venissero
date al lordo e, successivamente, con una delibera della Giunta,
venissero pagate le imposte sugli spettacoli. Si pensava anche, in
quel momento, che la SITAV potesse anticipare questo importo e
successivamente la Regione rimborsare la SITAV per questa cifra.
Questo non è stato possibile e adesso succede che il 15 e il 30 di
ogni mese queste imposte vanno pagate. I tempi sono molto
ristretti, ci sono praticamente 5 giorni, che sono molto pochi per
gli uffici regionali, a volte potrebbero non basta re e quindi
scatterebbero gli interessi di mora. La proposta che si fa con
questa modifica è di fare anticipare le somme al servizio economato
e successivamente rimborsare all'economato questa somma. Siccome si
tratta di somme elevate, circa 80-100 milioni ogni quindici giorni,
il fondo dell'economato potrebbe non bastare e quindi si propone di
aumentare quest'ultimo di altri 100 milioni per poter anticipare
queste imposte e utilizzare, come già adesso avviene, la rimanenza
del fondo.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io esprimo la mia soddisfazione
per un provvedimento che però ritengo tardivo. Queste imposte erano
dovute dalla Regione e, nel famoso pasticcio che si era combinato,
erano entrate anche quelle di competenza del Casinò di
Saint-Vincent. L'Assessore Martin mi insegna che sono imposte
dovute dalla Regione e bene ha fatto a presentare un provvedimento
per una anticipazione alla tesoreria di 100 milioni. E' un
provvedimento che per la prima volta mi trova, senza entusiasmo,
favorevole anche se, bisogna riconoscer lo, andava preso molto
tempo prima e non dopo lo scandalo del Casinò di Saint-Vincent.
Esprimo il mio voto favorevole a questo provvedimento.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.)
Durante i lavori della Commissione
d'indagine sui fatti della Casa da Gioco ci era pervenuta una
relazione sul contenzioso relativo alle imposte da pagare per gli
spettacoli. Da quella relazione si capiva che il contenzioso non
era ancora chiuso: vorrei sapere, siccome sono in ballo 45 miliardi
a che punto si trova questo contenzioso, se ci sono state delle
novità e se ci sono possibilità che si risolva positivamente per la
Regione.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
Solo per dire al Consigliere Mafrica che
il contenzioso non è ancora chiuso. Voglio anche dare una
precisazione al Consigliere Baldassarre: non è che prima le imposte
sugli spettacoli le pagava la SITAV, le abbiamo sempre pagate noi,
e poi venivano trattenute sulla decade.
PRESIDENTE
: Do lettura dell'articolo unico della proposta
di regolamento n. 1.
Articolo unico
Il limite dell'importo di cui al terzo comma dell'art. 4 del
Regolamento regionale per il servizio di economato, demanio e
patrimonio, come modificato con Regolamento regionale 27 ottobre
1980, n. 2, è elevato di Lire 100.000.000.
Il presente regolamento sarà pubblicato nel Bollettino
Ufficiale della Regione.
E' fatto obbligo a chiunque spetti di osservarlo e di farlo
osservare.
PRESIDENTE
: Trattandosi di articolo unico, si procede
direttamente alla votazione per scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 29
Favorevoli: 28
Contrari: 1
Astenuti: 1 (Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK