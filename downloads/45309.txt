Consiglio Regionale della Valle d'Aosta - Oggetto del Consiglio n. 2082 del 14 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2082 del 14 dicembre 2022 - Resoconto
OGGETTO N. 2082/XVI - Interrogazione: "Interventi volti a
garantire la sicurezza interna dell'Ospedale Parini di
Aosta".
Sammaritani (Presidente) -
Passiamo alla trattazione del
punto 20 all'ordine del giorno. La parola all'assessore
Barmasse.
Barmasse (UV) -
L'interrogazione dice: "Quali siano state
le condotte poste in essere per garantire la sicurezza interna
della struttura ospedaliera in relazione alle segnalazioni di
presenza di estranei, dopo l'orario di chiusura al pubblico, nella
zona della Piastra dell'Ospedale regionale Parini".
Da anni l'Azienda USL ha predisposto, presso le sedi ospedaliere
del Parini e del Beauregard, un servizio di vigilanza notturna con
orario 22:00-05:00 del mattino dal lunedì alla domenica,
attualmente affidato a una ditta esterna, la Allsistem S.p.A. con
sede ad Aosta in Regione Borgnalle.
Tale servizio relaziona quotidianamente all'Azienda USL,
mediante i rapporti scritti, le situazioni ordinarie e
straordinarie rilevate durante la fascia oraria di vigilanza.
Qualora il servizio evidenzi situazioni anomale, ad esempio:
uscite di emergenza bloccate; aggressioni presso il Pronto Soccorso
o altri reparti per i quali è stato necessario chiedere
l'intervento delle forze d'ordine; persone senza fissa dimora
stazionanti presso spazi dell'Ospedale e simili, relaziona tale
situazione nel rapporto scritto quotidiano.
Nel periodo del primo ottobre 2022-22 novembre 2022, non sono
pervenute alla direzione medica di presidio rapporti scritti del
servizio relativi a quanto descritto nell'interrogazione, ossia la
presenza di estranei nella zona della Piastra dell'Ospedale Parini
dopo l'orario di chiusura al pubblico.
Peraltro non sono neppure pervenuti alla direzione medica di
presidio altri tipi di segnalazione o rilievi fotografici in
materia nel periodo suddetto.
Ciò detto, sensibilizzeremo comunque l'Azienda USL a monitorare
tale segnalazione e, se nel caso, a informare le strutture
competenti in materia di politiche sociali per l'eventuale presa in
carico dei soggetti, qualora individuati.
Presidente -
Per la replica, la parola al consigliere
Manfrin.
Manfrin (LEGA VDA) -
Diciamo che, rispetto alle questioni
di ordine pubblico, posso eventualmente accordarle il beneficio del
dubbio, però io ho la documentazione fotografica, che mi premurerò
di trasmetterle, di presenze di persone senzatetto che utilizzano
la Piastra dell'Ospedale come ricovero di fortuna. Questo, da
numerose indicazioni del personale medico che lavora e fa il turno
di notte, ci è stato detto e confermato, non da una fonte, ma da
più fonti.
Il problema fondamentale è che, da quello che ci è stato
riferito, pare che chi è incaricato di occuparsi di far rispettare
gli orari di apertura e chiusura della Piastra, dica: "Però se io
gli dico di andare via, lui dice che si fa ricoverare al Pronto
Soccorso", quindi lo si lascia lì.
Io spero che questa risposta non sia stata effettivamente quella
che è stata adottata, perché sono convinto che, dopo una serie di
provvedimenti che si sono presi per la sicurezza e la salute di
tutti, dire che si lascia una persona dormire nella Piastra
dell'Ospedale perché altrimenti dice che sta male e quindi si fa
ricoverare non sia proprio l'adottare delle misure corrette per
affrontare un problema.
Come giustamente lei ha fatto notare, se vi è una persona che è
in una situazione di necessità... e questo poi si scontra peraltro
con le problematiche sull'alloggio di cui abbiamo parlato
precedentemente, sono felice che se dovrà occuparsene, potrà
vederlo e toccarlo di persona, vedendo che per esempio nel
dormitorio di Aosta non ci sono posti e non ci sono luoghi dove
mettere nessuno, ma questo lo abbiamo evidenziato e non si è posto
rimedio... direi che la soluzione è quella di prendere in carico
questa persona ed evitare che questa persona debba andare a dormire
nella Piastra, però dire che non è successo niente e che non si
hanno indicazioni di questo tipo, obiettivamente mi sembra un po'
eccessivo, perché il personale medico ci ha detto di aver fatto
numerose e numerose e numerose segnalazioni e che la risposta che è
stata data è sempre quella: "Lo lasciamo lì altrimenti lui dice che
sta male e si fa ricoverare al Pronto Soccorso e dorme sul
lettino".
Affronteremo anche il tema del boarding sulle barelle in
un'interpellanza immagino e spero domani, credo che affrontare
questo problema, garantire la sicurezza di tutti, garantire il
rispetto dell'apertura e la chiusura e garantire anche il rispetto
della dignità della persona non facendola dormire in luoghi del
genere, direi che sia il minimo.
Quindi la ringrazierò se vorrà attivarsi e credo che questo
funga da segnalazione ufficiale pubblica e che nessuno da questo
momento in poi possa far finta di non aver sentito né visto quello
che accade.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK