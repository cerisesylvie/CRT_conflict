Consiglio Regionale della Valle d'Aosta - Oggetto del Consiglio n. 862 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 862 del 25 luglio 2019 - Resoconto
OGGETTO N. 862/XV - Interrogazione: "Previsione di una
chiusura per periodi limitati dell'ufficio turistico di
Pont-Saint-Martin".
Distort (Presidente) -
Punto 10 all'ordine del giorno.
Per la risposta, la parola all'assessore Viérin.
Viérin (AV)
- Si chiede in questa iniziativa quale sia
l'eventuale possibilità di una chiusura dell'ufficio di
informazione turistica di Pont-Saint-Martin. Prima di rispondere al
quesito puntuale cercherò di inquadrare la riorganizzazione che sta
avvenendo sul territorio e che fa parte degli obiettivi che abbiamo
dato al direttore dell'
Office
. Qual è questo obiettivo? È un
obiettivo di riorganizzazione sul territorio. Non solo una
riorganizzazione territoriale, tenendo conto dell'analisi dei
flussi e della prospettiva evolutiva che oggi devono avere i nostri
uffici territoriali, ma anche di una rivisitazione delle funzioni
che il mondo del turismo cambiato oggi impone. Perché diciamo che
il mondo del turismo è cambiato? Oggi chiaramente, con l'evoluzione
tecnologica, con l'
online
, con i
social
, il contatto
diretto con l'utenza è una delle azioni che si mettono in campo,
quindi la
mission
è semplicemente stata quella di dire:
benissimo, si fa un'analisi puntuale dei flussi, della
distribuzione e delle funzioni in prospettiva evolutiva e prima di
assumere delle decisioni si elabora una proposta. Chiaramente non è
in autonomia che si fa questo lavoro, visto che è uno dei quesiti.
C'è stato già un primo incontro al CELVA il 14 maggio 2019 e, anche
qui, c'è stata un'analisi di come il
web
, i
social
media
hanno stravolto ciò che avviene. Arriverò poi
puntualmente alla zona di riferimento, perché questa analisi viene
fatta zona per zona.
Si sta sicuramente lavorando a una riorganizzazione. Perché noi
diciamo funzioni? Perché oggi gli uffici, al di là del dare
informazioni, proprio perché le informazioni spesso oggi vengono
reperite attraverso i siti e il web, noi stiamo cercando di
diventare sempre di più erogatori di servizi. Per esempio abbiamo
iniziato a mettere a disposizione, cioè in vendita, i manifesti
della nostra
Foire de Saint Ours
, i manifesti delle mostre e
abbiamo iniziato a convenzionarci sull'erogazione effettiva di
servizi. Per esempio, stiamo facendo una operazione con il
musée
Petit Monde
di Torgnon, dove abbiamo
recuperato un incredibile lavoro della maestra Perrin e stiamo
lavorando a un catalogo che sarà molto importante. Quindi
interverremo come amministrazione ma, al di là di trovare il
catalogo all'interno del museo Petit Monde, sarà possibile poi
ritrovarlo in vendita nei nostri punti informazione. Quindi non
sono più punti informativi, ma saranno punti di accoglienza e di
erogazione dei servizi turistici sul territorio.
Questo in premessa per dire che la riforma del nuovo ente unico
di promozione turistica viene accompagnata da un pacchetto turismo
che prevedrà - ne parleremo con il collega Vesan - la legge sugli
affitti brevi e la questione della tassa di soggiorno rivisitata,
in modo da avere una riforma organica da qui all'autunno che possa
avere una visione di insieme.
Veniamo invece alle questioni puntuali. Intanto, la zona di
riferimento sicuramente è, come le altre, oggetto di attenzione.
Che cosa abbiamo fatto, per esempio, nella zona di Etroubles, dove
c'era un punto che era aperto tutto l'anno? Nella zona di Etroubles
lo abbiamo rimodulato sul territorio, per farlo diventare in parte
stagionale su Etroubles, ma questo ci ha dato la possibilità di
aprire Valpelline e soprattutto qualche giorno fa il punto al colle
del Gran San Bernardo, tra l'altro in condivisione con gli amici
del
Valais
. Abbiamo uno chalet dove ci sono i cani San
Bernardo di fronte all'
Hospice
, che è al 50 percento con una
nostra dipendente e con un dipendente del Valais. Quindi abbiamo
potuto fare una rimodulazione, perché sappiamo benissimo che i
dipendenti sono quelli che sono, nel senso che sono codificati, e
abbiamo degli stagionali in estate nei periodi di affluenza. Però,
dai
report
che abbiamo, una riorganizzazione funzionale in
quella zona sta funzionando e ci ha dato la possibilità di avere
tre punti informativi invece che uno, modulando semplicemente. Non
ci sono state territorialmente delle chiusure che abbiano fatto
mancare quel punto di riferimento sul territorio, ma è stato
rivisitato nella zona anche in quel caso, chiaramente di intesa con
il territorio.
Dico questo perché, al di là di Pont-Saint-Martin, in quella
zona abbiamo il Forte di Bard, per esempio, e abbiamo il Parco del
Mont Avic. Avere un punto di informazione nei luoghi di maggior
affluenza sicuramente aiuta un contatto diretto fra l'utenza e il
punto stesso. Sicuramente questa rivisitazione ci sarà e non
significherà una chiusura. L'ipotesi sarà comunque vista con il
territorio, soprattutto sarà vista qui nella presentazione della
riforma turistica, per la quale sarà interessante partire dai dati.
Qualche mese fa, alcuni colleghi erano presenti, abbiamo fatto la
fotografia aggiornata dei dati del turismo in Valle d'Aosta a
quella data, cioè abbiamo preso tutti gli arrivi, tutte le
presenze, mercato per mercato, grazie anche non solo ai canali
dell'amministrazione, ma attraverso chi può accedere per esempio ai
dati di
booking
o ad altri canali privati. Abbiamo avuto una
fotografia perfetta nel dire: il mercato francese arriva da queste
zone; il turista francese ha queste inclinazioni; al turista
francese piace questo; quanto spende al giorno; quanto si ferma;
quanto disdice e cancella prima. Abbiamo avuto il capello spaccato
in quattro di ogni mercato turistico.
Quello studio ci ha dato la possibilità - lo faremo in queste
settimane - di individuare i mercati dove investire. Ci sono dei
mercati dove non investivamo e avevamo dei ritorni, altri dove si
investiva, ma probabilmente investivamo con delle pratiche desuete.
È anche per capire dove si sta andando e come vengono utilizzati i
nostri soldi. Quest'anno investiremo sul mercato americano,
spagnolo e polacco dove, appunto, ci sono grandi ritorni, a fronte
di non investimenti. Questo per fare degli esempi.
Arrivo ai dati dell'ufficio di Pont-Saint-Martin. Prendiamo il
2018, così siamo attuali: ha avuto tutto l'anno, cioè 365 giorni,
1614 passaggi, 187 mail, 927 telefonate. Ci sono quattro mesi di
punta con un flusso maggiore: luglio, agosto, settembre, ma anche
dicembre. In otto mesi abbiamo avuto quindi 6,6 contatti al giorno,
mentre nel mese di febbraio abbiamo avuto 67 passaggi, che vuol
dire circa 2 contatti al giorno. Da questi dati stiamo partendo,
analizzando i comuni e i flussi. Ricordo che si investe comunque
100 mila euro l'anno su quella sede. Se riusciamo a distribuire
territorialmente in quella zona della bassa Valle una presenza
codificata nei periodi, rapportata alle presenze che sono
maggiormente confluibili in questi punti, sicuramente facciamo
qualcosa di interessante. Ricordo che Pont-Saint-Martin, con 6073
arrivi e 9182 presenze, è il comune con minore affluenza turistica
della regione e nella Basse Valle è uno di quelli che
effettivamente è deboluccio. Io dico sempre che non ci sono comuni
non turistici, non ci sono stagioni non turistiche: tutto l'anno la
Valle d'Aosta è vivibile e ogni comune ha la sua peculiarità. Per
questo stiamo lavorando alla
ribrandizzazione
, o meglio
all'attualizzazione del
brand
per zona, per comune e per
località, perché tutti hanno un potenziale.
Però, collega Minelli, volevo semplicemente dire che è un lavoro
in itinere
e nulla è deciso. Sicuramente è una delle zone,
insieme ad altre, dove l'attenzione particolare viene rivolta a una
strategia di insieme, sapendo che abbiamo anche dei luoghi come il
Forte di Bard e come il Parco di Mont Avic, ma anche grandi
manifestazioni come la Festa del lardo tra tutte, che potrebbero
essere occasioni effettivamente importanti per avere una
flessibilità dell'informazione. Sappiamo che c'è la fidelizzazione
al luogo, ma esistono anche nuovi modi per trovare i punti di
informazione e per accedere ai servizi. Sarà una rivisitazione che
terrà in conto di una territorialità, come è avvenuto in altre
zone, per ottimizzare e senza voler penalizzare nessun territorio,
ma andando a ottenere i miglior benefici e i più efficaci strumenti
per promuovere effettivamente tutto il nostro territorio,
soprattutto l'offerta integrata e turistica della Valle
d'Aosta.
Presidente -
Per la replica, la parola alla proponente
collega Minelli.
Minelli (RC-AC)
- Grazie all'Assessore per la risposta e
per i dati che ha fornito. L'iniziativa nasce dalla segnalazione
che è stata fatta sul territorio, sia da alcuni amministratori
locali, sia da operatori che usufruiscono dei servizi
dell'
Office
, la quale in prima battuta in qualche modo
paventava la chiusura di questo ufficio per periodi significativi e
si parlava addirittura di chiusura di interi mesi.
Se si parla di una riorganizzazione, questa va valutata in tutte
le sue sfaccettature e in tutti i suoi aspetti. È vero che questo è
un ufficio che ha un numero di passaggi non alto come altri, però
lei ha citato 1607 passaggi all'Office di Pont-Saint-Martin e io ho
anche i dati di Valtournenche, che è un'altra realtà dal punto di
vista turistico, e sono 1685, quindi non c'è questa enorme
differenza. A Saint-Vincent più Châtillon insieme, dove ci sono
anche più persone, sono 1300. In una realtà come
Gressoney-La-Trinité che, voglio dire, non è Pont-Saint-Martin dal
punto di vista turistico, i passaggi sono 2202. Non stiamo parlando
di situazioni che hanno dei dati molto diversi: Pont-Saint-Martin è
parificato in questo senso a Valtournenche; Saint-Vincent è ancora
un'altra realtà. I dati bisogna prenderli non in modo scorporato,
ma cercando di fare poi un'analisi globale in questo senso.
Faccio anche riferimento a un'altra questione. È vero che il
mercato del turismo è cambiato e che tutti utilizziamo molto di più
il
web
e i
social
per programmare visite, vacanze e
via di questo passo. Questo ufficio che si trova a
Pont-Saint-Martin e che, non a caso, quando ancora era un'azienda
di iniziativa, di promozione turistica e di accoglienza - anche il
termine accoglienza era felice, secondo me, in quella dizione che
aveva avuto allora tutto il sistema degli uffici - era stato
denominato "Porta della Valleé" e non fa un servizio che copre i
quattordici comuni che fanno riferimento a questo ufficio, ma fa
un'azione di promozione turistica che è più a largo raggio, perché
copre la regione. C'è un turismo particolare: lo so perché ho una
famiglia che ha un'attività turistica e ci siamo anche appoggiati
all'ufficio in alcune situazioni. È un ufficio che cura in
particolare il turismo di prossimità, il quale molto spesso,
proprio perché c'è un'affezione a certe località, non utilizza così
tanto i social, ma si reca all'ufficio e chiede informazioni.
C'è un altro aspetto, che lei ha sottolineato e che riprendo,
che riguarda la visione per il futuro di questi uffici che non
devono essere soltanto i punti informativi, ma di accoglienza e di
gestione di servizi sul territorio. In questo ufficio già
attualmente si vendono, per esempio, i permessi di pesca che in
tutta quella zona adesso non ci sono più; prima c'era un negozio di
ferramenta che vendeva i permessi. Sono stata in questo periodo
alcune volte a vedere la situazione e ho incontrato - mi sono
stupita tantissimo - diverse persone che si fermavano proprio per
questo. All'interno dell'ufficio è stato allestito anche, credo che
sarà così anche in altri uffici, una zona che rappresenta i
prodotti dell'artigianato: ci sono delle strutture in legno in
esposizione, che non sono in vendita perché non si fa questo
servizio, così come dei prodotti locali di tipo enogastronomico.
Quindi c'è già questa tendenza a fare della promozione, che è un
pochino diversa dal classico ufficio turistico.
Si dice che l'obiettivo è anche in qualche modo di portare i
dipendenti al Forte di Bard. Le ultime informazioni dicono che il
sabato e la domenica all'ufficio dovrebbe rimanere sempre chiuso.
Ora, un ufficio che rimanga sempre chiuso il sabato e la domenica
mi pare una cosa che va in controtendenza con le presenze dei
turisti e va anche in contraddizione, se così sarà, con quanto è
stato scritto nel POA del 2019, il documento approvato dal CELVA e
dalla Giunta, che a pagina 89 riporta che i giorni di maggiore
afflusso turistico sono proprio per questo ufficio il sabato e la
domenica. Credo che tutta la questione, di questo come degli altri
uffici, vada vista in un'ottica che preveda anche il confronto con
gli operatori del territorio, gli amministratori e il personale
degli uffici.
Dalle ore 10:20 assume la presidenza la presidente
Rini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK