Consiglio Regionale della Valle d'Aosta - Oggetto del Consiglio n. 3868 del 24 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3868 del 24 luglio 2024 - Resoconto
OGGETTO N. 3868/XVI - Interpellanza: "Intendimenti
sull'adozione definitiva del Piano Tutela delle Acque".
Bertin (Presidente) -
Punto n. 46. Consigliere Planaz, ne
ha facoltà.
Planaz (RV) -
Rimaniamo sempre sulle tematiche ambientali
e ritorniamo sui ccontenuti dell'articolo 14 del disegno di legge
147/2024 recante modificazioni alla legge regionale 21 maggio 2007,
n. 8 (
Legge comunitaria 2007
) che, dopo l'articolo 7,
introduce l'articolo 7bis rubricato "
Rete ecologica
regionale
";
Richiamati i contenuti della richiamata legge 8/2007, noi con
questa interpellanza poniamo l'attenzione per capire "Quali siano
gli effetti pratici ed operativi dell'introduzione dei già
richiamati contenuti dell'articolo 14 del disegno di legge n.
147/2024", che è un documento molto chiaro dal punto di vista
tecnico ma magari adesso con la sua risposta ci darà alcune
delucidazioni dal punto di vista più pratico, e poi lo vedremo
successivamente.
Secondo quesito: "Se quanto introdotto con il già richiamato
articolo 14 avrà effetti nell'ambito della revisione del Piano
territoriale Paesistico della Valle d'Aosta (PTP) ed anche
nell'ambito di procedure di varianti sostanziali di piani
regolatori comunali, perché noi abbiamo l'attenzione molto alta dal
punto di vista ambientale, logicamente dobbiamo farlo però senza
trascurare anche tutte le attività antropiche della nostra Regione
che potrebbero avere qualche "conseguenza" anche dal punto di vista
di piani regolatori comunali.
Il terzo quesito: "Se, allo stesso modo, l'introduzione di
questo articolo avrà in qualche modo effetti sulla versione
definitiva dell'adottando Piano Tutela delle Acque":
Il quarto quesito adesso non andrò a enunciarlo, tanto abbiamo
avuto risposta in data odierna: a breve avremo modo di esaminare il
Piano tutela delle acque nella Commissione competente per capire,
anche a seguito di questo documento, se ci possano essere delle
conseguenze anche dal punto di vista della gestione delle acque e
dell'intero paesaggio.
Presidente -
Per la risposta, l'assessore Sapinet.
Sapinet (UV) -
In relazione ai suoi quesiti,
relativamente al primo, la Rete ecologica regionale, che è
introdotta dall'articolo 14 del citato disegno di legge,
rappresenta un'azione concreta di tutela dell'ambiente naturale di
contrasto agli effetti dei cambiamenti climatici, con ricadute
positive sulla conservazione della biodiversità e nel mantenimento
d'importanti servizi ecosistemici a livello locale, a livello
nazionale e a livello internazionale.
Dal punto di vista pratico operativo, la rete permetterà di
valorizzare e tutelare, anche potenziandole, le connessioni tra le
diverse aree di territorio che presentano una particolare ricchezza
di biodiversità in termini di habitat e di specie vegetali e
animali.
I Comuni non dovranno affidare alcun incarico professionale per
adeguare i loro piani regolatori perché la rete ecologica, una
volta approvata, costituirà parte integrante del Piano regolatore
generale comunale.
La rete ecologica potrà inoltre rappresentare un'opportunità per
il territorio e per le comunità locali che, con interventi diretti,
potranno agire per il miglioramento e il ripristino della
connettività ecologica a favore della biodiversità locale.
Per quel che riguarda il secondo quesito, la rete ecologica è
frutto di un grande lavoro di condivisione e di confronto con le
competenti strutture regionali che si occupano di pianificazione
territoriale, poi la nuova organizzazione dell'Assessorato ha
indubbiamente favorito anche quest'attività.
Viste le sue finalità, la rete rappresenterà un importante
elemento delle linee metodologiche d'indirizzo del processo di
revisione del PTP volto a delineare una pianificazione coerente con
la componente natura e biodiversità.
La norma relativa alla rete ecologica non introduce a carico dei
Comuni nuovi obblighi di aggiornamento dei Piani regolatori, come
già anticipato anche prima, ma da quando la rete stessa sarà
approvata dalla Giunta regionale, tutte le varianti urbanistiche
dovranno risultare coerenti con essa e tale coerenza sarà
verificata nell'ambito della procedura di verifica di
assoggettabilità alla VAS, Valutazione Ambientale Strategica.
Riguardo al terzo quesito, relativo agli effetti sul PTA, le
reti fluviali, così come i laghi e le zone umide, costituiscono un
elemento chiave della rete ecologica regionale.
Il Piano di tutela delle acque rappresenta quindi un ulteriore
strumento per assicurare la corretta connettività ecologica non
solo in scala locale ma anche a livello trans-regionale.
A tal fine, sia il PTA vigente che la versione di aggiornamento
tengono in debito conto la necessità di tutelare le aree limitrofe
e i corsi d'acqua e, tra le finalità del PTA, stabilisce di
considerare il sistema acqua non solo limitato all'insieme acqua e
alla reale diretta interazione ma come un complesso articolato tra
risorsa idrica e territorio, interagente nel tempo e nello spazio,
condizionato dalle attività umane (che direttamente o
indirettamente lo influenzano, anch'esse nel tempo e nello spazio)
e dai cambiamenti climatici; e poi non pregiudicare il patrimonio
idrico, la vivibilità dell'ambiente, la fauna, la flora acquatica,
i processi geomorfologici e gli equilibri idrogeologici.
Riguardo all'ultimo quesito, come detto, gli uffici stanno
procedendo ad aggiornare i testi del PTA, già ampiamente presentati
alla competente commissione consiliare - è trascorso già un po' di
tempo - sia con le osservazioni presentate dai Consiglieri stessi,
sia con i numerosi aggiornamenti normativi che si sono succeduti
nel tempo.
Come da un impegno preso anche nell'approvazione di un ordine
del giorno che la vostra forza politica aveva presentato in sede di
discussione del bilancio 2024, saremo quindi in Commissione, prima
della pausa estiva, la prossima settimana: l'intenzione è
condividere con la III Commissione i testi definitivi insieme ad
una presentazione degli stessi per illustrare le modifiche e le
integrazioni apportate.
Dopo la condivisione con i Consiglieri, si sarebbe poi avviato
l'aggiornamento della procedura di valutazione ambientale e
strategica sui nuovi testi e quindi si prevede di poter procedere
con l'approvazione da parte della Giunta e l'avvio della procedura
di approvazione da parte del Consiglio a novembre, per poi
concludersi, auspicabilmente, con l'inizio del prossimo anno.
Presidente -
Per la replica, consigliere Planaz.
Planaz (RV) -
Grazie, Assessore, per la risposta, una
risposta molto tecnica. Riconosciamo l'importanza dell'argomento
sia dal punto di vista ambientale, ecologico, per la tutela della
biodiversità e quant'altro, ma la nostra preoccupazione era quella
di avere un'ulteriore risposta ad esempio sulla VAS per
approfondire meglio questo documento.
Questo documento è stato un'aggiunta a una legge che era già
vigente, però la nostra preoccupazione è che è giusto tutelare la
fauna selvatica, la biodiversità, però bisogna avere anche la
massima attenzione per tutte le attività che hanno bisogno magari
di ampliarsi o di attivarsi nel nostro territorio che, a seguito di
questo documento, potrebbero avere un allungamento anche dei
termini burocratici e ancora di più, magari a volte anche
l'impossibilità di ampliare e costruire determinate esigenze legate
ad attività o abitazione.
Teniamo anche conto che questo documento sarà vigente per cinque
anni e che poi eventualmente si potrà andare a rettificare, però
l'attenzione su tutte queste tematiche per noi è fondamentale e
vigileremo su questo.
Presidente -
Con questo punto all'ordine del giorno si
concludono i lavori di oggi. Riprenderanno domani alle ore
09:00.
---
La seduta termina alle ore 20:00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK