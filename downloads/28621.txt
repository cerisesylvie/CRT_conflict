Consiglio Regionale della Valle d'Aosta - Oggetto del Consiglio n. 93 del 31 marzo 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 93 del 31 marzo 1969 - Resoconto
OGGETTO N. 93/69 - Istituzione di un posto di geologo
regionale. (Approvazione di mozione)
Milanesio (P.S.U.)
- Signor Presidente e Colleghi
Consiglieri, nell'alluvione del novembre del 1968 hanno riproposto
in termini drammatici il problema della difesa del suolo dalle
calamità naturali, nonché la necessità di affrontare in modo
radicale ed efficace i problemi connessi al riassetto idrogeologico
del Paese.
Il territorio della nostra penisola rappresenta uno dei tipici
esempi di territorio morfologicamente accidentato. Di conseguenza
si pongono esigenze sempre nuove da affrontare attraverso l'impiego
di tecnici qualificati come i geologi.
I laureati in geologia sono in Italia alcune migliaia, così che,
dopo aver rappresentato per lo Stato un onere considerevole per il
conseguimento del diploma di laurea, essi costituiscono, per l'80%
almeno, una ricchezza improduttiva che si va continuamente
depauperando. È stata presentata in data 23 gennaio 1969, al
Parlamento, una proposta di legge di iniziativa di alcuni deputati,
tendente ad ovviare a questo inconveniente mediante l'istituzione
di un geologo di zona e la suddivisione dell'Italia in circa 600
zone geologiche. Non ci è dato di sapere a tutt'oggi quando il
disegno di legge in questo, od altro analogo, potranno trovare
approvazione dal Parlamento, Parlamento che del resto è già
occupato e gravato oltre che dall'impegnativo programma del Centro
Sinistra, da una miriade di altre leggi e leggine settoriali
presentate da Deputati e Senatori per soddisfare le clientele
elettorali. Di qui, dalla constatazione di questa situazione,
l'iniziativa del Consigliere Chamonin e mia di sottoporre al
Consiglio e alla Giunta regionale il problema della costituzione di
un apposito ufficio geologico relativamente alla Valle d'Aosta.
Il secondo, il primo anzi, Convegno nazionale dei Geologi tenuto
in Verona nei giorni 6, 7 e 8 febbraio del corrente anno, ha
certamente dato origine ad un più accentuato interesse per una
categoria di tecnici che in Italia è tutt'oggi abbastanza ignorata,
quella appunto del geologo. Gli argomenti trattati in tale giornata
sono esclusivamente di ordine tecnico-pratico, coerentemente a
quanto i disastri più recenti in Italia avevano posto in evidenza.
L'opinione pubblica e in special modo le popolazioni
dell'Astigiano, del Biellese, del Veneto, della Toscana, della
Sicilia, nel leggere le cronache dei lavori del Convegno di Verona,
comparse su numerosi quotidiani, saranno sicuramente rimasti
impressionati di apprendere quante calamità sono state attribuite
con superficialità al castigo divino, o all'avverso destino, mentre
da un consesso di geologi risulta che buona parte di tali disastri
sono imputabili alla trascuratezza ed alla insensibilità, non già
dell'uomo della strada, bensì dei più validi tecnici del nostro
Paese e delle pubbliche amministrazioni.
Il geologo nell'opinione pubblica è considerato, sì un uomo di
scienza, ma gli si preferisce ancora oggi un modesto praticone o un
rabdomante. Dobbiamo infatti osservare che, solo nei giorni
immediatamente successivi ad alluvioni o a grossi movimenti franosi
nel nostro Paese, si sente parlare di geologi e che dopo, col
tempo, si dimenticano tutti i buoni propositi di impegni, promesse,
e si tira avanti fino al prossimo disastro.
D'altra parte, non è necessario chiamare in causa queste grosse
calamità nazionali per fare leva sulle legittime emotività dei
cittadini per dimostrare quale possa essere l'utilità dell'opera
del geologo. Io penso sia sufficiente chiedere agli uffici tecnici
comunali e regionali, quanto costi all'anno la manutenzione delle
numerose strade, causa gli smottamenti superficiali, il
rigonfiamento del piano stradale, le impreviste opere di sostegno e
i lavori che si rivelano, ad un tratto, necessari in fase di
costruzione delle strade stesse, elevando così improvvisamente le
spese preventivate fino a cifre enormi. Tutto ciò, penso,
giustificherebbe già di per sé l'intervento del geologo sia in fase
di progetto, sia in fase esecutiva.
Giustamente, a questo proposito, è stato osservato che la
maggior parte delle strade regionali, e non solo queste, vengono
pagate con un sistema di rateazione quasi perenne, nel senso che un
forte quantitativo di capitali è speso ogni anno per il ripristino
di numerosi tratti stradali, perché i tracciati non sono stati
impostati su terreni più idonei.
Nella nostra Valle, durante il disgelo o nei periodi di
abbondanti piogge, certe strade diventano impraticabili presentando
scarpate erose, smottamento delle sponde con caduta di materiale
lapideo di varia dimensione, muri di sostegno gonfi se non già
squarciati dalla pressione dei terreni soprastanti, senza parlare
del fondo stradale che molte volte è accidentato.
Ora, entrando nel campo idrogeologico, quanto sarebbe stato
utile un censimento delle risorse idriche della Valle d'Aosta? La
Regione Trentino Alto Adige lo sta facendo; la Sardegna lo sta
facendo. Io mi chiedo se sia possibile che una Regione alpina come
la nostra, abbia gli stessi problemi di approvvigionamento idrico
delle Puglie, dove in maggior parte, anzi, questi problemi sono
stati risolti con l'intervento dei geologi, o persino dei paesi
aridi o deserti.
Nella nostra Valle, l'acqua c'è e in discreta quantità, ma
bisogna saperla trovare e captare, non certo con l'intervento di
rabdomatio a caso, scavando indiscriminatamente dei pozzi come è
successo nel passato per Aosta, che si rivelano insufficienti nel
giro di pochi anni. Nessuno si è mai posto il problema di indagare
a fondo e non solo a poche decine di metri, ad esempio, la piana di
Aosta. Noi sappiamo che la Cogne ha scavato numerosi pozzi, li ha
scavati uno accanto all'altro. Quando un pozzo veniva scavato
susseguentemente all'altro, c'era evidentemente un abbassamento
elevatissimo della falda e si scendeva, che so io, da 800 litri al
minuto, come è successo, al secondo, a quantità di 400 o 500 litri,
immediatamente. E poi c'è il problema delle frane e, questo,
purtroppo, è un problema tristemente attuale in Italia dove un
recente studio effettuato dall'Associazione nazionale dei geologi
italiani, e qui cito una statistica che ha dimostrato che il
rapporto giorno-frana è uguale a 1,08, il che significa che abbiamo
una frana ogni 26 ore circa.
In Valle d'Aosta poi, oltre alle frane in atto, numerosi sono i
terreni al limite della stabilità. Gli aspri pendii delle vallate
laterali e il disordinato scorrere dei torrenti possono creare le
condizioni più idonee al verificarsi di gravi disastri.
Occorre pertanto comprendere che le cause preparatorie di una
frana risiedono essenzialmente nelle particolari condizioni
ideologiche di un determinato terreno. Non va dimenticata inoltre
un'industria valdostana, come quella dei marmi verdi, il cui
sfruttamento è lasciato all'iniziativa e, diciamo così, al naso di
pochi, senza un ben preciso lavoro di valutazione. Si aprono
cantieri ovunque, senza indagini preventive per assicurare un
lavoro continuo e certo.
È vanto della nostra Regione essere fra le Regioni italiane ai
più elevati livelli economici e fra le amministrazioni più
efficienti, ma dobbiamo chiederci qual è la sua reale situazione
sotto il profilo tecnico. Che cosa è stato fatto in più ed in
meglio rispetto alle altre Regioni.
Ora, la paura di una catastrofe, tipo Vajont ha costretto le
nostre amministrazioni a chiedere perizie e superperizie a geologi
stranieri ed alle università, sentendo parlare una lingua, quella
del geologo, nuova e abbastanza incomprensibile e affidandosi a dei
rapidi sopralluoghi.
Ma, se due dighe, della mole di quella di Valgrisanche e di
Place Moulin presentano ora alcuni problemi di tenuta, non è dovuto
a quello sparuto numero di tecnici interpellati in fretta e furia,
ma un troppo superficiale studio preliminare che del resto la
Regione non poteva in alcun modo seguire e fare seguire dai suoi
tecnici specializzati.
In poche parole, questi sopralluoghi, queste visite che questi
geologi fanno, sono un po' come la visita di un grande medico su un
paziente; visita che se non è accompagnata dal parere del medico
curante ben poche volte riesce ad individuare la ragione della
malattia e indicare una valida terapia. Adeguarsi con i paesi che
hanno riconosciuto di grande aiuto l'opera del geologo è forse un
desiderio di molti. Già si è sentita la necessità di dare a questa
professione una regolamentazione giuridica per definire soprattutto
i limiti di competenza di questi professionisti in relazione ad
altri tecnici operanti in campi similari e qui, ve ne faccio
grazia, ma c'è tutta una lunga elencazione dei compiti che sono
specifici del geologo.
Ora, sinora, il riconoscimento ufficiale di questa categoria è
praticamente rimasto solo sulla carta. Infatti noi assistiamo
all'assurdo che in Italia i geologi accreditati presso lo Stato
sono 7, mentre sono 15.000 negli Stati Uniti di America; 17.000 in
Unione Sovietica e circa 800 in Spagna e perfino nel Ghana sono
diverse centinaia, fra i quali molti sono italiani. È certo poco
edificante per l'Italia essere agli ultimi posti, ma ci può essere
valida scusante per alcune regioni attendere ad un più vasto
riconoscimento della categoria con l'esempio del Governo centrale,
la Regione Autonoma della Valle d'Aosta può ancora raggiungere
anche in questo campo e superare altre Regioni a Statuto Speciale
che si sono già servite e si servono in continuità dei geologi e
forse, e non è proprio il caso di aspettare una catastrofe, per
decidere di includere fra i suoi tecnici anche questo esperto del
suolo e del sottosuolo. Io concludo questa illustrazione un po'
lunga, capisco, della mozione, ma era necessaria penso, ricordando,
e non per fare dell'allarmismo inutile, che una vasta zona
industriale, o che perlomeno viene ritenuta tale e sarà ritenuta
tale presumibilmente dal piano di sviluppo e dall'Assessorato
territoriale che si vorrà dare, cioè quella zona che sta ad est
della città di Aosta, la zona di Pollein, la zona dove sorgono la
Confezione Pollein, la Cocchetti, la Mec Meccanica, l'Industria
Birraria, l'Industria Molitoria, per investimenti di 7 e 8 miliardi
e con un'occupazione di circa 550 operai. Ebbene, questa zona è una
zona alluvionale e io aggiungo, anche, "alluvionabile". Sono tutte
queste cose, queste, che vanno valutate, che vanno tenute nel
debito conto, quindi, ritengo che l'istituzione di un ufficio
geologico regionale sia la cosa più opportuna per poter valutare e
seguire tutti gli aspetti tecnici che riguardano l'attività di
un'amministrazione regionale che ho letto e che ho denunciato
nell'illustrare questa mozione. Io mi auguro che questa mozione
possa essere accolta.
Caveri (U.V.)
- Comme Président de la Junte j'ai souvent
dit à la Junte qu'il fallait examiner si c'était le cas ou non de
nommer un géologue pour l'administration régionale. Nous n'avons
jamais pris cette décision parce que, puis, après avoir médité et
réfléchi sur ce problème, nous avons conclu que s'il y avait des
problèmes importants de géologie à résoudre, il valait mieux de
charger chaque fois, non pas un géologue frais émoulu, de
l'Université et j'ai un peu l'impression que derrière cette motion
il y a un peu l'intention de fonctionner, comme a dit quelqu'un
l'autre jour, comme "ufficio di collocamento", phrase assez
malheureuse, entre parenthèse, en relation au problème qui avait
été traité dans ce discours, mais en somme, ici il y a un peu
l'intention, je crois, de trouver une place pour quelque jeune
géologue à peine sorti de l'Université.
Or, s'il y a un problème important géologique à résoudre ce
n'est pas quelqu'un qui a à peine pris son doctorat en géologie,
mais c'est un géologue de grande renommée et de grande valeur qu'il
faudra confier la résolution de ce problème.
Je m'étonne fort que Monsieur Milanesio a parlé à propos de
Valgrisanche et de Place Moulin, de géologues étrangers qu'on avait
consultés "in fretta e furia". Rien du tout "in fretta e furia",
parce que on a étudié le problème et on a chargé des géologues, qui
étaient étrangers, oui, mais qui étaient des géologues de renommée
européenne, et peut-être même de renommée mondiale. Et si le
problème de Valgrisanche-Beauregard a été résolu en vidant presque
complètement le lac, ce n'est pas parce que on a étudié "in fretta
e furia" le problème, mais c'est parce que on avait chargé un
géologue qui était étranger, mais qui était un géologue de grande
valeur, et c'est cela qui a permis de résoudre le problème de la
Valgrisanche. Problème dont Monsieur Milanesio parle comme s'il
était encore à résoudre, tandis que ce problème a été résolu.
Pour ce qui concerne le problème qui demeure, qui est grave, de
Place Moulin, nous avons, dans la Commission nommée ad hoc par le
Conseil, nous avons de nouveau nommé, c'est-à-dire nous avons, nous
n'avions pas le pouvoir de nommer une Commission de géologues, mais
nous avons proposé à la Junte de nommer une Commission de géologues
de grande valeur et personnellement j'ai prié la Commission, et la
Commission a écouté mon conseil, d'inclure dans cette Commission le
géologue Muller, qui est le même géologue que le Gouvernement
italien a chargé de procéder à l'expertise pour le désastre du
Vajont.
Or, le Gouvernement Italien n'a pas eu peur de nommer un
géologue qui était étranger, qui n'était pas italien, mais qui
était un grand géologue, et qui était lui qui a fait l'expertise
sur la catastrophe du Vajont.
Or voyez-vous, il y a à dire ceci: ici je répète ce que j'ai
déjà dit pendant la discussion du bilan: l'administration régionale
dépense £ 2.165.000.000 d'appointements pour les employés et
dépense trois milliards pour les instituteurs et les professeurs,
donc au total ce sont cinq milliards pour les employés de la
Région. Cela veut dire un quart pour notre bilan de vingt milliards
et alors, faire un bureau géologique régional, ce serait pour mon
compte vraiment un luxe, parce que on continuerait à augmenter la
bureaucratie régionale et puis nous savons quand on parle de bureau
géologique qu'est-ce que cela veut dire dans une administration
publique. Cela veut dire nommer le géologue en chef, le Vice
géologue en Chef, le premier, le deuxième géologue, le premier
secrétaire, le deuxième secrétaire, "applicati", dactylos, les
dessinateurs, et ce serait toute une bureaucratie nouvelle qui
surgirait, et alors, alors, réfléchissons que ce serait beaucoup
plus économique, et beaucoup plus efficace, quand il y a un
problème géologique on charge des géologues de faire une expertise.
Quand il y a eu le problème de l'église de Verrayes, qui menaçait
de glisser et qui glissera fatalement, on nous avait proposé
d'intervenir pour restaurer l'église et pour renforcer les
fondations de l'église, nous avons chargé un géologue qui a fait
son expertise, il nous a déconseillé de faire quelconque travail
pour l'église de Verrayes parce que cela aurait été parfaitement
inutile parce que sur cette couche d'argile où il y avait de l'eau
qui coulait en profondité c'était parfaitement inutile de dépenser
de l'argent.
Nous avons chargé un géologue quand nous avons eu la polémique
avec la ville d'Aoste pour le cimetière, c'est-à-dire, pardon, pour
l'eau potable qui devait être prise aux abords d'Entrebin, là aussi
nous avions des doutes vu qu'il y avait en proximité le cimetière.
Je ne me rappelle pas si d'Excenex ou d'où, nous avons là aussi
chargé un géologue, et quand nous nous sommes trouvés devant des
problèmes de ce genre nous avons cherché un géologue et nous
l'avons chargé de faire une expertise. Alors il nous semble que
c'est le système le plus efficace, parce que alors dans ces cas-là
nous pouvons recourir à des géologues de grande renommée et de
grande capacité et il coûte toujours moins de faire faire des
expertises que créer un nouveau bureau. Il me semble que, je crois
d'avoir dit des choses sérieuses, tout en reconnaissant
l'importance de la géologie, de cette géologie qui est trop
négligée en Italie, une partie de ce qu'a dit Milanesio est bien
vraie quand il dit qu'en Italie on néglige un peu trop les
problèmes géologiques, quand on pense qu'en Sicile on a construit
des autoroutes sur des terrains où les autoroutes continuent à
avoir besoin d'entretien. Non seulement d'entretien, mais de
grosses réparations et nous avons vu l'autre jour à Agrigento, on
commence à bâtir des maisons des collectifs, vraiment là où des
maisons s'étaient déjà effondrées, alors cela c'est pire que le
mépris de la géologie, c'est quelque chose de bien plus grave.
Nous nous avons toujours prêché, soit dans la Junte, soit au
Conseil régional l'importance des problèmes géologiques, je crois
que personne comme nous a dénoncé l'importance de ces problèmes
comme nous. Cependant nous sommes contraires à la création d'un
bureau géologique nouveau et nous pensons qu'il est plus efficace,
plus utile pour l'administration de recourir chaque fois à un
géologue de grande valeur, c'est plus utile et surtout plus
économique de recourir chaque fois à un géologue de grande capacité
plutôt que de créer un nouveau bureau, parce qu'il nous semble que
la bureaucratie régionale est déjà assez abondante et ce n'est pas
le cas de continuer à exagérer parce que autrement nous ferons la
fin de la Sicile, et notre bilan sera engouffré par le montant des
appointements des employés.
Andrione (U.V.)
- Je ne répéterai pas ce qui vient d'être
dit et que je partage pleinement, je voudrais simplement ajouter
une chose qui, je crois, ne va pas contre ce que Monsieur Caveri a
dit et que j'avais déjà demandé autrefois en Junte, c'est-à-dire:
si en choisissant évidemment des géologues chevronnés, et peut-être
en s'appuyant sur l'école de Grenoble de la Montée de Rabot, si la
Junte prenait la charge de faire faire une charte, une carte
géologique de la Vallée d'Aoste. Carte qui aurait et le grand
avantage d'établir une fois pour toutes la structure géologique de
notre Vallée, et de donner des indications très intéressantes pour
la Commission de la planification, parce que si nous connaissons à
fond notre territoire nous pouvons intervenir d'une façon
intelligente. Et justement Monsieur Milanesio disait qu'il y a des
plaines près d'Aoste qui sont alluviales et qui peuvent être de
nouveau envahies par les eaux; eh bien on se défend des eaux en
faisant des travaux en amont, mais en les faisant bien et là où ils
doivent être faits.
Nous avons besoin, je crois, de cette carte géologique, aussi
parce qu'il y a des mutations profondes, soit créés par l'homme,
soit faites par la nature, qui sont en train de se produire dans
notre territoire. Il suffit de penser au recul constant et
préoccupant de certains glaciers; eh bien, faire une carte
géologique de la Vallée d'Aoste qui soit à la fois scientifique,
étude, d'un côté, et par conséquent qui peut être financée par la
Junte à titre d'étude, et de l'autre côté qui aurait une énorme
importance pratique pour ce que nous voudrions faire.
Evidemment, en donnant la chose, une charge de ce genre à des
géologues compétents, on pourrait également se servir de géologues
qui sont sur place soit pour recueillir les matériaux nécessaires,
soit pour faire les inspections etc. Nous avons un pays où la
géologie est, je dirais, même, fondamentale. Eh bien, faisons cet
effort qui cependant est un effort una tantum et qui ne demande pas
la création d'un bureau stable ad hoc.
Chamonin (R.V.)
- Non starei a ripetere tutte le
argomentazioni portate dal Consigliere Milanesio a sostegno della
nostra tesi, cioè di ufficio servente ad uno studio idrogeologico
generale nel quadro della sistemazione del territorio. Studio che
deve prevedere e prendere in considerazione sia la slittazione dei
terreni franosi, che le arginature, che le correzioni dei letti
torrentizi, che gli imbrigliamenti, che, ancora, le case, che molto
opportunatamente è stato detto dal Consigliere Milanesio, lo
sfruttamento delle quali è lasciato un po' all'arbitrio di chi li
sfrutta.
Ci sono alcune zone, e pregherei l'Assessore ai Lavori Pubblici
a questo riguardo di volere intervenire decisamente. Ci sono certe
zone, soprattutto, per esempio, a Verrayes, dove lo sfruttamento
delle cave è fatto in un modo assolutamente disastroso, al di fuori
di ogni considerazione, sia in ordine ad uno studio geologico che
semplicemente in ordine alla salvaguardia dei beni e delle
persone.
Sono d'accordo che su certi problemi "de très grosse envergure,
il soit nécessaire de s'appuyer sur des géologues d'une très grande
science, mais il me semble que le problème que nous avons soulevé
n'est pas tout-à-fait celui-là". È necessario, a nostro avviso,
creare un ufficio geologico regionale, naturalmente che s'interessi
anche dei grossi problemi, ove e quando i grossi problemi si
presentino, ma l'ufficio al quale noi pensavamo era invece un
ufficio che dovesse seguire alcune determinate pratiche che si
rendono anche necessarie.
Voglio richiamare l'attenzione del Consiglio su una circolare
ministeriale uscita alcuni mesi fa che fa obbligo ai comuni e agli
enti che presentano progetti di strade di una certa importanza, di
allegare ai progetti anche relazione geologica e geotecnica. Ora,
non v'è chi non veda il carico rilevante di spese che ne
deriverebbe a questi enti, a questi comuni ove ogni comune dovesse
per conto suo provvedere a incaricare un geologo per fare queste
relazioni, quando ci fosse il geologo dell'amministrazione
regionale, questo geologo potrebbe benissimo svolgere anche questo
incarico.
Sono d'accordo e siamo d'accordo che la spesa deve essere
contenuta, ma dobbiamo anche dire che se certi studi fossero stati
fatti a tempo e luogo, e cioè in sede di progettazione, si
sarebbero evitate, in un secondo tempo, delle spese rilevanti per
lavori eseguiti in terreni infidi, lavori che avrebbero potuto già
essere stati eseguiti. E penso che la spesa sia stata molto
superiore per il rifacimento di questi lavori di quella che sarebbe
stata se anche avessimo dovuto pagare un ufficio geologico
regionale.
Questo ufficio geologico regionale, io penso, anche organizzato
in economia, anche organizzato nel modo più economico possibile,
può svolgere altre mansioni, mansioni che sono assolutamente
necessarie. Io penso che la nostra amministrazione sia una delle
poche amministrazioni che non abbia un ufficio, per esempio, di
studio delle terre, della composizione delle terre, e potrebbe
servire anche in determinati casi all'agricoltura, un ufficio che
s'interessi degli appalti e l'amministrazione fa ogni anno alcune
centinaia di milioni di lavori di asfaltature, un ufficio che
controlli i calcestruzzi. Quindi, tutto questo va fatto con
attrezzatura molto modesta, con un'attrezzatura molto modesta e con
del personale non certamente altamente specializzato, ma con degli
impiegati anche soltanto d'ordine.
Ecco alcune considerazioni che io tenevo fare al Consiglio,
perché noi riteniamo ancora che sia una spesa necessaria e una
spesa ben fatta.
Savioz (P.C.I.)
- Penso che non ci sia molto da
aggiungere su quanto è stato detto. Io, in linea di massima, sono
abbastanza d'accordo con quanto dicono i proponenti di questa
mozione, però di fatto mi sembra che la creazione di un ufficio non
sia il risultato giusto per risolvere il problema che ci riguarda,
perché in fondo noi continuiamo a fare uffici nuovi, ad assumere
personale. Ora sono diventati circa 600 i dipendenti della Regione,
o 700 addirittura; in certi momenti non si sa neanche più quanti
siano. Abbiamo aumentato a destra, a sinistra. Tutti fanno delle
proposte, qui continuano a piovere delle proposte da tutte le
parti; nessuno tiene conto di quelle che sono le possibilità
finanziarie, poi un bel giorno possiamo mandare il Consiglio
regionale a spasso, perché basteranno i funzionari per fare le cose
che ormai sono decretate e vanno avanti da sole.
Detto questo, ritorno in argomento, e con quella modesta
esperienza che abbiamo passato, mi sembra di dover dire due cose
fondamentali, almeno per me. È indubbio che è necessario, nella
Valle d'Aosta, fare degli studi di carattere geologico; d'altra
parte è già stato spiegato bene prima. Tutte le volte che abbiamo
avuto bisogno di fare un qualche cosa, in quel campo, ci siamo
rivolti a dei geologi di una certa importanza e abbiamo avuto dei
risultati positivi.
È vero che per le piccole cose non è necessario ricorrere ai
grandi nomi, su questo siamo tutti d'accordo, tutti d'accordo, ma
allora ritornerei un momento su quella proposta che avevamo
discusso nella prima Giunta con, quando c'era il Presidente Marcoz.
Avevamo affrontato un po' il problema della geologia nella Valle
d'Aosta e si era pensato di includere nell'esame del regolamento
organico del personale, che ai Lavori Pubblici ci deve essere un
geologo, ma non nella costituzione di un ufficio geologico. Allora,
allora in questo caso, il geologo, nell'Ufficio dei Lavori
Pubblici, come personale, diciamo, come geologo vero e proprio
potrebbe seguire da vicino tutte le opere e vedere di intervenire
in quelli che non sono i grandi problemi. Questo era stato
"envisagé", parlo di otto anni fa, quando si esaminava il
regolamento organico, si era veramente pensato di mettere ai Lavori
Pubblici un geologo, tenuto conto della situazione dell'organico
dell'Assessorato ai Lavori Pubblici, compatibilmente con le
possibilità che ci sono.
Su questo terreno io ritornerei ancora oggi, e qui penso che una
discussione in merito potrebbe essere il risultato di questa
proposta; ma creare un ufficio ad hoc, per questo, signori, è
veramente una cosa che mi lascia un po' perplesso e sono
preoccupato.
Io, in questo caso, sposo completamente quanto detto dal
Consigliere Caveri che ha centrato bene il problema; non so se
quella modesta esperienza di cui parlavo prima possa servire per
esaminare la possibilità in quel senso.
Maquignaz (D.C.)
- Io concordo pienamente con i
Consiglieri che mi hanno preceduto sulla necessità che la Regione
possa essere dotata e si possa servire dell'opera dei geologi,
categoria di professionisti, secondo me troppo ignorata fino
adesso.
Concordo anche sulla proposta fatta dal Consigliere Andrione di
istituire questa carta geologica, che mi pare una cosa che è
necessaria perché ci darebbe il quadro generale della nostra
Regione e così potremmo vedere i vari interventi in un modo più
organico.
Direi solo che noi ci siamo già serviti con i servizi forestali
di questi geologi per lo studio di diverse frane, di movimenti
franosi, e ne citerò alcuni: la frana di Gimillan, Cogne, la frana
di Grenella a Chambave e nel capoluogo di Valtournanche. Avevamo
già affidato degli incarichi a geologi, i quali ci hanno già
presentato la loro relazione e noi in base a questi studi
procediamo a delle progettazioni.
Abbiamo inoltre intenzione di dare l'incarico per lo studio
della frana di St. Denis, della frana di St. Barthélemy e di alcune
altre, cui daremo l'incarico fra breve tempo. Però io direi che,
oltre allo studio dei movimenti franosi in atto, e del resto è già
stato detto e quindi una cosa che posso proprio concordare in
pieno, è molto utile anche fare uno studio preventivo cioè evitare
altri movimenti franosi, studiando opportunatamente i progetti di
apertura di nuove strade e progetti di apertura delle nuove cave,
quindi, non solo studiare i movimenti in atto ma prevenire anche
questi movimenti, quindi sono perfettamente d'accordo su
questo.
Direi che non è esatto affermare che non si è fatto nulla in
questo settore, nulla di nuovo, in quanto che noi mandiamo avanti
adesso un programma di oltre mezzo miliardo, solo per lo studio,
cioè per i progetti di sistemazione dei movimenti franosi e per
quanto riguarda le opere di arginatura e di rettificazione dei
corsi d'acqua. Perciò, qualcosa si è fatto, cioè abbiamo sentito il
dovere di interpellare dei tecnici competenti, dei geologi per quei
movimenti che ci davano delle perplessità.
Abbiamo progettato questa ingente mole di lavoro che adesso va
avanti, perché la progettazione è quasi terminata, quindi qualche
cosa noi abbiamo fatto.
Per quanto riguarda la via da seguire, certo che sarebbe
opportuno forse fare una modifica al regolamento organico, in modo
da prevedere il posto di un geologo, però naturalmente, e questo ci
darebbe la possibilità poi di passare ad un regolare concorso
pubblico, in modo da avere, di disporre di personale veramente
preparato e competente.
Rimane anche la soluzione che aveva prospettato il Consigliere
Caveri, però se noi abbiamo bisogno di fare questi studi, è ben
vero che dobbiamo poter disporre anche di personale tecnico
competente che segua continuamente questo genere di lavoro e quindi
forse una persona nei ruoli dell'Amministrazione regionale potrebbe
risolvere meglio il problema perché, come ripeto, a parte gli studi
più generali che si può dare benissimo un incarico ad un esperto,
però tutti i giorni noi vediamo che sorgono dei problemi, abbiamo
bisogno di esaminare.
Questo, secondo me, potrebbe essere un fattore che ci può
indirizzare verso l'assunzione di un personale, di un geologo
dell'Amministrazione regionale, beninteso, dopo aver previsto la
variazione dell'organico e di poter passare ad un regolare concorso
per avere il personale che, come dicevo prima, più preparato.
Tonino (P.S.I.U.P.)
- In parte hanno già rubato via tutti
gli interventi che dovevo fare; io sono d'accordo sulla mozione
presentata dai due presentatori, anche perché è una cosa molto
interessante il problema geologico e, se così visto, per porre dei
rimedi prima che arrivi la catastrofe sulle spalle. Sono d'accordo
di stabilire degli utili contatti col collettivo dei geologi
valdostani; non sono naturalmente d'accordo, come hanno testé detto
il Consigliere Caveri e il Consigliere Savioz, sull'istituzione di
un nuovo ufficio, ma se noi pensiamo, siamo una regione di 110.000
abitanti, 7 assessorati, poi un ufficio della programmazione - che
non funziona - questo a parte - istituire un nuovo ufficio ancora,
ma ci rendiamo conto che la Valle d'Aosta è grossa come il Comune
di Alessandria. Io l'ho già detto in diverse occasioni questo:
siamo 110.000 abitanti e la Regione è quella che è. Il costituire
un nuovo ufficio, per me non vale, direi che l'Assessorato mi ha
preceduto su queste cose, l'Assessorato all'Agricoltura, in sede di
commissione, aveva già predisposto nel suo calendario di lavoro lo
studio di queste cose, e io sono molto d'accordo su quanto ha detto
Savioz poco fa, di vedere tramite la Commissione Agricoltura e la
Commissione Lavori pubblici, per mezzo di un geologo, per lo studio
della situazione in Valle d'Aosta, ma non di costituire un nuovo
ufficio, questo è veramente inconcepibile, nuovi incarichi, nuove
prebende e tutte queste cose.
Bancod
(U.V.)
- La nécessité d'étudier le problème
de plusieurs éboulements comme a déjà été fait pour les éboulements
de Grenelle à St. Denis et en d'autres endroits, sur ce point
j'insiste que ce soit au plus vite porté à une conclusion.
Pour les carrières de marbre, comme on dit avant, je crois, que
le problème si on nomme des géologues, je crois qu'il pourrait
porter peut-être des dommages, parce que à la longue les carrières
iront finir un peu à la longue avant d'être exploitées. Sur ce
point je crois qu'il y a déjà, avant de concéder l'autorisation
pour l'ouverture, il y a déjà le corps des minières et des caves de
Turin qui donne l'autorisation. Alors cette affaire-là,
naturellement étudie déjà le système, et alors ce sera inutile, il
n'y aurait pas besoin de géologues sur ce point.
Milanesio (P.S.U.)
- Io ritengo opportuno, evidentemente,
fare alcune precisazioni, alcune puntualizzazioni, perché non mi
pare che le intenzioni dei proponenti di questa mozione siano state
sufficientemente comprese da alcuni consiglieri che sono
intervenuti nel corso della discussione.
Innanzitutto devo dire che l'avvocato Caveri, con un po' di
malizia ha appuntato le sue osservazioni su due concetti: uno
quello dell'Ufficio di Collocamento, espressione che non ha usato
solo lui, ma che è stata usata anche dal sottoscritto per riferirsi
a certe situazioni abnormi che si sono verificate o che si possono
verificare e l'altra su quella de "l'étranger", il Muller, quasi
avessi svolto nelle mie considerazioni un discorso di tipo
sciovinista.
Ora, io non voglio assolutamente svolgere delle considerazioni
di tipo sciovinistico o nazionalistico, e quindi i geologi
stranieri, quando sono dei luminari della scienza, sono ben
accetti, evidentemente, perché appartengono ad un patrimonio che va
al di là delle nazioni e al di là degli stati. Però quello che io
volevo dire, e l'avevo accennato, è un po' questo: non dobbiamo
confondere i compiti di routine di un geologo, che esistono, che
dovrebbero esistere, che non esistono invece qui in Valle d'Aosta,
perché qui il geologo lo si chiama solo quando succede qualche
cosa, o quando sta per succedere qualcosa, e non volga un'azione,
diciamo così, preventiva, per intendersi. E il grande geologo, il
quale può essere consultato in determinate circostanze, in
determinate occorrenze, dove il modesto geologo diciamo così, di
provincia, non sempre può arrivare, non ha quella scienza e quella
capacità di penetrare certe situazioni.
Quindi, né preoccupazioni di collocamento di nessun geologo, né,
diciamo così, disprezzo della capacità di certi geologi stranieri e
dell'opportunità di aver consultato certi geologi che si chiamavano
"Muller" piuttosto di altri che si chiamavano magari, che io so,
Donato, oppure Esposito, ecco. Ma, quello che mi preme ricordare e
sottolineare è che qui, è vero che abbiamo oltre 500 dipendenti, e
moltissimi sono dipendenti d'ordine, questo il grave, questo è il
gravame che ci pesa su questa amministrazione, ma non abbiamo
nessun geologo, per esempio, e questa funzione mi pare sia stata
riconosciuta valida da tutti coloro che sono intervenuti, anche se
poi hanno svolto considerazioni diverse.
Ora, mi si dice che basta consultare dei geologi, e io vi
rispondo che non è vero, perché se io ragionassi, secondo le vostre
argomentazioni, direi, allora, che non serve costruire un Ospedale
medico pedagogico, perché ce ne sono a Torino, mandiamo gli
ammalati a Torino, che non serve costruire neanche in prospettiva
neanche dei gerontocomi, perché li mandiamo nei gerontocomi che ci
sono altrove, evidentemente non ci assumiamo degli oneri e non ci
prendiamo delle preoccupazioni.
Però, e voglio brevemente, non l'avevo fatto prima, ma voglio
farlo adesso, voglio, così, brevemente ricordare e accennare quali
sono i settori d'intervento e di azione e di attività specifica del
geologo, e anche quando non succede niente di eccezionale, attività
di ricerca, di continuità, che sono, per esempio, nel settore della
prospezione mineraria, nella ricerca e di coltivazione di minerali
metallici, marmi, pietre, ornamentali da costruzione, argille,
sabbie, ghiaie, che sono studio dei costi di ricerche e produzione
mineraria, che possono essere, nel settore della prevenzione e
della sistemazione delle frane e in tanti altri settori, per i
tracciati stradali, per i settori idrologici, per i settori delle
dighe di ritenuta, per i settori geotecnico, ci sono un mare di
settori, in cui è necessaria l'azione e l'intervento del
geologo.
Quello che si vuole proporre, quindi, non è un posto, non è una
prebenda, come sempre, in modo, un po' colorito, tende a dimostrare
il Consigliere Tonino. Noi sottoponiamo all'attenzione, alla
sensibilità di questo Consiglio, l'istituzione di una funzione che
manca in questo momento e noi sappiamo che, lo ha detto l'Assessore
Maquignaz, forse lo diranno altri Assessori, che hanno dovuto
ricorrere nel corso della loro attività a delle consulenze,
consulenze che saranno costate qualche cosa perché io gradirei che
mi potessero dire quanto sono costate quelle consulenze, non
certamente per geologi della portata di Muller, ma saranno dei
geologi, così, accreditati, presso qualche università, gente capace
senza essere, senza avere avuto l'onore di salire alla ribalta
della geologia internazionale e io ricordo, per esempio, dopo
quanto riguardò l'acquedotto del Comune di Aosta e quindi le
soluzione che si esaminarono via via, ricorremmo alla consulenza di
un geologo, e doverosamente facemmo questo. Il Consigliere Chamonin
ancora ha ricordato che per certi tracciati occorre questo parere;
quindi non è una invenzione né il tentativo di voler addossare
delle spese nuove all'amministrazione, tanto per addossare delle
spese nuove. Mi pare che qui in Valle d'Aosta si spendano
mediamente all'anno, tra gli interventi della Regione e quelli dei
Comuni, si spendano 4,5 miliardi solo di strade all'anno,
complessivamente. Ora voi pensate che l'azione di un ufficio
geologico non sia sufficiente a pagarsi nel fare risparmiare dei,
diciamo così, degli interventi magari maldestri, o nel fare evitare
degli errori che, a volte, succedono e si verificano.
Quindi, io voglio solo pregare i Consiglieri di affrontare
questo argomento con una certa serenità, perché qui non c'è nessuno
che è geologo, e non abbiamo nessun amico geologo e comunque, va da
sé che se si dovrà arrivare alla costituzione di un ufficio
geologico, evidentemente vigono in materia, comunque vigono in
questa materia, per quanto riguarda l'assunzione, le norme dei
pubblici concorsi, per cui saremmo tutti cautelati e non andremmo
ad imbarcarci di nuovi arrivati o di asini usciti a suon di pedate
dalla patrie università.
Quindi mi pare che questo discorso sia strumentale, mi pare che
in questo discorso non c'entri la sostanza del problema, del resto
qui c'è anche il Consigliere Pedrini Presidente della Società
Autostrade e mi consta che presso la SAV ci sia un ufficio
geologico. Non lo so, tutti gli enti che operano e che costruiscono
e che spendono dei quattrini sul terreno, si preoccupano di sapere
cosa c'è sotto questo terreno, non solo sulla superficie.
E questa preoccupazione deve porsi anche la Regione Autonoma
della Valle d'Aosta.
Benzo (D.C.)
- Io vorrei solo aggiungere alcune brevi
considerazioni perché ritengo che il problema sia così importante,
di così attuale necessità che l'Amministrazione regionale non può
che essere all'avanguardia. Noi siamo una Regione autonoma e
dobbiamo prendere in esame e in considerazione, se possibile,
anticipando anche quelle che sono poi le determinazioni nazionali,
proprio in questo particolare settore.
La presenza continuativa di un geologo che provveda a tutto uno
studio, e io sono perfettamente d'accordo con il Consigliere
Andrione, sulla necessità di una certa geologica regionale e
ritengo che molto meglio sarebbe appunto se ci fosse un geologo che
provvedesse a questa bisogna, seguendo passo passo tutta la
continua evoluzione, la mutevole situazione del territorio della
Regione. È ben vero che abbiamo in campo nazionale ed
internazionale dei geologi di chiara fama, ma come sono arrivati
anche loro a questa chiara fama? Proprio seguendo ed iniziando uno
studio, successivo alla loro laurea, come meglio non potrebbe fare
colui il quale, vivendo nel territorio che deve studiare, per anni
seguisse, come ripeto, l'andamento stesso delle cose. Io sono
favorevole innanzitutto proprio per questa considerazione: io sono
convinto che noi valdostani non dobbiamo anche perdere quello che
in effetti è un patrimonio culturale, che ci viene dalle nuove
generazioni. Non vogliamo mica fare in modo che in tutti i campi
della civiltà, dei vari settori, dalla geologia all'ingegneria,
alla medicina, ecc. i nostri giovani cerchino solo fuori dalla
nostra Regione, non solo nella Nazione, ma anche all'estero, come è
avvenuto tanto tempo fa, la loro possibilità di sviluppo, di
attività lavorativa. Diamo la possibilità a loro e a noi stessi di
poter qui agire e qui arrivare a dare alla Regione stessa la loro
intelligenza. Noi abbiamo fiducia in quell'intelligenza, per quella
esperienza diretta, professionale, che io ho in lunghi anni di
progettazione di strade, di autostrade, di ponti, di acquedotti, di
arginature. Io ritengo che sia veramente necessario di esaminare
questo problema, beninteso alla luce di quelle che sono le
normative regionali, in particolare per quello che concerne il
regolamento organico, ma non sottovalutiamo e non perdiamoci dietro
a questi problemi nella ricerca settoriale di intervento da parte
di ottimi, ripeto, geologi nazionali ed internazionali. Quando però
abbiamo una effettiva necessità di avere chi, in luogo, seguendo,
ripeto, passo passo la situazione geologica regionale, può, nel
tempo, determinare, seguire ed indirizzare tutti quei problemi che
in modo particolare l'Assessorato ai Lavori pubblici ha necessità
di avere sviscerati.
Io pertanto sono favorevole a questa impostazione, ripeto,
beninteso, nel quadro generale di questo nostro regolamento che,
indubbiamente, dovrà essere revisionato e se del caso rivisto per i
vari settori, per i singoli assessorati, a seconda di quelle che
sono le effettive necessità. Non creiamo delle sovrastrutture,
degli strumenti che possano dare alla Regione quella, anche,
diciamo, anticipatrice volontà e attività che porterà benessere
veramente a tutta la nostra popolazione.
Montesano (P.S.U.)
- Dunque, sono iscritti a parlare
ancora i Consiglieri Germano, Caveri, Manganoni e Savioz.
Germano (P.C.I.)
- Noi, come comunisti siamo critici, e
lo siamo ancora nei confronti dello Stato, perché nell'enorme
apparato statale, che è oggetto a considerazioni più o meno
benevole in genere, anzi, più o meno malevole, in questo enorme
apparato dove i clientelismi qui sono delle cose veramente
grandiose, ci sono 12 geologi e noi siamo stati critici nei
confronti dello Stato. Siamo stati critici perché abbiamo detto
"troppo poco è troppo poco", non è giusto e le conseguenze le
abbiamo viste in quello che succede nel nostro paese.
Noi però, sulla questione di costituire un apposito ufficio
geologico regionale siamo piuttosto preoccupati, preoccupati per le
cose che si sono dette di non incamminarsi verso una dilatazione
della burocrazia. Quindi noi siamo d'accordo, direi, sul punto a)
"di stabilire utili e continuativi rapporti con un collettivo di
geologi", e siamo anche d'accordo che sarebbe bene che la prima
questione di fondo sarebbe avere la carta geografica della Valle
d'Aosta. E per fare questo ci vuole uno studio di un collettivo,
per parecchio tempo; mentre, invece, per la questione dell'Ufficio,
ci è parsa più logica la soluzione adombrata dell'Assessore
Maquignaz, che, se non ho capito bene, prevedendo una modificazione
nell'organico, presupponeva la diminuzione di un posto non
occupato, e la creazione di un posto che assolvesse a questo in
caso, o ad un posto che è in più con la sostituzione di questo.
Ecco, se la Giunta volesse chiarire questi aspetti noi potremmo
dire qual è la nostra posizione sulla proposta.
Caveri (U.V.)
- Je voudrais avant tout faire une
recommandation à l'Assesseur Maquignaz, l'Assesseur Maquignaz qui a
démontré de connaître bien le problème des éboulements en Vallée
d'Aoste, en effet il a cité le cas plus typique, disons, des
éboulements en cours, qui menacent de se former chez nous.
À ce que vous avez dit, aux éboulements que vous avez cités, je
veux ajouter cet éboulement qu'il y a dans la montagne au-dessus de
Gressan et que l'on voit très bien même d'ici, et c'est un
éboulement qui est situé sur la rive gauche du torrent Gressan.
Mais à part cette question de détail que j'ai voulu signaler à
l'Assesseur Maquignaz, il y a une autre chose que je veux dire, pas
en fonction polémique, mais peut-être plutôt pour trouver un accord
dans cette question. Je veux prendre ce qu'a dit le Conseiller
Germano. Or, on me dit que dans notre "tabella organica" on prévoit
quatre ingénieurs, pour l'Administration régionale, aux Travaux
publics; et alors la solution d'un accord entre nos positions qui
étions contraires à l'institution - eh bien - nous sommes toujours
contraires à l'institution d'un bureau géologique, mais entre nos
positions et les positions de Milanesio et de Chamonin, pourrait
être d'inviter la Junte à la place d'un ingénieur, le géologue.
Voilà, alors, effectivement à ce géologue on pourrait confier, je
ne veux pas dire la routine, parce que la routine est une chose,
est une substance antipathique la routine, parce que quand elle
commence à y être la routine, vous savez la routine, c'est une
chose qui est un peu parente de la paresse. Effectivement on
pourrait donner la partie plus ordinaire des problèmes géologiques,
la confier à ce géologue, fonctionnaire géologue, mais, nous,
alors, la partie extraordinaire des grandes questions, des
problèmes pour les barrages etc.... cela devrait être toujours
confié à des géologues, disons, de grande renommée et de grande
capacité. Alors il me semble qu'on pourrait résoudre le problème
dans ce sens que le Conseil pourrait inviter la Junte d'étudier ce
problème dans le sens de réduire le nombre des quatre ingénieurs à
trois, et au lieu d'instituer une place de géologue. Il me semble
que c'est une proposition de bon sens, et il me semble que je
reprends plus au moins ce qu'a dit le Conseiller Germano, qui
peut-être voulait dire cela, même s'il n'a pas nommé les quatre
ingénieurs.
Savioz (P.C.I.)
- Mi ha preceduto il Consigliere Caveri.
Io volevo solo precisare la mia proposta di prima perché ho
l'impressione di non essere stato molto chiaro. Cioè, io avevo
detto esattamente questo, bisogna prevedere i lavori pubblici, come
era stato studiato a suo tempo, con la Giunta Marcoz, di mettere un
geologo al posto di un ingegnere naturalmente, e se non erro c'è un
ingegnere alle miniere, che qui in Valle d'Aosta le miniere sono
molto importanti, d'accordo, però, di fronte alla differenza, io
penso che invece di chiamarlo ingegnere alle miniere, lo si chiama
"geologo" e si pretende che sia un geologo al posto di questi
ingegneri, non cade niente e avremmo effettivamente la possibilità
di essere serviti su tutte quelle piccole cose che sono di tutti i
giorni e di quasi tutti i lavori che si fanno in Valle d'Aosta.
Quindi, avevo chiesto la parola solo per chiedere bene il mio
concetto di prima, e cioè, in poche parole è questo: al posto
dell'ingegnere delle miniere mettere un geologo.
Tonino (P.S.I.U.P.)
- Io sono d'accordo sulle proposte
fatte dal Consigliere Caveri e su quelle fatte da Savioz di
trasferire un ingegnere, appunto, come ho detto prima,
dall'Assessorato ai Lavori pubblici dal compito, che ha adesso
delle miniere, che appunto non ha, non vedo eccessiva importanza in
questo campo, e trasferirlo come geologo, e non la costituzione di
un nuovo ufficio. Io ritorno su questa creazione di un nuovo
ufficio e ritorno a dire che è impossibile, è impensabile pensare
di costituire delle nuove strutture, dei nuovi uffici in questa
Regione che è una Regione, che ho detto prima, di 110.000
abitanti.
In quanto alle prebende che parlavo prima, io sono costretto
sempre a polemizzare, ma perché sono costretto? Perché purtroppo
sono delle cose che noi tocchiamo tutti i giorni con le nostre
mani; lì, quei due posti del Commissario e Vice Commissario del
Casinò non è mica stato messo dentro né un Comunista, né un
socialproletario, né uno dell'Union Valdôtaine, sono stati messi
dentro un democristiano e un socialista, ecco perché ad un certo
momento ci viene da dire queste cose, e scusami Milanesio se le
debbo dire, per forza debbo dire queste cose.
Colombo (P.S.U.)
- Penso che la discussione, adesso,
soprattutto negli ultimi interventi, sia venuta maturando su quelle
che sono veramente le stesse intenzioni da parte della Giunta. Io
devo dire anzitutto che condivido pienamente la mozione che è stata
presentata dai due Consiglieri e la condivido perché già in Giunta,
perlomeno, un mese fa, ho sostenuto l'esigenza, sulla scorta anche
delle esperienze che sto facendo all'Assessorato dei Lavori
pubblici, della presenza di un geologo, per seguire quelli che sono
tutti i nostri lavori.
Guardate, io ho visto, per esempio, quello che sta facendo
l'autostrada: attraverso l'analisi delle terre, attraverso
l'analisi dei bitumati, attraverso, così, tutto il lavoro che viene
svolto, ho visto che realizzano, naturalmente, dei lavori sicuri
che hanno anche una maggiore durata. I nostri bitumati, per
esempio, non controllati, vediamo sovente che saltano appena c'è
del gelo. Ora, attraverso, invece, proprio l'analisi continua dei
nostri lavori, certamente otterremo delle economie e al tempo
stesso otterremo anche dei lavori ben fatti.
Si pone anche il problema della scelta dei tracciati nelle zone
dove noi incontriamo delle frane. Questi sono anche problemi che
dobbiamo affrontare, che nel passato abbiamo affrontato così un po'
a lume di naso, che non sempre ci sono costate poco. In qualche
occasione abbiamo buttato via qualche decina di milioni per
bloccare delle zone franose per poter costruire le nostre strade.
In alcune occasioni ci siamo trovati anche di fronte a costruzioni
di muri e poi la pressione del terreno stesso che ha demolito e
abbiamo dovuto rifare con altri accorgimenti; quindi c'è a mio
parere, un'esigenza giornaliera di attività da parte di un geologo.
Non si tratta di fare, naturalmente, nessun carrozzone, nessun
ufficio di geologi. Io sono d'accordo con la proposta che ha fatto
il Consigliere Caveri; anzi, dirò che il Consigliere Caveri ha un
po' il sesto senso, perché di questo problema ne abbiamo parlato in
Giunta un mese fa. Le nostre decisioni erano proprio quelle di
sostituire un ingegnere che è previsto nell'Assessorato ai Lavori
pubblici, con un geologo, fatta la sostituzione, naturalmente
attraverso la decisione del Consiglio regionale se è d'accordo, di
passare al relativo concorso, in modo da evitare nessun
accorgimento, anche attraverso le assunzioni.
Quindi, io concludo se siamo d'accordo su questa discussione,
con l'impegno da parte della Giunta di portare questa modifica al
regolamento organico e poi di fare seguito al relativo
concorso.
Sulla necessità, non insisto. Ci sono molti lavori che proprio
oggi si rendono necessari, soprattutto lo ha evidenziato anche
l'Assessore Maquignaz, e quindi ... in Consiglio, è di Consiglio la
modifica, appunto, se il Consiglio ... no, no, una volta approvato
dal Consiglio faremo il concorso e faremo tutti quello che è
previsto, praticamente, dal regolamento organico.
Milanesio (P.S.U.)
- Noi, dopo gli interventi che sono
stati fatti, dobbiamo ulteriormente chiarire quella che era la
nostra intenzione; cioè, io ho parlato di funzione che non esiste
... quindi noi non siamo contrari alle proposte che sono state
fatte, sia dell'Avvocato Caveri, sia da Germano, e che sono state
accolte, mi pare, dall'Assessore Colombo e quindi dalla Giunta,
cioè, noi per uffici geologi regionali, intendevamo qualcosa che
rappresenti una funzione. Se la Giunta e se il Consiglio ritiene
che rappresentare questa funzione debba essere un geologo in
sostituzione di un ingegnere che esiste già nel regolamento
organico, ma il cui posto è vacante, noi siamo d'accordo su questo.
Erano queste le nostre intenzioni e non erano altre, certamente;
quindi io penso che se noi diamo questa interpretazione, che è
quella che noi accettiamo come interpretazione valida, mi pare che
la mozione possa essere accolta, con tutte queste precisazioni, con
tutti questi chiarimenti, perché, lungi dalle nostre intenzioni di
voler costituire degli organi pletorici o dei carrozzoni - eh,
Tonino - ed è facile quando si è all'opposizione, dire, non c'è
nessun socialproletario dentro, perché evidentemente, non eravate
in grado di metterlo, se aveste avuti i voti certamente non potevi
fare il discorso della mani pulite, scusami. Ma, questo discorso
che si fa all'opposizione, è un po' quello della volpe e dell'uva.
Scusami Tonino se te lo dico. Chiudo la parentesi di polemica.
Caveri (U.V.)
- Non sono d'accordo col discorso delle
mani pulite quando si è all'opposizione e delle mani sporche quando
si è al potere, ad ogni modo, non ho preso la parola per fare delle
polemiche, visto che siamo, in sostanza, arrivati ad un accordo.
Volevo soltanto dire però a Milanesio e a Chamonin questo, che
c'era una frase, questo ormai appartiene alla storia delle mozioni,
perché penso che un giorno ci sarà un giovane che scriverà una tesi
di laurea sulle mozioni presentate al Consiglio, e allora, volevo
dire, quello che ci aveva allarmati nella vostra mozione era questa
frase dove voi dicevate "a stabilire utili e continuativi rapporti
- utili, per i geologi - con un collettivo di geologi valdostani
recentemente costituito".
Allora, a sentire parlare di un collettivo di geologi, abbiamo
detto, mamma mia, qui, cosa succede? L'invasione dei geologi!
Adesso questa è una piccola battuta e non è neanche una polemica
e sono lieto di constatare che ormai sono tutti d'accordo sulla
proposta che abbiamo fatto.
Montesano (P.S.U.)
- Io vorrei finire per toccare un
argomento che mi sembra non sia stato toccato. Dal 1966 funziona
una Commissione regionale per il Piano Regionale degli Acquedotti,
una Commissione che è emanazione della Giunta.
Questa Commissione ha constatato proprio, per esigenza, forse
prima, uno studio geologico delle sorgenti della Valle d'Aosta. Io
metto al corrente così il Consiglio, di quelli che sono stati i
pilastri di discussione di questa Commissione, nelle sedute del
31.07.1967, 18.01.1968, 29.10.1968, ha esaurito il suo lavoro.
Nell'ultima seduta la Commissione ha votato all'unanimità, un
voto, che d'invito alla Giunta regionale di dare incarico, di dare
incarico ad alcuni geologi per lo studio delle sorgenti in Valle
d'Aosta, cioè lo studio idrogeologico, che costituisce proprio uno
dei nuclei di quella carta geologica di cui parlava il Consigliere
Andrione.
Io ho scritto alla Giunta il 5 marzo 1969 proponendo appunto
l'incarico a questo gruppo di geologi, altamente qualificati e
prendo occasione da questa seduta che ha discusso sul problema
appunto dello studio geologico della regione valdostana, perché la
Giunta prenda in esame sollecitamente questa proposta che proviene,
non dal Presidente del Consiglio, ma proviene dalla Commissione che
è stata istituita dalla Giunta regionale stessa.
Allora, la mozione come viene modificata per poter essere
...
Milanesio (P.S.U.)
-  ... io non intendo ritirarla
... con i chiarimenti che sono stati dati ...
Montesano (P.S.U.)
- Sì va bene, ma la forma è quella di
costituire un apposito ufficio; bisogna modificarlo.
Milanesio (P.S.U.)
- Perché diamo l'interpretazione che è
quella del geologo in sostituzione dell'ingegnere che svolgeranno
una funzione, possiamo modificare, non so ... allora, "impegna la
Giunta a presentare un provvedimento per l'istituzione di un
geologo regionale, in sostituzione di un posto da ingegnere, ..."
ecco.
Caveri (U.V.)
- Di sostituire nella tabella organica un
posto di geologo ad uno dei quattro posti di ingegnere.
Milanesio (P.S.U.)
- ... lo formuliamo.
Montesano (P.S.U.)
- Ecco, va bene, lo formuli, e poi me
lo dà, lo mettiamo ai voti... io, per intanto proporrei al
Consiglio di discutere, nello stesso tempo, la mozione all'oggetto
n. 19 con quella al n. 23. I proponenti sono d'accordo? Allora,
possiamo cominciare anche questa discussione, intanto, appena sarà
pronto quell'emendamento lo metteremo ai voti. È pronto, Milanesio?
Allora legga.
Milanesio (P.S.U.)
- Potrebbe essere questo, quindi, b),
si toglie quello che c'era scritto primo e si sostituisce con
questo "a presentare un opportuno provvedimento legislativo per la
revisione della tabella organica, istituendo un posto di geologo
regionale", possiamo aggiungere "in sostituzione".
Montesano (P.S.U.)
- Allora, siete d'accordo su quello
"in sostituzione di un posto di ingegnere"?
Allora chi è d'accordo alzi la mano. Contrari? Astenuti? Il
Consiglio approva all'unanimità.
Allora si apre la discussione sui punti 19 e 23.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK