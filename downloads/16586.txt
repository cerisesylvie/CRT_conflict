Consiglio Regionale della Valle d'Aosta - Oggetto del Consiglio n. 2986 del 25 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2986 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2986/X Subconcessione per la durata di anni trenta
decorrenti dalla data del decreto di subconcessione, alla ditta
Sanna Enrico, di derivazione d'acqua dal torrente Suis, in Comune
di Antey-Saint-André, ad uso idroelettrico.
Deliberazione Il Consiglio
Premesso che con domanda in data 10 marzo 1993, la ditta Sanna
Enrico ha chiesto all'Amministrazione regionale la subconcessione
di derivare dal torrente Suis, a quota 1262,30 m.s.m., nel comune
di Antey-Saint-André, moduli max. 0,075 e medi 0,073 di acqua per
produrre, sul salto di metri 142,00, la potenza nominale media di
Kw 10,16.
Precisato che la domanda, corredata dal relativo progetto a
firma ing. Andrea Paillex, prevede la costruzione di un impianto
del tipo ad acqua fluente con opera di presa a trappola, vasca
dissabbiatrice e di carico, edificio di produzione e canale di
scarico.
Tenuto presente che:
- l'Ufficio Concessioni Acque, esaminato il progetto, ha
invitato, con nota prot. n. 12618 del 12 dicembre 1995, la ditta
richiedente a voler verificare la convenienza economica della
derivazione in oggetto;
- la ditta Sanna Enrico, con nota in data 4 aprile 1996, ha
comunicato di voler dare corso alla domanda del 10 marzo 1993
ritenendo, in ogni caso, di poter avere una convenienza economica
anche salvaguardando il minimo deflusso vitale richiesto;
- il Magistrato per il Po di Parma, con nota prot. n. 7353 in
data 3 maggio 1996, ha rilasciato il proprio nullaosta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
2574 in data 13 giugno 1996, ha espresso parere favorevole, ai
sensi dell'articolo 3 del D.L. 12 luglio 1993, n. 275,
subordinatamente al mantenimento del minimo deflusso vitale anche
nei periodi di magra;
- l'E.N.E.L., Compartimento di Torino, con nota prot. n. 1882 in
data 21 ottobre 1996 ha fatto presente di non avere particolari
osservazioni da formulare, ai sensi dell'articolo 18 del D.P.R. n.
342 del 18 marzo 1965 circa la domanda sopraddistinta;
- l'avviso di presentazione della domanda 10 marzo 1993 della
ditta Sanna Enrico è stato pubblicato sul Foglio Annunzi Legali
della Valle d'Aosta n. 30 in data 26 ottobre 1996 e riprodotto nel
n. 8 della Gazzetta Ufficiale della Repubblica Italiana (foglio
inserzioni) in data 11 gennaio 1997, senza dar luogo alla
presentazione di domande incompatibili e concorrenti;
- con ordinanza n. 213 in data 21 febbraio 1997 dell'Assessore
ai Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 6 marzo 1997 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Antey-Saint-André e
copia della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP. Direzione
Generale Difesa del Suolo; alla Sezione Idrografica del Po di
Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura e Risorse Naturali,
Corpo Forestale Valdostano e Direzione Bacini Montani e Difesa del
Suolo; all'Assessorato Ambiente, Urbanistica e Trasporti, Direzione
Ambiente e Direzione Urbanistica e Tutela del Paesaggio; alla Prima
Direzione del Genio Militare di Torino; all'E.N.E.L., Compartimento
di Torino; all'Assessorato Industria, Artigianato ed Energia,
Servizio Energia; all'Autorità di Bacino del fiume Po di Parma ed
alla ditta Sanna Enrico;
- la pubblicazione presso il Comune di Antey-Saint-André, come
risulta dal referto in calce all'ordinanza è avvenuta regolarmente
ed ha dato luogo alla presentazione, da parte delle Associazioni
Irrigue Est-Sesia di Novara ed Ovest-Sesia di Vercelli, di due
esposti, entrambi datati 11 marzo 1997 con i quali, a salvaguardia
delle dotazioni idriche dei canali Naviglio d'Ivrea, Depretis e
Farini, derivati dalla Dora Baltea, della quale il torrente Suis,
tramite il torrente Marmore, è tributario, le Associazioni Irrigue
chiedono che nel disciplinare di subconcessione vengano inserite le
seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
ogni e qualsiasi turbamento del regime idraulico dei corsi d'acqua
interessati.
Visto altresì che la visita locale d'istruttoria è regolarmente
avvenuta il 16 aprile 1997 ed alla medesima oltre ai funzionari
dell'Ufficio Concessioni Acque dell'Assessorato dei Lavori
Pubblici, Infrastrutture e Assetto del Territorio sono intervenuti
i signori: Gerbore Corrado, geom. dell'Assessorato Agricoltura e
Risorse Naturali ed il geom. Navillod Franco, tecnico comunale di
Antey-Saint-André.
Rilevato che il tecnico comunale, geom. Navillod Franco, ha
fatto notare che esistono, a valle della derivazione in oggetto,
delle captazioni ad uso irriguo alle quali dovrà essere garantito
il quantitativo d'acqua necessario per l'irrigazione dei relativi
terreni.
Considerato che, a seguito di sopralluogo precedentemente
effettuato, i funzionari dell'Ufficio Acque di questo Assessorato
hanno riscontrato la non corrispondenza tra le rappresentazioni
grafiche di progetto e la situazione dei luoghi interessati dalla
derivazione ed hanno invitato la ditta a presentare, entro 60
(sessanta) giorni dalla notifica del verbale di visita
d'istruttoria, i nuovi elaborati tecnici corredati da
documentazione fotografica.
In riferimento alle richieste formulate dal geom. Navillod,
poiché sono tendenti a tutelare i diritti precostituiti, si
ritengono ammissibili e pertanto apposita clausola è stata inserita
nel disciplinare di subconcessione.
Per quanto riguarda le prescrizioni formulate dalle citate
Associazioni Irrigue, si precisa che il canale di derivazione, come
stabilito nel disciplinare di subconcessione, dovrà essere dotato
di paratoia regolata in modo tale da garantire che non entri nella
derivazione una quantità di acqua superiore a quella subconcessa;
inoltre l'impianto di cui si tratta è del tipo ad acqua fluente, in
quanto la vasca di carico serve esclusivamente alla regolazione
della portata ed è di dimensioni modeste, per cui non sono da
temere turbamenti del regime idraulico dei corsi d'acqua
interessati. Comunque, a maggior tutela delle dotazioni idriche
preesistenti, poste a valle della derivazione in oggetto, le
precisazioni richieste dalle citate Associazioni Irrigue sono state
inserite nel disciplinare di subconcessione.
In merito alle richieste avanzate dai funzionari dell'Ufficio
Acque, la ditta ha provveduto a presentare, in data 26 settembre
1997, dopo aver chiesto una proroga del termine fissato nel verbale
di visita d'istruttoria, gli elaborati integrativi richiesti
dall'Ufficio medesimo.
Tenuto inoltre presente che:
- l'opera di presa, posta a quota 1262,30 m.s.m., consiste in
una vaschetta delle dimensioni interne di mt. 2,20x0,40x0,40,
idoneamente sagomata, in lamiera e profilati d'acciaio coperta da
una griglia inclinata, a fori circolari, sulla quale scorrerà
l'acqua che, opportunamente filtrata, cadrà in parte nella vasca
sottostante;
- l'acqua, una volta derivata, viene convogliata alla vasca
dissabbiatrice, avente anche funzione di vasca di carico, tramite
una tubazione DN 150 mm della lunghezza di pochi metri;
- dalla vasca di carico, posta a quota 1262,20 m.s.m., delle
dimensioni di metri 2,40x0,60x0,85 partirà la condotta forzata in
acciaio della lunghezza di metri. 430 e del diametro nominale DN 80
mm completamente interrata;
- la turbina, del tipo Pelton, ed il generatore elettrico,
saranno installati sotto una tettoia già esistente adiacente al
fabbricato civile;
- le acque, dopo l'utilizzo, vengono restituite, tramite una
tubazione interrata in polietilene, del diametro esterno di mm 125
PN 6, nel torrente Suis, a quota 1115 m.s.m. circa;
- il dislivello tra il pelo morto dell'acqua, nella vasca di
carico, a quota 1262,20 m.s.m. e quello del canale di restituzione,
a valle dei meccanismi motori, a quota 1120,20, risulta essere di
metri 142. In conseguenza, la potenza nominale media annua
dell'impianto, sulla portata media di moduli 0,073, risulta essere
di:
7,3x142:102=Kw 10,16.
Rilevato, quindi, in considerazione di quanto sopra esposto
che:
1) la derivazione appare tecnicamente ammissibile;
2) la quantità d'acqua da derivare, nella misura di moduli max.
0,075 e medi 0,073 si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale, è stato calcolato secondo i
criteri stabiliti dalla deliberazione consigliare n. 1193/X in data
22 febbraio 1995 ed ammonta a 16,9 litri/sec., che verranno
lasciati defluire tramite una saracinesca, opportunamente tarata,
posizionata sulla vasca di carico;
6) la derivazione corrisponde alla razionale utilizzazione del
torrente Suis ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
20575/97 del 2 dicembre 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Visto il parere favorevole rilasciato dal Direttore dell'Assetto
del Territorio e Infrastrutture di rete dell'Assessorato dei Lavori
Pubblici, Infrastrutture e Assetto del Territorio ai sensi
dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione;
Delibera
1) di subconcedere, per la durata di anni trenta successivi e
continui, decorrenti dalla data del decreto di subconcessione, alla
ditta Sanna Enrico, giusta la domanda presentata in data 10 marzo
1993, di derivare dal torrente Suis, a quota 1262,30 m.s.m., nel
Comune di Antey-Saint-André moduli max. 0,075 (litri al minuto
secondo settevirgolacinque) e medi 0,073 (litri al minuto secondo
settevirgolatre) di acqua per produrre sul salto di metri 142,00 la
potenza nominale media annua di KW 10,16;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della ditta
Sanna Enrico;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 103.975 (centotremilanovecentosettantacinque) pari a
mezza annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione, somma che verrà
restituita, ove nullaosti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 207.950
(duecentosettemilanovecentocinquanta) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(... omissis...)
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti: 30
Votanti: 29
Favorevoli: 28
Contrari: 1
Astenuti: 1 (Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK