Consiglio Regionale della Valle d'Aosta - Oggetto del Consiglio n. 1256 del 6 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1256 del 6 aprile 2005 - Resoconto
OGGETTO N. 1256/XII - Procedure per l'accesso a contributi per
acquisto di macchinari agricoli. (Interpellanza)
Interpellanza
Premesso:
- che il 28 febbraio u.s. scadeva il termine di presentazione
delle domande d'accesso ai contributi per l'acquisto di macchinari
e attrezzi agricoli di importo inferiore ai 5.000 euro;
- che la struttura regionale competente ha diramato diverse
lettere di comunicazione oltre il termine di scadenza, vanificando
di fatto la possibilità di inoltrare le richieste di contributo da
parte di altrettanti agricoltori;
- che il fatto in esame evidenzia un caso di inefficienza
della Pubblica Amministrazione Regionale;
ciò premesso, i sottoscritti Consiglieri regionali
Interpellano
il Presidente della Regione o l'Assessore delegato per
sapere:
1. quanti sono i destinatari della comunicazione diramata
dalla struttura regionale competente e quante sono le istanze di
contributo ad essa pervenute;
2. quali ragioni hanno impedito una puntuale e tempestiva
spedizione delle comunicazioni agli agricoltori
interessati;
3. se intende procedere a una riapertura del termine spirato
infruttuosamente per cause non dipendenti dalla volontà degli
interessati.
F.to: Tibaldi - Lattanzi
Presidente - L'Assessore Vicquéry, essendo assente nel
pomeriggio, chiede di anticipare la discussione dell'interpellanza
di cui al punto n. 20 dell'ordine del giorno. Se non vi sono
obiezioni, lo discutiamo ora.
La parola al Consigliere Tibaldi.
Tibaldi (CdL) - L'interpellanza presentata all'Assessore
Vicquéry prende spunto dal Piano di sviluppo rurale della Valle
d'Aosta per il periodo 2000-2006, il quale ha un ambito di
applicazione che è stato definito con alcuni provvedimenti adottati
dalla Giunta, in particolare vogliamo soffermarci su una misura che
si riferisce agli investimenti nelle aziende agricole, ovvero è
ammesso a finanziamento l'acquisto di macchinari, attrezzature che
sono tese a migliorare e modernizzare la meccanizzazione aziendale,
la lavorazione dei terreni, le condizioni di lavoro degli addetti,
la raccolta, la trasformazione e la vendita dei prodotti agricoli e
anche la lotta contro i parassiti e le avversità metereologiche
generate dagli animali selvatici. Sulla base di queste premesse, i
beneficiari sono gli agricoltori, che però per presentare le
istanze di contributo devono soddisfare precisi requisiti che sono
stabiliti dal Piano di sviluppo rurale. Con l'interpellanza ci
riferiamo a una serie di investimenti minori, ovvero investimenti
necessari agli agricoltori che consistono nell'acquisto di
macchinari e di attrezzi agricoli di importo inferiore ai 5.000
euro.
La struttura competente dell'Assessorato dell'agricoltura ha
diramato nelle scorse settimane una lettera a tutti gli agricoltori
interessati, sulla base della quale coloro che avevano interesse a
beneficiare di questi contributi dovevano inoltrare domanda entro
il 28 febbraio 2005. Ci risulta che alcuni agricoltori interessati
non siano poi stati destinatari di tale lettera, questo passaggio
non l'ho scritto nell'interpellanza, perché ho avuto cognizione di
tale fatto successivamente e invece altri agricoltori l'hanno
ricevuta, ma in una data successiva. Ho qui una lettera che reca la
data del 1° marzo 2005. Il paradosso allora è che abbiamo un
Assessorato dotato di strutture che si occupano dei diversi
settori, non ci risulta che l'Assessorato sia sotto organico,
purtroppo si verificano casi di inefficienza della pubblica
amministrazione come questo, che meritano una risposta, di qui la
nostra interpellanza.
Chiediamo quanti sono i destinatari della comunicazione diramata
dalla struttura regionale competente; se possibile, con quali
criteri sono stati scelti i destinatari, perché alcuni l'hanno
ricevuta, altri non l'hanno ricevuta, altri ancora l'hanno ricevuta
in ritardo e quante sono le istanze di contributo ad essa
pervenute; quali ragioni hanno impedito una puntuale e tempestiva
spedizione delle comunicazioni, cioè quali sono le ragioni di
queste inefficienze della pubblica amministrazione; infine se
intende procedere a una riapertura del termine spirato
infruttuosamente per molti agricoltori.
Presidente - La parola all'Assessore all'agricoltura, risorse
naturali e protezione civile, Vicquéry.
Vicquéry (UV) - Avant je veux remercier M. Tibaldi, qui m'a
donné la possibilité de répondre cette matinée, étant donné que
l'après-midi je dois partir pour participer à la manifestation
"Vinitaly" à Vérone.
La délibération n° 4036/2004 a modifié les dispositions
afférentes aux subventions pour l'achat d'équipements agricoles et
pour ce qui est de la procédure de présentation des demandes, du
montant des subventions, des obligations liées à l'achat de
certaines machines et de la détermination de la dépense admissible.
Dans le but de respecter des orientations communautaires en matière
d'aides étatiques dans le secteur agricole, qui interdisent
l'octroi de subventions au titre des achats effectués avant la
présentation des demandes y afférentes, ladite délibération a
notamment modifié la procédure de financement et a établi qu'une
demande d'autorisation préliminaire doit être déposée même sur les
achats d'un montant inférieur à 5.000 euros. Afin de minimiser les
inconvénients éventuels et d'informer tous les bénéficiaires
potentiels des subventions en question, à partir du mois de
décembre des avis ont été affichés à l'Assessorat de l'agriculture,
les vendeurs d'équipements agricoles œuvrant
dans notre région ont été informés des nouvelles dispositions et le
14 février 2005 un communiqué de presse a été diffusé. De plus,
étant donné que le bureau de l'Assessorat transmet tous les ans les
formulaires afférents au versement de l'indemnité compensatoire aux
presque 3.600 exploitations agricoles valdôtaines, on a décidé de
profiter de cette occasion pour envoyer à ces dernières une lettre,
leur rappelant l'échéance du 28 février. Il s'agit là d'une
initiative qui peut être considérée comme un excès de zèle, puisque
ladite échéance avait déjà été indiquée lors de la campagne
d'information et je dois admettre qu'on a eu des problèmes pour
excès de zèle. Les lettres en question sont parvenues aux Postes
italiennes le 23 février mais, à cause de problèmes internes de cet
organisme, elles sont parties en retard et ne sont parvenues à
leurs destinataires qu'après le 28 février. Je rappelle que
l'épidémie de grippe des mois de février et de mars derniers a
provoqué un retard généralisé dans la distribution du courrier.
Pour ce qui nous concerne, à l'heure actuelle aucun agriculteur
ayant acheté des équipements et n'ayant pas pu respecter l'échéance
du 28 février n'a encore pris contacte avec moi-même ou avec le
bureau. Pour l'instant l'Assessorat n'a donc pas l'intention de
réouvrir les délais de dépôt des demandes de subvention, en
considération du fait que nous serons en contraste avec les
orientations communautaires. J'ajoute qu'hier soir j'ai eu une
rencontre avec les commerçants pendant laquelle nous avons abordé
le problème de l'autorisation préalable et nous avons concordé
d'informer davantage les agriculteurs en général pour ce qui
concerne le respect des règles communautaires, en considération du
fait qu'on a augmenté énormément le numéro d'équipements agricoles,
donc nous sommes allés à la rencontre des nécessités des éleveurs
en général.
En conclusion je dois dire qu'en effet M. Tibaldi a raison quand
pose le problème des temps, mais je répète qu'il s'agit d'un excès
de zèle du bureau et pas d'un problème d'efficacité du bureau
même.
Presidente - La parola al Consigliere Tibaldi.
Tibaldi (CdL) - Ringrazio l'Assessore perché ha ammesso
candidamente che qualcosa non ha funzionato, perché se la campagna
informativa doveva essere basata su avvisi presso gli accessi
dell'Assessorato o comunicati stampa, qui ci viene detto che anche
le lettere sono state diffuse autonomamente dal dirigente o dai
responsabili di questa struttura competente. Accolgo anche la sua
considerazione di questo fatto come eccesso di zelo, ma che sta a
dimostrare che la situazione è sfuggita anche a lei; non metto in
dubbio che lei debba sovrintendere le strutture e i meandri del suo
esteso Assessorato, ma è altrettanto vero che esistono risorse
umane, professionali e anche economiche che potrebbero permettere
una campagna più mirata, se si vuole raggiungere a destinazione i
singoli agricoltori e allevatori, e non così, in assenza quasi di
regole. Come le ho detto durante l'illustrazione, alcuni l'hanno
ricevuta, altri non l'hanno ricevuta, altri ancora l'hanno ricevuta
in ritardo. Vi sono allora coloro che sono stati beneficiati magari
di un ausilio informativo in più che non guasta, perché, se devono
ascoltare un comunicato stampa o recarsi presso l'Assessorato a
leggere un avviso affisso ad una porta, diventa impegnativo e al di
fuori delle loro regole consuetudinarie, però questo ausilio alcuni
lo hanno ottenuto, altri non lo hanno nemmeno avuto. A
testimonianza di tale disfunzione l'Assessore conferma che nessun
agricoltore ad oggi non solo ha inoltrato istanza di contributo, ma
non ha neppure preso contatti. Non vogliamo sovvertire le regole
del Piano di sviluppo rurale, perché sappiamo che si fondano su
principi comunitari, ma è vero che in questo caso i principi
comunitari sono stati sovvertiti da quello che lei definisce un
eccesso di zelo e quello che noi chiamiamo "confusione
amministrativo-burocratica" all'interno del suo Assessorato. La
ringrazio della risposta e del fatto che lei abbia ammesso il
disagio, la invito a "tirare le orecchie" a chi di competenza negli
uffici da lei dipendenti, per far sì che certe situazioni di
burocrazia che non funziona non abbiano più a replicarsi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK