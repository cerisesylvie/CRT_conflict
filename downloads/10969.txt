Consiglio Regionale della Valle d'Aosta - Oggetto del Consiglio n. 1962 del 7 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1962 del 7 marzo 1991 - Resoconto
OGGETTO N. 1962/IX - Approvazione di perizia suppletiva e di
nuovi prezzi per i lavori di costruzione della cantina sociale
"Cave Coopérative des Onze Communes?, di Aymavilles. Approvazione
ed impegno di spesa.
Presidente
- Do lettura del testo della delibera:
IL CONSIGLIO
- richiamate le deliberazione della Giunta regionale n. 4509 in
data 12 maggio 1989, n. 4109 in data 11 maggio 1990, n. 394 in data
19 gennaio 1990 e n. 5369 in data 21 giugno 1590;
- con gli emendamenti dell'Assessore all'Agricoltura, Foreste ed
Ambiente Naturale Lanièce;
- visto il parere della III Commissione consiliare
permanente;
delibera
1) di approvare una seconda perizia suppletiva, redatta dal
Direttore dei Lavori in data 22 novembre 1990, relativa
all'esecuzione di nuovi e maggiori lavori, occorrenti per il
completamento dei lavori di costruzione della cantina sociale "Cave
Coopérative des Onze Communes? di Aymavilles per un importo di
spesa previsto in lire 550 milioni;
2) di affidare l'esecuzione dei lavori di cui sopra, al
raggruppamento d'imprese SILT Costruzioni S.r.l. (Capogruppo) -
Follioley S.p.A. - Di Zio S.p.A., alle condizioni e prezzi già
praticati per l'esecuzione dei lavori principali, per un importo di
spesa di lire 550 milioni;
3) di approvare la spesa di lire 654.500.000= (IVA compresa)
(seicentocinquantaquattromilionicin-quecentomila), con imputazione
al capitolo n. 44020 "Spese per interventi diretti alla
realizzazione di impianti e strutture, finalizzati allo sviluppo
della cooperazione e dell'associazionismo in agricoltura? del
bilancio di previsione della Regione per l'anno 1991 che presenta
la necessaria disponibilità;
4) di stabilire per l'esecuzione dei lavori di cui sopra, un
aumento di tempo utile di novanta giorni consecutivi;
5) di stabilire che le modalità di liquidazione sono le stesse
dell'appalto principale;
6) di approvare i sottoelencati nuovi prezzi unitari, in base ai
quali, saranno pagate le opere non previste nell'elenco prezzi dei
lavori di cui all'oggetto.
Presidente
- Ha chiesto di parlare l'Assessore
all'Agricoltura, Foreste e Ambiente Naturale Lanièce, ne ha
facoltà.
Lanièce (DC)
- La maggior parte delle opere sono state
richieste dalla sovrintendenza ai beni culturali e si articolano in
diverse e maggiori aperture sul lato nord, variazione della
copertura del locale degustazione, esecuzione passerella pedonale
di accesso dalla strada posta a monte della struttura in acciaio
anziché in cemento armato, pavimentazione esterna in masselli
autobloccanti colorati e non grigi, per maggiormente inserire il
tutto nell'ambiente, protezione e tinteggiatura delle pareti in
cemento armato.
Altre opere necessarie sono opere di adeguamento alle specifiche
normative: servizi igienici per i portatori di handicap,
montacarichi a pistoni idraulici in base alle norme CEE, opere di
ignifugazione nella sala di degustazione perché è aperta al
pubblico, varianti nella struttura edilizia derivanti, dalla
necessità di adeguarsi alle variazioni previste dalla perizia sugli
impianti enologici.
Avrei da presentare un emendamento, che consiste nella modifica
dell'oggetto della deliberazione nel seguente modo:
Approvazione
di perizia suppletiva e di nuovi prezzi per i lavori di costruzione
della cantina sociale "Cave Coopérative des onze communes?, di
Aymavilles - Approvazione ed impegno di spesa
. Modificare
inoltre il punto 3) del deliberato nel modo seguente:
3) di
approvare la spesa di lire. 654.500.000= (IVA compresa)
(seicentocinquantaquattromilionicinquecentomila), con imputazione
al capitolo n. 44020 "Spese per interventi diretti alla
realizzazione di impianti e strutture finalizzati allo sviluppo
della cooperazione e dell'associazionismo in agricoltura? del
bilancio di previsione della Regione per l'anno 1991 che presenta
la necessaria disponibilità.
Tali modifiche sono necessarie in quanto la proposta al
Consiglio era stata adottata dalla Giunta nella seduta del 21
dicembre 90 e sul capitolo pertinente del bilancio 1990 era
disponibile solo la somma di 125 milioni. Tale somma è andata in
economia non essendo stata impegnata e pertanto è necessario
provvedere all'impegno dell'intera spesa, relativo alla seconda
perizia suppletiva di lire 550.000= oltre IVA, per un totale di
lire 645.500.000=.
Presidente
- Pongo in votazione la delibera in oggetto,
comprensiva dell'emendamento presentato dall'Assessore Lanièce:
Esito della deliberazione
Presenti, votanti e favorevoli: 31
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK