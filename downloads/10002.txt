Consiglio Regionale della Valle d'Aosta - Oggetto del Consiglio n. 1289 del 26 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1289 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1289/X Espletamento di un concorso interno, per
titoli ed esami, per la nomina a quattro posti di Capo dei servizi
di segreteria appartenenti al ruolo speciale del personale non
docente delle istituzioni scolastiche ed educative della Regione,
per gli anni scolastici 1995/96 e 1996/97. Approvazione del bando e
delega alla Giunta.
Deliberazione Il Consiglio
Premesso che nell'ambito delle istituzioni scolastiche ed
educative della Regione per gli anni scolastici 1995/96 e 1996/97
sono vacanti quattro posti di Capo dei servizi di segreteria (ruolo
del personale scolastico non docente - 8° livello);
Ritenuto che i posti di cui trattasi devono essere ricoperti
mediante concorso interno, per titoli ed esami, da espletarsi entro
il mese di luglio, ai sensi del 1° comma dell'articolo 2 della
legge regionale 10 maggio 1985, n. 31;
Sentite le Organizzazioni sindacali;
Richiamata la legge regionale 28 luglio 1956, n. 3 e successive
modificazioni;
Visto il parere favorevole rilasciato dal Dirigente del Servizio
del Personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di approvare il sottoriportato bando di concorso per
l'espletamento del concorso interno, per titoli ed esami, per la
nomina a quattro posti di Capo dei servizi di segreteria (ruolo del
personale scolastico non docente - 8° livello) nell'ambito delle
istituzioni scolastiche ed educative della Regione per gli anni
scolastici 1995/96 e 1996/97, stabilendo che il termine di
pubblicazione sia ridotto a 45 giorni ai sensi dell'articolo 84
della legge regionale 28 luglio 1956, n. 3;
2) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Bando di concorso
(...omissis...)
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK