Consiglio Regionale della Valle d'Aosta - Oggetto del Consiglio n. 94 del 23 settembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 94 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 94/XI Sostituzione di componenti supplenti della
Commissione regionale di controllo sugli atti degli Enti
locali.
Président Collègues conseillers, deux des membres de la
Commission en question, qui avaient été élus lors de la dernière
séance du Conseil de la Vallée, n'ont pas présenté leur déclaration
d'acceptation ce qui a, par conséquent, été considéré comme un
refus de leur part et il s'agit de les remplacer.
Il s'agit de choisir deux élus de la part du Conseil de la
Vallée parmi les catégories indiquées aux lettres D et E de
l'article 4 de la loi n° 63/93.
La parole au Conseiller Rollandin.
Rollandin (UV) On propose comme suppléants Sala Carlo, Jans
Cesare.
Président On procède à la distribution des bulletins de
vote.
Conseillers présents et votants: 33
Suffrages exprimés: 30
Bulletins blancs: 3
Bulletins nuls: 3
Voix obtenues:
Sala Carlo: 26
Jans Cesare: 25
Sont proclamés élus MM. Cesare Jans et Carlo Sala.
Deliberazione Il Consiglio
Premesso che:
- la legge regionale 10 aprile 1997, n. 11, disciplina i criteri
e le procedure per le nomine e le designazioni di competenza
regionale e in particolare all'articolo 3 - primo comma -
stabilisce che le nomine indicate nell'allegato A sono attribuite
alla competenza del Consiglio regionale;
- la legge regionale 23 agosto 1993, n. 73, concernente:
"Disciplina dei controlli sugli atti degli Enti locali", come
modificata dalla legge regionale 9 agosto 1994, n. 41, prevede, tra
l'altro, la costituzione di una Commissione regionale di controllo,
composta di cinque membri effettivi e di cinque membri supplenti,
eletti dal Consiglio regionale;
- i membri effettivi e supplenti devono essere eletti dal
Consiglio regionale, tenendo conto dei sottoriportati requisiti
richiesti dell'articolo 4 e delle incompatibilità di cui
all'articolo 6 della legge regionale 23 agosto 1993, n. 73, come
modificata dalla legge regionale 9 agosto 1994, n. 41;
Estratto del testo coordinato della legge regionale 23 agosto
1993, n. 73, recante: "Disciplina dei controlli sugli atti degli
Enti locali".
(aggiornato alla legge regionale 9 agosto 1994, n. 41)
(Omissis)
Articolo 3
(Costituzione e composizione della Commissione.)
1. La Commissione è costituita e insediata con decreto del
Presidente della Giunta regionale. Tale decreto fissa anche la data
della prima riunione della Commissione.
2. La Commissione è composta da cinque membri effettivi e cinque
supplenti, eletti dal Consiglio regionale.
(Omissis)
Articolo 4
(Scelta ed elezione dei componenti la Commissione.)
1. I componenti effettivi, eletti dal Consiglio regionale,
devono essere scelti, uno per categoria, fra i cittadini iscritti
nelle liste elettorali dei Comuni della Valle d'Aosta, residenti
nella regione da almeno tre anni, appartenenti alle seguenti
categorie:
a) da un esperto iscritto da almeno dieci anni nell'albo degli
avvocati, scelto in una terna proposta dal competente ordine
professionale;
b) da un esperto iscritto da almeno dieci anni all'albo dei
dottori commercialisti o dei ragionieri, scelto in una terna
proposta dai rispettivi ordini professionali;
c) uno scelto tra chi abbia ricoperto per almeno cinque anni la
carica di parlamentare nazionale, di consigliere regionale, di
sindaco o di componente della Commissione regionale di controllo
sugli atti degli enti locali;
d) uno scelto tra i funzionari in quiescenza dello Stato, della
Regione Valle d'Aosta, dei Comuni e degli altri enti locali e
pubblici con qualifica non inferiore a quella di dirigente, vice
dirigente od equiparata;
e) uno scelto tra i segretari comunali in quiescenza.
2. I membri supplenti devono avere gli stessi requisiti di cui
al comma uno.
3. Il Consiglio regionale elegge, a maggioranza dei 3/5 dei suoi
componenti, entro sessanta giorni dalla data di elezione del
Consiglio stesso, in due votazioni separate, i componenti effettivi
ed i componenti supplenti. In entrambe le elezioni almeno uno degli
eletti deve essere designato dalla minoranza.
(Omissis)
Articolo 6
(Incompatibilità.)
1. Non possono far parte della Commissione:
a) i parlamentari nazionali ed europei;
b) i consiglieri regionali della Valle d'Aosta;
c) i consiglieri dei Comuni della Regione e gli amministratori
degli altri enti soggetti al controllo della Commissione, nonché
coloro che abbiano ricoperto tali cariche nell'anno precedente alla
costituzione della medesima Commissione;
d) coloro che si trovano nelle condizioni di ineleggibilità alle
cariche di cui alle lett. b) e c);
e) i dipendenti e i contabili della Regione e degli enti
soggetti al controllo della Commissione nonché i dipendenti dei
partiti presenti nei consigli degli enti locali della Regione;
f) coloro che ricoprono incarichi direttivi o esecutivi nei
partiti o movimenti politici a livello regionale o nazionale;
g) i componenti dei comitati regionali di controllo o delle loro
sezioni;
h) coloro che prestano attività di consulenza o di
collaborazione presso la Regione o enti sottoposti al controllo
regionale;
i) coloro che hanno parte, direttamente o indirettamente, in
esazioni, servizi, somministrazioni ed appalti degli enti soggetti
al controllo o in società, imprese, aziende ed istituti
sovvenzionati dagli enti stessi;
l) coloro che hanno liti pendenti con gli enti soggetti al
controllo;
m) coloro che avendo un debito liquido ed esigibile nei
confronti degli enti soggetti al controllo siano stati legalmente
messi in mora.
(Omissis)
Articolo 8
(Durata del mandato della Commissione, permessi,
aspettative.)
1. Il Consiglio regionale procede all'elezione dei componenti la
Commissione entro il sessantesimo giorno dalla data delle elezioni
del Consiglio regionale.
2. La Commissione resta in carica per la durata della
legislatura e cessa dal mandato con l'insediamento della nuova
commissione, che deve avvenire entro trenta giorni dall'elezione
dei suoi componenti.
(Omissis)
---
Atteso che il Consiglio regionale con provvedimento n. 61/XI in
data 29 luglio 1998 ha eletto quali componenti effettivi della
Commissione regionale di controllo sugli atti degli enti locali i
Signori:
1) Cattelino Vincenzo;
2) Domaine Emilia;
3) Negretto Alessandro;
4) Pasquino Luigi;
5) Ricco Raffaele;
e quali componenti supplenti i Signori:
1) Aloisi Giovanni;
2) Caveri Paolo;
3) Frassy Enrico;
4) Pivato Walter;
5) Viberti Aldo;
Considerato che i Signori Viberti Aldo e Frassy Enrico, con
lettere in data 20 e 27 agosto 1998, hanno dichiarato di non
accettare l'incarico di componente supplente della Commissione
regionale di controllo sugli atti degli enti locali;
Preso atto che nell'albo regionale delle nomine e designazioni
di cui all'articolo 7 della legge regionale 10 aprile 1997, n. 11
non sono inserite candidature valide per ricoprire le cariche di
componenti supplenti della Commissione, appartenenti alle categorie
d) ed e) di cui all'articolo 4, primo comma, del testo coordinato
della l.r. n. 73/1993 aggiornato alla l.r. n. 41/1994;
Atteso che l'articolo 11 - terzo comma - della legge regionale
10 aprile 1997, n. 11 prevede che, qualora non ci siano candidature
valide presentate, l'organo competente può provvedere a nominare o
designare persone che, pur non essendo iscritte all'albo,
possiedono i requisiti richiesti in relazione all'incarico da
conferire;
Ritenuto, pertanto, opportuno proporre al Consiglio di procedere
all'elezione a maggioranza dei 3/5 dei suoi componenti, di due
nuovi componenti supplenti, appartenenti alle categorie d) ed e) di
cui all'articolo 4, primo comma, del testo coordinato della l.r. n.
73/1993 aggiornato alla l.r. n. 41/1994, in sostituzione dei
signori Frassy Enrico e Viberti Aldo;
Richiamate le leggi regionali 23.08.1993, n. 73, 09.08.1994, n.
41 e 10.04.1997, n. 11;
Richiamati i decreti legislativi n.ri 320/1994 e 44/1998;
Visto il parere favorevole rilasciato dal Segretario Generale
della Presidenza del Consiglio, ai sensi del combinato disposto
degli articoli 13 - comma 1 - lett. e) e 59 - comma 2 - della L.R.
n. 45/1995, sulla presente deliberazione;
Delibera
di eleggere quali componenti supplenti della Commissione
regionale di controllo sugli atti degli enti locali per la durata
della legislatura, in sostituzione dei Signori Frassy Enrico e
Viberti Aldo, i Signori Sala Carlo, residente in Aosta, via Festaz,
n. 77 e Jans Cesare, residente in Aosta, via Grand Tournalin, n.
13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK