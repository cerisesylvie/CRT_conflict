Consiglio Regionale della Valle d'Aosta - Oggetto del Consiglio n. 263 del 30 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 263 del 30 ottobre 1967 - Resoconto
OGGETTO N. 263/67 - Designazione di membri effettivi e
supplenti della Giunta Giurisdizionale Amministrativa della Valle
d'Aosta per il biennio 1968-1969.
Bionaz (D.C.) -
Credo che ci sia ben poco da dire su
questa designazione; la modalità dovrà essere spiegata dal
Presidente. Faccio solo presente che l'avvocato Tubère mi ha
mandato una lettera nella quale mi prega, per motivi, per impegni
professionali, il suo nominativo non deve considerarsi
riproponibile. L'avvocato Tubère.
Andrione
(U.V.) -
Combien de membres nous nommons?
... (
quatre
) ...Nous demandons qu'un soit nommé par la
minorité; quel est le genre de votation, comment nous votons...
Montesano (P.S.D.I.) -
Le modalità di votazione sono
contenute nella scheda che viene presentata ai Consiglieri. C'è,
ogni consigliere può, anzi, può, nominare due membri effettivi e
due membri supplenti. Questa è la procedura che è sempre stata
fatta per le nomine dei componenti della Giunta
giurisdizionale.
Andrione
(U.V.) -
Ma nei casi precedenti ci si
metteva d'accordo precedentemente su diversi nomi, Lei magari non
c'era, ma nel 1963... la fine del 1962... la mia proposta loro la
rifiutano? Loro votano.
Bionaz (D.C.) -
Insomma è un collegio giudicante, un
collegio giurisdizionale, mi pare che degli accordi qui...
Andrione
(U.V.) -
No, no, ma Lei non ha che da
dire no.
Bionaz (D.C.) -
Ad ogni modo... io dico che non è il
caso.
Germano (P.C.I.) -
Proprio perché dovrebbe essere una
cosa imparziale, che deve giudicare di eventuali vertenze, sarebbe
prudente che almeno uno della minoranza ci fosse, uno designato
dalla minoranza, non dico mica un consigliere regionale, che non
può.
Se nominiamo il Geometra Mochet qui, che succede? La Giunta
giurisdizionale salta per aria... date...
Bionaz (D.C.) -
Nessuno vi ha detto di nominare il
Geometra Mochet, chi ve l'ha detto questo? Nominate chi volete,
scusate, avete quattro nominativi da fare...
Fosson
(U.V.) -
La richiesta fatta sia dal
Consigliere Andrione, sia dal Consigliere Germano, come al solito,
cade nel vuoto, perché qui, quando si parla di avere qualcuno della
minoranza, fosse pure una minoranza nella stragrande maggioranza,
non solo non si accetta, ma non si risponde neanche. L'avvocato
Bionaz dice: "nominateli nessuno vi vieta di nominarli", e buona
notte. Prendiamo atto, però. Prendiamo atto, quindi, non è che
vogliamo stare qui a fare una discussione su questo punto, tanto
sapevamo che voi non accettavate queste cose qui, non le accettate;
ma è inutile, ripeto quello che abbiamo ripetuto l'altro giorno,
inutile riempirsi la bocca della parola democrazia quando
assolutamente non si vuole accettare mai che ci sia un
rappresentante della minoranza in tutti gli organismi. Quindi
prendiamo atto e buona notte; però, però, ricordatevi che noi
abbiamo agito diversamente in passato, ricordatevi che noi abbiamo
agito diversamente in passato, e che anche questa, una cosa che ci
distingue da voi, anche questo ci distingue da voi, ci distingue
questo come tante altre cose che vi dovremo dire...
Marcoz
(U.V.) -
Trattando una volta di questo
problema, in un momento molto delicato, è vero, quando c'era la
necessità di fare funzionare la Giunta giurisdizionale, in questa
aula ci siamo sentiti dire una volta che era addirittura un
problema politico, quello, è vero, di nominare i membri della
Giunta. Questo è stato detto in quest'aula allora; noi non
arriviamo a dire che è un problema politico, appunto perché è un
problema di giustizia, però, sarebbe giusto che in questa Giunta
non ci fossero uomini di un unico colore, è vero. Quindi mi sembra
che sia quanto mai valido appunto perché è un problema di giustizia
e non politico, che la Corte Costituzionale, organo e consesso
supremo, si parla oggi dei rappresentanti che siano, è vero,
qualificati, è vero, negli istituti regionalistici, che
fungerebbero proprio da rappresentanti delle Regioni.
Effettivamente il concetto di mettere delle persone in questi
consessi che devono giudicare che non siano persone di tutte le
tendenze è un concetto che corrisponde a giustizia, senza parlare
con questo che sia un problema politico; quindi, io dico, la
richiesta che è stata fatta, come l'altro giorno ne abbiamo fatta
un'altra che è stata respinta, dovrebbe essere accolta, se,
effettivamente, la democrazia non è solo quel gargarismo, di cui ci
sciacquiamo sempre la bocca, e che non rispettiamo mai.
Bionaz (D.C.) -
Io volevo chiedere se nel passato già si
erano presi degli accordi per quanto riguarda la nomina della
Giunta Giurisdizionale, non mi risulta, per la Giunta
Giurisdizionale. Si dice che si tratta di un problema politico,
potrebbe anche esserlo però dai nomi di coloro che componevano la
passata Giunta e per la conoscenza che io posso avere di questi
nomi, di questi uomini e del loro partito, non mi risulta che ci
fosse un democristiano, non mi risulta, e allora, in questi quattro
certamente non c'è nessun democristiano. Perciò credo che almeno la
democrazia cristiana, questa volta, possa dire di non aver voluto
fare la parte del leone, perché non ha avuto neanche le
briciole.
Montesano (P.S.D.I.) -
Altri che chiedono la parola?
Allora si passa alla votazione, alla raccolta delle schede.
Risultato della votazione: Ollietti 17, Bordet 16, Mochet 12,
Berton 12, Rosset 1. Questo per quello che riguarda i membri
effettivi.
Membri supplenti: Bethaz 17, Cattelino 17, Dolchi 10, Favre
10.
Quindi il Consiglio ha designato a membri della Giunta
giurisdizionale, membri effettivi, Ollietti, notaio Ollietti, e il
Geometra Bordet; supplenti Dr. Bethaz e Avv. Cattelino. Bethaz
Alidoro...
Andrione
(U.V.) -
Con voti 16 la votazione è
valida.
Montesano (P.S.D.I.) -
Sì, quando i votanti... ecco,
vediamo delle schede... La votazione è valida.
Si passa all'oggetto n. 21, relatore il Presidente della
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK