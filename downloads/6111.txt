Consiglio Regionale della Valle d'Aosta - Oggetto del Consiglio n. 554 del 14 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 554 del 14 maggio 1984 - Resoconto
OGGETTO N. 554/VIII - RINVIO DEL DIBATTITO SULLE RIFORME
ISTITUZIONALI.
PRESIDENTE
: Signori Consiglieri, oggi il Consiglio
regionale, dopo aver discusso del problema dell'Europa, con
particolare riferimento al trattato per la riforma della Comunità
Europea, è chiamato ad esprimere alcune valutazioni sul progetto di
riforma istituzionale, elaborato dall'apposita Commissione
interparlamentare presieduta dall'On. Bozzi.
Trattasi di un problema complesso e non certo nuovo, in quanto,
senza andare a ricercare origini più lontane, se n'è parlato fin
dall'VIII^ legislatura, come si può constatare dalla documentazione
che risulta agli atti.
In questa legislatura, da parte di tutte le forze politiche
presenti in Parlamento, è stata maggiormente sentita l'esigenza di
una profonda revisione dell'intero nostro sistema
istituzionale.
Il lavoro svolto dalla Commissione Bozzi ha certamente il pregio
di aver messo l'accento sulle disfunzioni, sulla vetustà delle
nostre istituzioni, ed ha avanzato delle proposte che saranno
certamente oggetto di una profonda valutazione da parte del
Parlamento.
L'augurio che tutti, penso, esprimiamo in questo momento è che
finalmente si passi da una fase di pura elencazione di buoni
intenti ad una fase più concreta, in cui il problema riforme possa
essere trattato e risolto nella sua globalità.
Non starò ora a dilungarmi sulle singole proposte elaborate
dalla Commissione, concernenti la riforma del Consiglio dei
Ministri, la riforma dei Ministeri, la riforma del Parlamento; mi
limiterò invece ad alcune brevi osservazioni sulla parte
riguardante le Regioni e le autonomie locali.
Particolare importanza, rivestono, per noi, rappresentanti delle
Regioni, i problemi del raccordo fra Stato e Regioni, della
revisione finanziaria regionale e della riforma delle autonomie
locali, che ci auguriamo saranno affrontati e portati avanti in
modo da rendere più funzionali e più snelli gli Istituti
autonomistici.
Un problema che interessa particolarmente le autonomie locali,
oltre naturalmente a quello finanziario, è quello di un più stretto
raccordo fra Stato e Regioni, che fino a questo momento non è stato
ancora risolto pienamente ed in modo soddisfacente, nonostante le
buone intenzioni manifestate.
Mi permetto di concludere dicendo che si può senz'altro
condividere quanto espresso in sede di discorso programmatico da
parte del Presidente Bozzi, il quale, precisa che la Commissione
non ha certo il compito di tenere a battesimo una II
^
Repubblica, ma che occorre invece valutare una esperienza
ultratrentennale introducendo le revisioni che la stessa
Costituzione prevede, suggerendo modificazioni di legge non
costituzionali nel rispetto dell'essenziale fisionomia del regime
di democrazia rappresentativa, fondata sul consenso e sul
pluralismo.
Ha chiesto di parlare il Consigliere Aloisi, ne ha facoltà.
ALOISI - (M.S.I.):
Chiedo se la Presidenza non ritiene
più opportuno rinviare questo argomento, che va analizzato,
approfondito, discusso, perchè non penso che, data l'ora abbastanza
tarda, si possa arrivare a dibatterlo stamani in modo adeguato.
Chiedo un rinvio, se possibile al primo pomeriggio, e di passare ad
altri argomenti.
PRESIDENTE
: Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Intervengo più che per una
precisazione, per una mozione d'ordine. L'oggetto pone
all'attenzione del Consiglio il dibattito e chiede il contributo
dei Gruppi consiliari sulle riforme istituzionali, come risultano
dal dibattito parlamentare e da quanto abbiamo letto del lavoro
della Commissione Bozzi. Vorrei sapere allora, perchè si possa
intervenire in modo utile, praticamente come si conclude questa
discussione?
Nel precedente oggetto, il n. 23, avevamo una traccia di ordine
del giorno che malgrado le differenti impostazioni, rappresentava
un documento sul quale ci saremmo pronunciati; la mia
preoccupazione è che, in questo caso, ciascuno ribadisca le
posizioni che può avere avuto in campo nazionale (se è un partito
nazionale) possa esprimere le proprie opinioni (se è un movimento
regionale e regionalista): ma, praticamente, a cosa vogliamo
giungere?
In questo senso mi associo alla proposta non tanto per un rinvio
ad oggi pomeriggio, quanto per una scelta di argomentazioni, di
interventi, che si abbia una finalizzazione che dobbiamo decidere
adesso, prima di iniziare questa discussione, altrimenti o ciascuno
ripete le sue posizioni e poi non decidiamo niente, oppure, se ci
orientiamo a decidere qualcosa, allora sarebbe forse più opportuno
prefabbricare questa conclusione.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Condivido le perplessità del
Consigliere Dolchi, ma la mia richiesta è un'altra, per il momento.
Chiedo di rinviare i punti 24 e 25, perchè come voi potete
constatare, i compagni socialisti sono assenti per motivi
congressuali, e lo saranno anche domattina, per cui trattandosi di
due argomenti importanti, sarebbe bene rinviarli al prossimo
Consiglio.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je partage l'avis de renvoyer
l'objet, surtout pour une question essentielle, c'est-à-dire il y a
à présent différentes Commissions, soit à niveau de Présidence de
Conseil, soit à niveau de Présidence de la Junte, qui sont en train
de débattre le même sujet, tenant compte du fait qu'il n'y a pas
encore un projet parlementaire définitif.
Alors, jusqu'à quand nous n'aurons pas un projet sur lequel on
pourra discuter, je suis d'accord pour le renvoi.
Il faut rappeler que le projet a déjà été modifié trois fois: il
y
avait un premier projet et comme Conférence des Présidents
de la Junte on avait discuté le problème; après 15 jours on a eu un
autre projet encore; il y
aura le 18 et le 19 une réunion a
Venise et on discutera - comme à Gênes, là où des représentants de
la Région ont participé aux travaux du congrès sur les autonomies
locales - pour connaître quel est l'avis sur ce problème assez
complexe.
Donc, je pense que chercher de résoudre ce problème dans une
discussion à niveau de Conseil sans avoir un projet définiif soit
un peu parler sans savoir sur quoi on va discuter.
PRESIDENTE
: Vorrei solo fare una piccola precisazione,
per rispondere brevissimamente al Vice-Presidente, ed è che sul
problema istituzionale vi sarà tra breve una riunione che è
stata richiesta dal coordinamento nazionale dei Presidenti
di Consiglio nei confronti della Commissione Bozzi, in quanto vi
erano delle perplessità sul problema delle Regioni ed era questo
uno dei motivi, collegato a quello delle giornate europee, per cui
si era deciso di mettere l'argomento all'ordine del giorno dei
Consigli regionali, per sapere cioè quali erano le indicazioni di
larga massima che le Regioni avrebbero potuto dare.
Per quanto riguarda le proposte di rinvio, riguardanti i punti
24 e 25, avanzate dal Consigliere Baldassarre, penso sia opportuno
metterle in votazione in maniera differenziata.
Ha chiesto di parlare il Consigliere Aloisi, ne ha facoltà.
ALOISI - (M.S.I.):
Volevo solo dire che non è esatto
quanto ha detto il Presidente della Giunta sul fatto che in
Parlamento non ci sia stata nessuna presentazione di modifica: ce
ne sono tre, di cui una missina.
Quindi ritengo che il dibattito su questo argomento sia di piena
attualità e non sia affatto prematuro: anzi, bisognerebbe
dibatterne prima proprio in previsione di quello che sarà il
risultato finale.
Per quanto riguarda il rinvio del punto n. 25, ritengo che sia
necessario discuterlo oggi oppure domani, perchè i compagni
socialisti domani senz'altro saranno presenti.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Anch'io sono d'accordo sul rinvio al
prossimo Consiglio del punto n. 24; non sono assolutamente
d'accordo ad un rinvio del punto n. 25 al prossimo Consiglio oppure
ad una successiva data.
Può essere opportuno, visto che è ancora in corso il congresso
socialista, attendere la giornata di domani, però chiederei che
domani mattina come primo punto si affronti l'oggetto n. 25, in
modo da poter discutere nel corso di questo Consiglio questo
problema, su cui arriviamo già in ritardo.
Vorrei fare presente che il rinvio a questo Consiglio del
dibattito sulla relazione conclusiva della Commissione di indagine
sulla Casa da Gioco era stato richiesto proprio dal gruppo
socialista, il quale sapeva bene quali erano le date del congresso,
quindi credo che non sia accettabile un ulteriore rinvio.
Oltretutto il congresso del P.S.I. si conclude oggi, quindi se
facciamo domani la relazione ed il dibattito, penso che se i
rappresentanti del P.S.I. vogliono partecipare, potranno farlo;
altrimenti avremo la conferma che non volevano venire.
Vorrei fare presente che ci sono delle scelte che devono essere
fatte rispetto alla gestione del Casinò di Saint-Vincent che sono
urgenti, che non permettono al Consiglio regionale, a meno che non
voglia sottrarsi alle sue responsabilità, di concedere ulteriori
dilazioni su questo argomento.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vorrei rispondere, senza
polemica però, al Consigliere Riccarand. Non è questione che i
compagni socialisti non vogliono partecipare. Se il Congresso è
stato prorogato ad oggi, la relazione finale ci sarà all'una, le
votazioni inizieranno questa sera, domani mattina è quasi
impossibile che i compagni socialisti siano in aula. Oltretutto i
compagni socialisti non hanno ancora la relazione, perchè questa è
stata distribuita solo stamani mattina.
L'ultima volta in Commissione avevamo chiesto di rinviarla a
stamani, quindi non sono in grado di leggerla.
Ho parlato di relazione ma in realtà è solo una traccia, non
esiste una relazione di maggioranza, nè di minoranza, non si arriva
a delle conclusioni, quindi non vedo l'urgenza di discutere a tutti
i costi. Per il gioco democratico penso sia necessaria la presenza
anche del Gruppo socialista in aula.
Sono stati rinviati punti ben più importanti dei punti 24 e 25,
non vedo la difficoltà di rinviare questi due punti al prossimo
Consiglio che poi sarà il 27 o il 28.
PRESIDENTE
: Ha chiesto di parlare il Vice Presidente
Dolchi, ne ha facoltà.
DOLCHI - (P.C.I.):
Farei solo una questione di carattere
formale e procedurale, ricordandomi della difficoltà della
resocontazione. La proposta è di discutere e concludere cosa
intende fare il Consiglio sull'oggetto n. 24, non ritengo sia utile
nè per la resocontazione, nè per tornare domani a vedere le
posizioni che ci sono state, che si confondano i due oggetti.
Sul punto n. 24 penso che ci possa essere una discussione
generale indipendentemente dalla proposta Bozzi o meno, quindi
riconfermo che sarei dell'avviso di rinviare al prossimo Consiglio,
dando tempo alla Conferenza dei Capi gruppo, all'ufficio di
Presidenza, al Presidente della Giunta se al ritorno dalla riunione
di Venezia vorrà dare delle informazioni, di fare un dibattito che
porti ad una manifestazione di voto, di auspicio, di volontà del
Consiglio regionale.
Quindi la mia richiesta è che l'oggetto n. 24 sia rinviato al
prossimo Consiglio, e pregherei la Presidenza del Consiglio di fare
pronunciare il Consiglio su questo oggetto.
Dopodichè si aprirà la discussione sulla proposta di rinvio
dell'oggetto n. 25.
PRESIDENTE
: Parliamo dell'oggetto n. 24; non ho tolto la
parola al Consigliere Riccarand per rispetto al Consiglio, ma avevo
già detto prima che i due sarebbero stati divisi.
Nel prendere la parola i Consiglieri hanno di nuovo rimesso
insieme i due oggetti, quindi il Consigliere Dolchi ha ragione.
Metto in approvazione la richiesta di rinvio dell'oggetto n. 24
al prossimo Consiglio:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK