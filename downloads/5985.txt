Consiglio Regionale della Valle d'Aosta - Oggetto del Consiglio n. 408 del 8 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 408 del 8 marzo 1984 - Resoconto
OGGETTO N. 408/VIII - DISEGNO DI LEGGE CONCERNENTE:
"FINANZIAMENTO DI OPERE PUBBLICHE NELL'INTERESSE DI ENTI
LOCALI".
PRESIDENTE:
Poiché la discussione generale si è esaurita
durante la trattazione dell'oggetto precedente, si passa all'esame
dell'articolato. Do lettura dell'art. 1:
ART. 1
(Piano triennale di finanziamento -
Modalità dell'intervento)
1)
Per favorire, nell'ambito regionale, una più
incisiva azione degli enti locali, la Regione interviene, per il
triennio 1984/85/86, con un piano di finanziamento diretto ad
agevolare l'esecuzione di opere pubbliche di interesse degli enti
locali stessi.
2)
I finanziamenti di cui al 1° comma sono utilizzati
dagli enti locali per. far fronte alle spese necessarie per la
realizzazione totale o parziale delle opere di cui al successivo
art.
2.
3)
Per l'attuazione del piano è autorizzata la spesa
complessiva di lire 82.500 milioni ripartiti in ragione di lire
25.000 milioni per l'esercizio 1984, lire 27.500 per l'esercizio
1985 e lire 30.000 per l'esercizio 1986.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 2:
ART. 2
(Opere finanziabili)
1) Le somme stanziate sono destinate a finanziare la
realizzazione e la manutenzione straordinaria delle seguenti
categorie di opere di interesse dei comuni e dei consorzi fra enti
pubblici locali:
a)
strade costituenti la viabilità comunale, piazze,
spazi di parcheggio ed aree destinate a verde pubblico;
b)
acquedotti;
c)
fognature ed impianti di depurazione delle
acque;
d)
impianti per la produzione, il trasporto, la
trasformazione e la distribuzione dell'energia elettrica, nonché
per l'illuminazione pubblica;
e)
opere di edilizia scolastica, compreso
l'arredamento;
f)
opere destinate ad istituzioni culturali ed ad
attività sociali (artistiche, culturali, ricreative e del tempo
libero);
g)
attrezzature fisse di mercati locali e
mattatoi;
h)
edifici ed attrezzature fisse di proprietà degli
enti di cui al 1° comma;
i)
cimiteri;
l
) attrezzature antincendi e per la protezione
civile;
m)
orologi pubblici;
n)
acquisto di
mezzi
meccanici.
2)
Gli stanziamenti sono altresì destinati a finanziare
l'acquisto degli immobili necessari per la costruzione o
l'ampliamento delle opere previste al comma precedente.
3) Gli stanziamenti della presente legge sono impiegati anche
per gli ulteriori finanziamenti necessari per il completamento di
opere già parzialmente finanziate.
PRESIDENTE:
All'art. 2 vi è l'emendamento presentato dal
Consigliere Riccarand: aggiungere al ° comma
"o) edilizia
economico - popolare".
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Ho sentito le motivazioni addotte dal
Presidente della Giunta per non accettare questo emendamento e
sinceramente non le ritengo valide.
Il Presidente dice che non si può inserire questa nuova voce in
bilancio perché c'è già un capitolo che permette alla Regione di
acquistare degli immobili, anche su segnalazione dei Comuni, e poi
cederli ai Comuni stessi. Però il fatto che il Comune intervenga
per conto suo, utilizzando i fondi di questa legge, non impedisce
alla Regione di intervenire, come già avviene ad esempio nel campo
dell'acquedotto e delle strade.
Non riesco a capire per quale motivo non si voglia inserire
questo punto, che resta una facoltà del Comune.
PRESIDENTE:
Metto in votazione l'emendamento presentato
dal Consigliere Riccarand:
ESITO DELLA VOTAZIONE
Presenti: 24
Votanti: 24
Favorevoli: 9
Contrari: 15
Il Consiglio non approva
PRESIDENTE:
All'art. 2 vi è l'emendamento presentato dal
Consigliere Torrione: aggiungere
"p) Attrezzature per
cantieri"
ed
"q) Arredamenti per edifici pubblici di nuova
costruzione".
Essendo stato respinto il punto o), i punti p) e q) diventano
rispettivamente o) e p).
Metto in approvazione l'emendamento testè letto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Pongo in votazione l'art. 2 nel testo
emendato:
ART.
2
(Opere finanziabili)
1) Le somme stanziate sono destinate a finanziare la
realizzazione e la manutenzione straordinaria delle seguenti
categorie di opere di interesse dei Comuni e dei consorzi fra enti
pubblici locali:
a)
strade costituenti la viabilità comunale, piazze,
spazi di parcheggio ed aree destinate a verde pubblico;
b)
acquedotti;
c)
fognature ed impianti di depurazione delle
acque;
d)
impianti per la produzione, il trasporto, la
trasformazione e la distribuzione dell'energia elettrica, nonché
per l'illuminazione pubblica;
e)
opere di edilizia scolastica, compreso
l'arredamento;
f)
opere destinate ad istituzioni culturali ed ad
attività sociali (artistiche, culturali, ricreative e del tempo
libero);
g)
attrezzature fisse di mercati locali e
mattatoi;
h)
edifici ed attrezzature fisse di proprietà degli
enti di cui al 1° comma;
i)
cimiteri;
l) attrezzature antincendi e per la protezione
civile;
m)
orologi pubblici;
n)
acquisto di mezzi meccanici;
o)
attrezzature per cantiere;
p)
arredamento per edifici pubblici di nuova
costruzione.
2) Gli stanziamenti sono altresì destinati a finanziare
l'acquisto degli immobili necessari per la costruzione o
l'ampliamento delle opere previste al comma precedente.
3)
Gli stanziamenti della presente legge sono
impiegati anche per gli ulteriori finanziamenti necessari per il
completamento di opere già parzialmente finanziate.
ESITO DELLA VOTAZIONE
Presenti: 24
Votanti: 22
Favorevoli: 22
Astenuti: 2 (Riccarand, Baldassarre)
Il Consiglio approva
PRESIDENTE:
Do lettura dell'articolo 3:
ART. 3
(Criteri di suddivisione del fondo)
1) La Giunta regionale determina le somme spettanti a ciascun
comune adottando i seguenti criteri:
1° 30% in parti uguali fra tutti i comuni;
2°
40% in base alla superficie con la riduzione dei terreni
sterili (alta quota) e con i seguenti limiti:
20 kmq fino a 300 abitanti
25 " da 301 a 400 "
30 " da 401 a 500 35 " da 501 a 600 40 " da 601 a 700 45 " da
701 a 800
50 " da 801 a 900 "
55 " da 901 a 1000 "
60 " da 1001 a 1100 "
65 " da 1101 a 1200 "
70 " oltre i 1201
3° 30% in proporzione diretta alla popolazione residente in
ciascun comune, quale risulta dai dati ufficiali forniti dal
servizio vigilanza anagrafica della Regione al 31 dicembre
dell'anno precedente quello interessato dal piano.
2)
I criteri di ripartizione di cui al comma
precedente sono validi per i tre esercizi finanziari contemplati
dal piano.
3)
Il totale delle somme assegnate ai singoli comuni,
è impegnato sull'apposito capitolo del bilancio di previsione con
deliberazione della Giunta regionale.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 4:
ART. 4
(Approvazione dei progetti)
1)
Nella deliberazione con cui l'ente beneficiario del
finanziamento approva il progetto esecutivo dell'opera devono
essere indicati l'ammontare del contributo regionale utilizzato e
l'eventuale quota rimanente della spesa assunta a proprio carico
dall'ente.
2)
Qualora per le opere di cui al 1° comma sia
prevista l'utilizzazione
di finanziamenti regionali di importo superiore a lire 300
milioni, l'organo regionale di controllo deve richiedere il parere
tecnico della Commissione regionale esame e progetti di cui al
successivo art. 5.
3)
Divenuta esecutiva la deliberazione di approvazione
del progetto, l'ente che provvede all'esecuzione dell'opera deve
procedere senza indugio all'appalto o all'esecuzione in economia
dei lavori.
4)
L'approvazione dei progetti esecutivi delle opere
finanziate totalmente o parzialmente con i fondi della presente
legge equivale a dichiarazione di pubblica utilità dell'opera e di
urgenza ed indifferibilità dei relativi lavori.
5)
Per le opere di cui al 1° comma del presente
articolo il parere della Commissione sostituisce il parere del
comitato regionale per la pianificazione territoriale di cui al
capoverso b) del penultimo comma dell'art. 18 della L.R. 15.6.1978,
n. 14 come modificato dall'art. 6 della L.R. 9.6.1981, n.
32.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 5:
ART.
5
(Commissione regionale esame progetti)
1) La Commissione regionale esame progetti è costituita con
decreto del Presidente della Giunta ed è composta da:
-
il dirigente dell'Assessorato dei Lavori Pubblici o suo
sostituto, con funzione di Presidente;
-
il dirigente dell'ufficio regionale urbanistica e tutela
del paesaggio o suo sostituto;
-
il dirigente dell'Assessorato alle Finanze o suo
sostituto.
2) La commissione è integrata da:
-
il sovraintendente agli studi della Regione o un suo
delegato, per l'esame di opere di edilizia scolastica;
-
un funzionario dell'Assessorato alla Sanità ed Assistenza
Sociale, designato dall'Assessore, per l'esame di opere di
carattere sanitario;
-
un funzionario dell'Assessorato all'Agricoltura e Foreste
designato dall'Assessore per l'esame di opere di interesse
agricolo.
3) Un funzionario dell'Assessorato dei Lavori Pubblici funge
da segretario.
PRESIDENTE:
All'art. 5 vi è l'emendamento proposto dal
Presidente della Giunta per cui alla fine dell'art. 5 viene
aggiunto un nuovo comma che recita: "La
stessa commissione,
opportunamente integrata dal dirigente del servizio n. 1
dell'U.S.L. o da un suo sostituto, esprime anche il parere su tutti
i progetti di edifici pubblici che le vengano trasmessi per
l'esame, unitamente alle deliberazioni di approvazione, a cura
della Commissione regionale di controllo".
Lo metto in approvazione:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Metto in approvazione l'articolo 5 nel testo
così emendato:
ART. 5
(Commissione regionale esame progetti)
1) La Commissione regionale esame progetti è costituita con
decreto del Presidente della Giunta ed è composta da:
-
il dirigente dell'Assessorato dei Lavori Pubblici o suo
sostituto, con funzione di Presidente;
-
il dirigente dell'ufficio regionale urbanistica e tutela
del paesaggio o suo sostituto;
-
il dirigente dell'Assessorato alle Finanze o suo
sostituto.
2) La commissione è integrata dal sovraintendente agli studi
della Regione o un suo delegato, per l'esame di opere di edilizia
scolastica;
-
un funzionario dell'Assessorato della Sanità ed Assistenza
Sociale, designato dall'Assessore, per l'esame di opere di
carattere sanitario;
-
un funzionario dell'Assessorato dell'Agricoltura e Foreste
designato dall'Assessore per l'esame di opere di interesse
agricolo.
3)
Un funzionario dell'Assessorato dei Lavori Pubblici
funge da segretario.
4)
La stessa commissione, opportunamente integrata dal
dirigente del servizio n. 1 dell'U.S.L. o da un suo sostituto,
esprime anche il parere su tutti i progetti di edifici pubblici che
le vengano trasmessi per l'esame, unitamente alle deliberazioni di
approvazione, a cura della Commissione regionale di
controllo.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 6:
ART. 6
(Affidamento dei lavori a terzi)
1) L'esecuzione dei lavori finanziati ai sensi della presente
legge può, a specifica richiesta dei Comuni interessati, essere
curata direttamente dalla Regione che provvederà all'appalto e
conduzione delle opere.
2)
L'esecuzione dei lavori finanziati ai sensi della
presente legge può anche essere affidata in concessione ad altri
enti che possiedano i requisiti necessari.
3)
In questo caso la Regione tratterrà dal contributo
annuale assegnato l'importo dell'opera o lo trasferirà all'ente
esecutore secondo modalità da definirsi.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 7:
ART. 7
(Concessione del contributo -Anticipazione)
1) Su richiesta dell'ente beneficiario del contributo ai
sensi del 1° comma dell'art. 4 l'Assessore ai Lavori Pubblici,
dietro presentazione del contratto d'appalto, ovvero, nell'ipotesi
di esecuzione in economia, previa attestazione rilasciata dal
legittimo rappresentante dell'Ente che i lavori hanno avuto inizio,
dispone con proprio decreto la liquidazione all'ente di una
anticipazione pari al 50% del contributo previsto a finanziamento
dell'opera.
2)
Un ulteriore 40% del contributo regionale è
liquidato, parimenti con decreto dell'Assessore ai Lavori Pubblici,
dopo che l'ente beneficiario avrà dimostrato, mediante
presentazione di idonea documentazione contabile, che sono stati
eseguiti lavori per una spesa almeno pari all'importo della prima
anticipazione concessa.
3)
Qualora un Comune non fosse in grado di utilizzare
nel corso dell'anno di assegnazione la somma concessa dalla Regione
con il fondo di cui all'art.
3
per mancanza di progetti
approvati o per altra circostanza, la Giunta regionale ha facoltà
di assegnare temporaneamente il relativo importo ad altro Comune
che lo possa utilmente impiegare, salvo conguaglio da effettuarsi
in sede di assegnazione dei contributi spettanti negli esercizi
finanziari successivi.
4)
Nel caso di acquisto di immobili, la liquidazione
del finanziamento regionale utilizzato è disposta con decreto
dell'Assessore ai Lavori Pubblici in un'unica soluzione su
richiesta del Comune interessato, corredata di una copia della
deliberazione con cui il Comune si impegna al relativo
acquisto.
5)
I decreti dell'Assessore ai Lavori Pubblici devono
essere emessi entro 30 giorni dalla data di presentazione della
richiesta dell'Ente beneficiario.
PRESIDENTE:
Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 8:
ART. 8
(Appalto dei lavori)
1)
Le imprese che eseguono i lavori finanziari con la
presente legge come pure altri lavori pubblici di interesse
regionale, devono essere iscritte all'Albo nazionale dei
costruttori istituito con legge 10 febbraio 1962, n. 57 o all'Albo
delle imprese artigiane della Valle d'Aosta, tenuto inoltre conto
delle norme previste dalla legge n. 646 del 13.9.1982.
2)
Qualora si siano sperimentate infruttuosamente le
licitazioni private oppure, nelle condizioni previste dalla legge,
non siano riuscite le trattative private, i lavori che non hanno
potuto essere appaltati possono essere eseguiti in
economia.
PRESIDENTE:
Metto in approvazione l'articolo 8:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 9:
ART. 9
(Obbligo del rendiconto)
1)
Ultimata l'esecuzione dell'opera, gli enti
beneficiari devono far pervenire all'Assessorato regionale dei
Lavori Pubblici, immediatamente dopo l'emissione, copia del
certificato di collaudo ovvero, per quei lavori non soggetti a
collaudo, copia del certificato di regolare esecuzione rilasciato
dal direttore dei lavori.
2)
Con decreto dell'Assessore ai Lavori Pubblici si
provvederà di conseguenza alla liquidazione del residuo 10% a saldo
del contributo regionale.
PRESIDENTE:
Metto in approvazione l'articolo 9:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 10
ART. 10
(Accesso al credito)
I contributi previsti dalla presente legge sono cumulabili
con quelli previsti dalla L.R. 25.8.1980, n. 38, interventi
regionali per favorire l'accesso al credito della cassa depositi e
prestiti.
PRESIDENTE:
Metto in approvazione l'articolo 10:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'articolo 11
ART. 11
(Interventi diretti della Regione)
1) La Regione sulla base di un suo programma di lavori,
approvato dal Consiglio regionale, può intervenire direttamente per
l'esecuzione di opere di interesse regionale e di enti pubblici
locali che rivestano notevole importanza o che siano a
completamento di opere già iniziate dall'Amministrazione
regionale.
2)
La Regione può, altresì, intervenire con la
concessione di contributi in misura non superiore al 70% delle
spese riconosciute ammissibili per la realizzazione di opere di
pubblico interesse da parte di privati o persone giuridiche di
diritto privato; analoghi contributi, in misura non superiore al
50% possono essere concessi qualora il Comune o il consorzio di
Comuni interessato partecipi al finanziamento dell'opera con almeno
il 20%.
3)
I finanziamenti delle opere di cui sopra sono
approvati con deliberazione del Consiglio o della Giunta regionale
a seconda delle rispettive competenze.
4)
Ai sensi dell'art. 19 della L.R. 7 dicembre 1979,
n. 68, con la legge finanziaria annuale saranno autorizzate le
spese di cui ai precedenti commi per gli anni 1985 e 1986.
Per l'anno 1984 sono confermati gli stanziamenti previsti
dall'art. 1 della L.R. 18.1.1984, n. 2, recante finanziamenti di
spese nei diversi settori regionali di intervento e modifiche alle
autorizzazioni di spesa di leggi regionali in vigore assunti in
coincidenza con l'approvazione del bilancio di previsione per
l'esercizio 1984 e del pluriennale 1984-1986 (legge finanziaria per
gli esercizi 1984-1986).
PRESIDENTE:
All'art. 11 c'è un emendamento presentato dai
Consiglieri Baldassarre e Riccarand: sopprimere i commi 2-3-4.
Lo metto in votazione.
ESITO DELLA VOTAZIONE
Presenti: 26
Votanti: 26
Favorevoli: 10
Contrari: 16
Il Consiglio non approva
PRESIDENTE:
Metto in votazione l'art. 11 nel testo
originario:
ESITO DELLA VOTAZIONE
Presenti: 26
Votanti: 23
Favorevoli: 16
Astenuti: 3 (Breuvé, Pascale e Torrione)
Contrari: 7
Il Consiglio approva
PRESIDENTE:
Do lettura dell'articolo 12:
ART. 12
(Norme finanziarie)
L'onere derivante dall'applicazione della presente legge
graverà sul cap. 22701 (Contributi ai Comuni ed altri enti locali
nelle spese di investimento nel settore delle opere pubbliche
diverse) del bilancio preventivo della Regione per l'anno 1984 e
sui corrispondenti capitoli di spesa per gli anni 1985 e
1986.
Alla copertura dell'onere di cui all'art. 1 della presente
legge si provvede:
- per l'anno 1984 mediante prelievo della somma di lire
25.000.000.000 dal cap. 50050 "Fondo globale per il finanziamento
di spese per l'adempimento di funzioni normali. Spese di
investimento" (Allegato n. 8 - interventi a carattere generale)
della parte spesa del bilancio di previsione della Regione per
l'anno 1984;
- per gli anni 1985 e 1986 mediante utilizzo per lire
57.500.000.000 delle risorse disponibili relative al programma
2.1.1.. Finanza locale, del bilancio pluriennale 1984/1986.
PRESIDENTE:
Metto in approvazione l'articolo 12:
ESITO DELLA VOTAZIONE
Presenti, votanti e favorevoli: 26
Il. Consiglio approva all'unanimità
PRESIDENTE:
Do lettura dell'articolo 13:
ART. 13
(Variazioni al bilancio)
Al bilancio di previsione della Regione per l'anno 1984 sono
apportate le seguenti variazioni:
PARTE SPESA
-
Variazione in aumento:
cap. 22701 "Contributi ai Comuni ed altri enti locali nelle
spese di investimento nel settore delle opere pubbliche diverse" £
25.000.000.000
-
Variazione in diminuzione:
cap. 50050 "Fondo globale per il finanziamento di spese per
l'adempimento di funzioni normali - spese di investimento" £
25.000.000.000
PRESIDENTE:
Metto in approvazione l'articolo 13:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'articolo 14:
ART. 14
(Dichiarazione di urgenza)
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta;
PRESIDENTE:
Metto in approvazione l'articolo 14:
ESITO DELLA VOTAZIONE
Presenti: 26
Votanti: 26
Maggioranza: 18
Favorevoli: 26
Il Consiglio approva all'unanimità
PRESIDENTE:
Ha chiesto di parlare il Consigliere
Riccarand, per dichiarazione di voto, ne ha facoltà.
RICCARAND - (N.S):
Per dichiarazione di voto sull'insieme
del d.l., dichiaro l'astensione del nostro Gruppo perché i due
emendamenti che erano stati proposti non sono stati accettati.
Quindi, pur rimanendo il giudizio fondamentalmente positivo sul
d.l., ci sono molti aspetti sia per quanto riguarda la ripartizione
dei fondi, sia sul mancato inserimento di alcuni principi che
avevamo richiesto di inserire, che ci inducono ad un atteggiamento
di astensione.
PRESIDENTE:
Ha chiesto di parlare il Consigliere
Baldassarre, per dichiarazione di voto, ne ha facoltà.
BALDASSARRE - (P.S.D.I.):
Pur rimanendo alquanto
favorevole sul complesso della legge, la proposta di sospensione
dell'art. 11 dei commi 2-3-4 non è stata accettata per cui come
Gruppo mi astengo sul complesso della legge.
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 24
Astenuti: 2 (Baldassarre, Riccarand)
Favorevoli: 23
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK