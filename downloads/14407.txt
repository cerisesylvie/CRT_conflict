Consiglio Regionale della Valle d'Aosta - Oggetto del Consiglio n. 944 del 19 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Strade di interesse regionale
Precedente
Successivo
Resoconto integrale del dibattito dell'aula
Oggetto del Consiglio n. 944 del 19 ottobre 1994 - Resoconto
OGGETTO N. 944/X - Pericolosità dell'incrocio tra la Statale
26 e la strada regionale per il capoluogo di La Salle.
(Interrogazione)
Interrogazione - Visto il susseguirsi, a ritmi quasi
settimanali, di gravi incidenti all'incrocio tra la Statale n. 26 e
la strada regionale che collega il Capoluogo del Comune di La Salle
con la Statale stessa;
il sottoscritto Consigliere regionale
interroga
il Presidente della Giunta o l'Assessore competente per
sapere:
1) se intende accelerare i tempi per la messa in opera di un
impianto semaforico già previsto due anni fa;
2) interferire presso l'ANAS affinché proceda urgentemente ad
una adeguata segnaletica;
3) sollecitare l'ANAS ad iniziare e portare a termine nel più
breve tempo possibile la sistemazione della strada danneggiata
circa tre anni or sono. A circa 100 metri dall'incrocio, e tuttora
ancora ad una sola corsia. Anch'essa causa degli incidenti sopra
menzionati.
F.to: Mostacchi
Presidente -
Ha chiesto la parola l'Assessore ai
lavori pubblici, Lavoyer.
Lavoyer (ADP-PRI-Ind) -
Rispetto al primo quesito,
informo l'interrogante che il progetto relativo all'impianto
semaforico per l'innesto in località Le Pont, strada statale n. 26
e strada regionale n. 27, attende l'approvazione dell'ANAS e sarà
cura di questo Assessorato seguire con attenzione la
risoluzione.
Si evidenzia inoltre che come da progetto sono già state
predisposte le canalizzazioni sotto la SS 26, per evitare nuove
interruzioni al momento dell'avvio dei lavori di messa in opera del
semaforo.
Per quanto attiene al secondo quesito, il tratto stradale sul
quale è intervenuta questa Amministrazione era completo di
segnaletica, ma non è stato ancora consegnato all'ANAS in quanto si
è ancora in attesa del parere favorevole per la messa in opera
dell'impianto semaforico, al termine del quale verrà effettuato il
collaudo dell'intera opera.
La regolare manutenzione della segnaletica nel tratto di strada
statale deve essere assicurata dall'ANAS, alla quale questa
Amministrazione si impegna a sollecitare l'immediato
rifacimento.
Infine, sul punto 3, che mi pare sia quello più importante, i
lavori sono stati aggiudicati all'impresa Eurosol, Opere
Specializzate S.r.l., con sede in S. Mauro Torinese, con delibera
di Giunta n. 4467 in data 3 giugno 1994. La consegna e l'inizio dei
lavori sono avvenuti contestualmente il 2 settembre 1994.
Attualmente i lavori stanno procedendo con continuità; si stanno
realizzando le opere di consolidamento del muro a valle della SS
26, e si ritiene che questa fase dovrebbe terminare entro il mese
di novembre; è quindi certo che la strada potrà essere aperta su
tutta la sezione per la fine dello stesso mese di novembre
1994.
Infine, entro pochi giorni verrà iniziato il consolidamento del
pendio e l'ultimazione dei lavori dovrà avvenire entro il 10 maggio
1995
Presidente -
Ha chiesto la parola il Consigliere
Mostacchi.
Mostacchi (UV) -
Ringrazio l'Assessore per le
delucidazioni che ha dato, ma lo inviterei a sollecitare la
segnaletica che è urgente. Gli faccio presente che c'è già, da
circa due anni, un'autorizzazione dell'ANAS per l'impianto
semaforico; c'è già una lettera presso l'Assessorato probabilmente,
se vuol verificare, naturalmente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK