Consiglio Regionale della Valle d'Aosta - Oggetto del Consiglio n. 1364 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1364 del 16 luglio 2015 - Resoconto
OGGETTO N. 1364/XIV - Interpellanza: "Azioni intraprese per
verificare la regolare esecuzione dei lavori effettuati presso la
Casa da gioco di Saint-Vincent".
Presidente
- Per l'illustrazione, chiede la parola il
Consigliere Viérin, ne ha facoltà.
Viérin L. (UVP)
- Merci Président.
A nome anche del collega Rosset, portiamo all'attenzione di
quest'aula un problema inerente la Casa da gioco. Abbiamo parlato
tanto di Casa da gioco in questi anni, ma forse meno di frequente
ci siamo concentrati sulla questione dei lavori o almeno
nell'ultimo periodo è stato un argomento che è stato meno
dibattuto. Le forze di opposizione si erano recate qualche mese fa,
attraverso un sopralluogo, per verificare di persona quale era lo
stato dell'arte e l'esecuzione dei lavori. Avevamo organizzato
attraverso anche la commissione un incontro con i tecnici
competenti, con tutte le maestranze, con tutto ciò che era stata,
diciamo, la parte operativa di ristrutturazione di un Casinò che ha
una situazione drammatica dal punto di vista dei conti, ma qui non
si parla della questione operativa di gioco o di indotto, ma è
stato comunque...le parti sono correlate, nel senso che grandissimi
investimenti, molto discussi anche in quest'aula...ricordo i 60
milioni prestati dalla parte di utile CVA attraverso Finaosta per
un indebitamento che è vero è in capo alla Casa da gioco, ma sono
risorse regionali, ricordiamo circa 100 milioni di lavori su una
Casa da gioco che aveva bisogno di essere ammodernata ma, se si fa
un giro all'interno di questa realtà, ci si rende conto che
probabilmente qualcosa non ha funzionato.
Al di là della gravissima e cronica crisi della Casa da gioco di
cui continueremo a parlare, perché siamo molto curiosi di sapere
quale sia la strategia che oggi viene messa in campo per
risollevare questa Casa da gioco, perché, al di là del fatto che
sembra un malato terminale, non vediamo nessuna terapia, neanche
d'urto o choc che viene messa in campo, lasciate passare il tempo,
tutto scorre come prima, forse peggio di prima e nessuna azione
viene messa in campo sapendo che il tempo è denaro, come si suol
dire, e che alla Casa da gioco la situazione è gravissima...
Approfittiamo quindi di quest'interpellanza anche per chiedere
veramente di intervenire, non sappiamo più come dirvelo, ma c'è
grande preoccupazione, perché la crisi della Casa da gioco è la
crisi del turismo e dell'indotto della Valle d'Aosta, è la crisi
anche di tutti coloro che operano all'interno e attorno alla Casa
da gioco. I grandi investimenti che hanno visto la Regione
contrarre, tra l'altro, debiti finanziari, sostenere i lavori,
oggi, se bisogna fare un bilancio, vedono una Casa da gioco al di
là...noi non siamo degli architetti, non siamo esperti soprattutto
di lavori inerenti alla Casa da gioco, ma l'abbiamo detto altre
volte...è chiaro che andare in una Casa da gioco dove il
Privé
...e non è
privé
, nel senso che ha un vetro che
dà la possibilità a tutti di vedere chi è all'interno del
Privé
, ci chiediamo che mente eccelsa abbia pensato questa
cosa. Ci risulta anche che importanti giocatori, anche conosciuti a
livello nazionale, abbiano abbandonato quella sala cosiddetta
"Privé"
perché da fuori guardavano, ci mancavano ancora i
telefonini per fotografare e poi sappiamo in che società viviamo,
basti pensare che un giocatore importante come Vidal è stato
pizzicato per una multa all'interno del Tunnel del Monte Bianco ed
è finito su tutti i giornali. Questo per dire che, al di là delle
scelte tecniche, che sono molto discutibili - e i colleghi che
hanno partecipato con noi a quel sopralluogo lo confermeranno -, ci
sono cose che sono incredibili, anche la scelta di porre le grandi
sale vuote e i tavoli vuoti che vengono utilizzati solo per i
tornei nella prima sala a cui si accede, cioè un cliente arriva e
trova tutto vuoto, chiaramente vengono solo attivate quando c'è un
torneo, è chiaro che la prima impressione è di desolazione.
Al di là di questo, ci segnalano - e l'avranno segnalato anche a
lei, Assessore Perron - problemi gravissimi, alcuni dipendenti ci
hanno detto: "venite al Casinò e fate un sopralluogo quando piove e
vedrete che gli impiegati devono mettere i secchi per raccogliere
l'acqua piovana all'interno delle sale". Ora, questo qua, al di là
di creare un'immagine...dopo un centinaio di milioni di euro che
vengono investiti per un
restyling
, ancora abbiamo questi
problemi? Ci sembra veramente un'assurdità. Al di là di questo, al
di là delle assurdità, l'Amministrazione ha anche un compito, visto
che finanzia, visto che è una gestione, è una proprietà regionale
al quasi 100 percento, abbiamo...cioè avete la responsabilità anche
di verificare che le cose vadano bene e le responsabilità
eventuali.
Allora, quest'interpellanza nasce...perché potevano essere
problemi transitori, quindi ci sono stati segnalati già un anno fa,
abbiamo detto: "va beh, i lavori sono appena finiti, interverranno,
faranno qualcosa, non è che bisogna anche essere subito lì ad
accusare dicendo: "ecco, non funziona", perché può anche succedere
che, quando ci sono dei lavori, ci siano dei malfunzionamenti".
Ora, noi non vogliamo fare polemica, ma vogliamo semplicemente che
queste cose non accadano perché ne va dell'immagine anche della
Casa da gioco e dell'utenza, intesa come giocatori, che magari sono
già una categoria molto particolare a livello non di
suscettibilità, ma di disponibilità ad avere tutto. Chi è stato a
Macao - e ci risulta che avete fatto anche un bel viaggio in Cina
ultimamente - sa che i nuovi casinò all'avanguardia hanno le
hall inclusive
, inteso come tutto a disposizione, si può
giocare in camera, c'è il
croupier
che viene, con il
privé
personale, ci sono servizi sempre più accurati.
Allora, il fatto che si vada in una sala dove piove chiaramente non
è una cartolina che è il massimo per la Casa da gioco.
Allora, noi chiediamo semplicemente con quest'iniziativa
intanto:
"quali azioni siano state messe in atto per
controllare..."
, perché sicuramente sono state segnalate anche
a voi, avete il dovere, al di là di altre funzioni, di controllare
la regolare esecuzione dei lavori e aggiungiamo anche la congruità
della spesa, perché noi non siamo degli esperti, ma è stata
veramente spesa una montagna di soldi per questo Casinò che
qualcuno...di cartongesso...
"quali azioni siano state intraprese
per individuare questi malfunzionamenti"
, che noi abbiamo
segnalato come tanti altri e soprattutto
"quali azioni si
intendono intraprendere per rimediare questi inconvenienti"
. Mi
pare che il tecnico che ci aveva accompagnati si chiamasse ingegner
Quaranta, sembra che sia anche uno dei tecnici al Monte Bianco. Ci
sono quindi dei responsabili, ci sono delle figure che vengono
codificate come eventuali punti di riferimento per così trarre da
ciò che è stato un lavoro la parte positiva dalle eventuali
irregolarità...malfunzionamenti che succedono. Questa nostra
iniziativa quindi va nell'ottica di capire...al di là tutto ciò che
non funziona nel Casinò, che almeno, quando quei pochi arrivano, ci
sia la possibilità di fruire della Casa da gioco visto il grande
investimento per quella che dovrebbe essere un'eccellenza anche da
un punto di vista dell'infrastruttura.
Presidente
- Grazie. Per la risposta, ha chiesto la
parola l'Assessore Perron, ne ha facoltà.
Perron (UV)
- Grazie Signor Presidente.
Mi sembra opportuno preliminarmente ricordare, anche se lo ha
già detto lei, che i lavori di
restyling
della Casa da gioco
e della struttura sono stati necessari in quanto per più di 30 anni
nessun intervento di rilievo era stato effettuato e questo aveva
causato nel tempo gravi situazioni di difficoltà anche operativa,
con mancanza di requisiti di sicurezza della struttura e delle
relative autorizzazioni. I lavori che sono stati effettuati sono
stati indispensabili per garantire la prosecuzione delle attività
nelle sale e la messa a norma degli impianti.
L'esecuzione dei lavori è avvenuta seguendo le procedure tipiche
dell'appalto pubblico, quindi l'opera è stata seguita da un
direttore dei lavori generale, un direttore dei lavori strutturale,
un collaudatore amministrativo e un collaudatore statico. I lavori
sono stati inoltre seguiti da tecnici della Casa da gioco. Tutti
gli atti amministrativi e contabili sono stati emessi nelle forme
previste dalla legge.
Per quello che riguarda la tipologia, gli inconvenienti che lei
ha illustrato nell'interpellanza, sottolineo ciò che mi ha
inoltrato la Direzione della Casa da gioco: non si verificano in
nessuna misura perdite o infiltrazioni di acqua nelle sale da
gioco. Ci sono sporadiche problematiche di infiltrazione d'acqua
che, in occasione di temporali di particolare violenza e intensità,
riguardano la terrazza vetrata della sala fumatori, che è una sala
esterna alla Casa da gioco. Quest'inconveniente, giudicato di
modesta entità, viene determinato dalla particolare copertura che è
realizzata in vetro. Ovviamente è un problema, bene ha fatto ad
evidenziarlo, e per risolverlo sono state avviate delle verifiche
tecniche, sono stati interessati tutti i soggetti che a vario
titolo sono stati coinvolti nell'esecuzione delle opere:
dall'impresa ai vari direttori dei lavori. Voglio ancora ribadire
che si è trattato di inconvenienti di lieve entità che sono in fase
di sistemazione.
Per correttezza e completezza di informazioni, approfitto per
dire che ci sono disagi che riguardano altre aree della Casa da
gioco che non sono state coinvolte da interventi di
ristrutturazione; esistono alcune infiltrazioni di acqua che si
verificano da parecchio tempo nel garage e che provocano dei
travasi nella zona della
hall
di accesso. Questo problema
non è correlato ai lavori, ma deriva da una situazione preesistente
in quanto l'opera fa parte del vecchio Casinò che era stato
costruito nel 1957. In occasione di fortissime precipitazioni, il
lastrico solare del tetto della Casa da gioco presenta piccoli
problemi di infiltrazione, anche questi imputabili al problema del
deterioramento dell'opera, perché il tetto, che risale al 1957, non
è stato oggetto di specifici interventi. Per risolvere queste
ultime due problematiche, che sono riferibili a parte della
struttura non ristrutturata, si renderanno necessari investimenti
piuttosto consistenti per i quali oggi non ci sono risorse
disponibili.
Non sminuisco assolutamente gli inconvenienti che ci sono, che
sono monitorati e si sta lavorando per dare loro una soluzione
definitiva. Approfitto per raccogliere la sollecitazione corretta
che lei ha avanzato circa la necessità di interventi urgenti in
merito alla situazione della Casa da gioco. Prossimamente è
convocata l'assemblea nella quale si faranno delle valutazioni e la
proprietà si esprimerà circa la futura ristrutturazione dei manager
e della Direzione aziendale.
Presidente
- Per la replica, chiede la parola il
Consigliere Viérin, ne ha facoltà.
Viérin L. (UVP)
- Sì, grazie Presidente.
I lavori non venivano fatti da 30 anni, ma per 30 anni non è
piovuto. La prima considerazione che ci viene da fare è questa qui,
poi che non siano dei disguidi legati ai lavori questo lo
apprendiamo oggi, saranno disguidi legati ad altri fattori
meteorologici, di temporali, poi lo chiederemo al nuovo
Assessore...scusate, all'Assessore all'ambiente Bianchi che magari
saprà correlare i cambiamenti climatici alle perdite all'interno
del Casinò. Questo per dire che l'unica nostra preoccupazione non è
quella di fare polemica, ma è di cercare di migliorare quella che
può essere una risorsa anche a livello strutturale e che ci è stata
presentata in tutti i piani di sviluppo e in tutte le riunioni che
sono state fatte: dalla prima riunione di insediamento
dell'Amministratore unico Frigerio fino alle ultime audizioni come
una parte fondamentale per rilanciare la Casa da gioco. Il fatto di
avere qualcosa di moderno, di supersonico va tutto bene, ma se poi
piove dentro, che sia poi la terrazza fumatori o la
hall
,
scusate, piove.
È un problema che quindi noi abbiamo voluto segnalare aspettando
appunto un anno dalla segnalazione per dire: "magari cercate di
intervenire al di là delle relazioni che uno fa
pro domo
sua
, nel senso che cerca di difendere quello che ha fatto,
cercate di monitorare perché effettivamente sono segnalazioni che
ci sono" e noi non è che entriamo nel merito, poi vi produrremo ciò
di cui siamo in possesso noi, non vogliamo fare
spettacolarizzazione, ma sono cose che sono documentate, oggi con
le nuove tecnologie si sa. Questa è una foto...ma non è una foto
per fare polemica, per dire: "ragazzi...", sicuramente ne sarete
anche voi a conoscenza, ma al passaggio ingresso impiegati, in
sala, dove ci sono gli uffici degli ispettori, al Craps piove.
Magari lei, Assessore, se lo segni, così le abbiamo segnalato noi
dove piove visto che lei non ce l'ha segnalato a noi...piove.
Allora, va tutto bene...ma non va bene, nel senso che quando c'è
un'amministrazione pubblica soprattutto, perché è già sempre
difficile quando ci sono degli appalti, delle forniture, ma chi ha
gestito le opere pubbliche lo sa che, quando c'è un'opera, è sempre
difficile che tra tutte le maestranze, i professionisti ci sia poi
la perfezione.
Non è che noi siamo qui a dire: "lo scalino..." o "la scala...",
perché anche quella scala che poi era stata cambiata...cioè ci sono
delle cose che effettivamente possono anche non funzionare, però il
fatto che a distanza di più di un anno e mezzo dalla chiusura dei
lavori, dalla consegna dei lavori ci siano ancora questi disguidi
merita, secondo noi, un ulteriore approfondimento, eventualmente ci
sono le assicurazioni, cioè non è che andiamo a mortificare
nessuno, però verificate in che misura questo disguido può essere
in qualche modo arginato e soprattutto risolto. Questo non
risolverà i problemi da cui lei è investito, Assessore Perron - e
sicuramente non la invidiamo, perché il giorno che si è fatto
rifilare questa delega glielo avevamo anche detto che è sicuramente
un dossier molto delicato -, però se già le cose funzionano dal
punto di vista strutturale, abbiamo la possibilità, quando fate dei
viaggi in Cina e in quelle zone, di dire che effettivamente siamo
all'avanguardia, al di là del fatto che magari nei Paesi dove piove
di meno possiamo promuovere il fatto che qua piove di più e cioè si
limita a questa cosa qui, non crediamo che sia uno degli
atout
del nostro Casinò per poterlo rilanciare per dire:
"benissimo anche la S.p.A. e la parte
wellness
,
probabilmente recuperando una parte di acqua che si infiltra
riusciamo, insomma, ad essere più performanti". Al di là delle
battute, perché non è proprio il caso per una situazione drammatica
che stiamo vivendo alla Casa da gioco, le chiediamo che ci sia la
massima attenzione su questa questione e noi siamo sicuramente
certi che chi è all'interno, soprattutto chi si è occupato dal
punto di vista tecnico del tutto saprà darle la soluzione com'è
stato creato il disagio, magari...sicuramente involontariamente, le
darà anche la soluzione, darà la soluzione alla Casa da gioco per
evitare ulteriori disguidi. Grazie.
Presidente
- Grazie Consigliere Viérin. Punto 31
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK