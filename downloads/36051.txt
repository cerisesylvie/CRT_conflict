Consiglio Regionale della Valle d'Aosta - Oggetto del Consiglio n. 335 del 15 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 335 del 15 gennaio 2014 - Resoconto
OGGETTO N. 335/XIV - Interrogazione: "Criteri per
l'individuazione delle società concessionarie di attività
espositive nel periodo autunno-inverno 2013".
Président -
Pour la réponse, la parole à l'Assesseur
Farcoz.
Farcoz (UV) -
Merci Madame le Président.
Per quanto concerne il primo punto, le offerte pervenute agli
uffici da parte dei soggetti concessionari sono state valutate dal
dirigente di struttura, che ha operato una sostanziale
ottimizzazione delle iniziative messe in atto, come punto di forza.
Si ricorda infatti i costi che sono di 6.366, IVA esclusa, ed è
stata suddivisa in otto iniziative diversificate, ognuna delle
quali è dunque costata in media 795 euro, consentendo di dare
un'adeguata visibilità alle mostre in corso, sia sulla carta
stampata che sul web, in modo da informare residenti e turisti
sulle attività culturali a disposizione del pubblico. Non è stata
effettuata una verbalizzazione della riunione nella quale sono
state esaminate le offerte pervenute, in quanto si tratta di una
normale attività interna delle strutture competenti.
Per quanto riguarda il secondo punto, quindi quali sono stati i
criteri, le offerte pubblicitarie sono state valutate in base ai
seguenti criteri: visibilità sui periodici cartacei locali di
maggiore diffusione sul territorio regionale, visibilità sui
principali siti web regionali di informazione, individuazione di
almeno un periodico nazionale specializzato nel settore artistico.
La congruità degli importi proposti dalla società concessionaria di
pubblicità è stata valutata in base ad indagine di mercato e al
confronto diretto tra le varie proposte analoghe per spazi
concessi, tenuto conto anche della diffusione della testata. Tale
congruità può essere facilmente valutata anche in base a confronti
con iniziative analoghe messe in atto negli uffici
dell'Amministrazione regionale. L'unica uscita a livello nazionale
è stata quella su
Il Giornale dell'Arte
, un periodico che
denota una provata autorevolezza nel settore artistico e che è
molto letto dagli addetti e dagli esperti del settore, oltre che
dagli appassionati dell'arte. Trattandosi inoltre di una testata di
Torino, si è tenuto conto dell'ampia diffusione piemontese per
coinvolgere il pubblico di prossimità. Va anche detto che, grazie a
questa iniziativa, altri giornali, che non sono stati comunque
finanziati per avere della pubblicità, hanno ripreso numerose
mostre che abbiamo messo in atto in questo periodo
autunnale-invernale, proprio per la loro qualità elevata.
Grazie.
Président
- Merci. Pour la réplique, la parole au
collègue Ferrero.
Ferrero (M5S) -
Grazie Presidente.
È la risposta che mi aspettavo, cioè non mi è stato detto nulla,
in pratica! Non è stato fatto un verbale, non si capisce come sono
stati individuati gli importi da attribuire per le pubblicità,
anche perché, se io faccio una pubblicità sul Corriere della
Parrocchia e se faccio la pubblicità su un giornale nazionale,
dovrò avere un'indicazione a livello di prezzo che è leggermente
diversa, perché se ho 4 lettori da una parte e ne ho 20.000
dall'altra non posso avere lo stesso prezzo che mi viene richiesto
per l'inserzione pubblicitaria!
Per quanto riguarda i siti Internet, la cosa è ancora più
strabiliante, perché se noi andiamo a guardare le statistiche delle
visite, ad esempio di novembre, sui siti Internet dei banner della
Regione, troviamo che sostanzialmente voi corrispondete alle
diverse società concessionarie delle testate le stesse somme,
quando, in un caso ci sono 3 visitatori al mese e, in un altro
caso, ce ne sono 85! Allora se si va a vedere...l'Assessore mi
dice: "noi abbiamo fatto il confronto con precedenti delibere che
sono state fatte per casi analoghi dall'Amministrazione regionale",
o state prendendo dei granchi colossali perché non andate a vedere
effettivamente qual è la diffusione delle testate e la diffusione
poi anche su Internet a livello di visitatori, oppure si tratta di
gigantesche "marchette"...ne diamo un po' per uno e ce li teniamo
buoni tutti! Perché mi spiace per i colleghi...però questo non
riguarda i giornalisti, ma gli editori, perché i giornalisti
possono essere i migliori giornalisti, ma se abbiamo degli editori
che li tengono - perché sono delle specie di padroni - come dei
cani al guinzaglio, ecco che l'Amministrazione allora interviene in
questa distribuzione che è una distribuzione che non ha nessun
senso! Perché quando io vado a dare 600-800 euro per una pubblicità
che viene vista da 3 persone che razza di affare ho fatto? Io
vorrei capirlo questo, non mi è stato spiegato! Il dirigente che
razza di congruità ha dato? Che cavolo d'indagine di mercato ha
fatto, ma chi è questo dirigente? Ditemi il nome, fatemi vedere una
relazione! Perché non è possibile sempre trincerarsi dietro a cose
che sono generiche! Abbiamo determinato la congruità, ma la
congruità di che cavolo? Qui c'è la statistica, Assessore, io
gliela faccio vedere, la darò sopra alla stampa! Che la vedano la
statistica, con 3 persone che hanno visto una pubblicità di una
regione e magari 2 si sono sbagliate perché hanno cliccato, e noi
tiriamo fuori 600-700-800 euro...che razza di modo è di fare
amministrazione questo? Fate qualche verifica! Abbiamo sempre fatto
così...ma è l'ora di cambiare! Sempre questa storia: "abbiamo
sempre fatto così, altri Assessorati hanno fatto così"...dobbiamo
sempre sentirci questo ritornello?
Siamo stufi! Le marchette ai giornali non si fanno! Se volete,
vi fate una legge, la facciamo, la votiamo. L'editoria è in
difficoltà? Noi, come Movimento Cinque Stelle, siamo per il taglio
dei contributi all'editoria, ma se c'è proprio questa difficoltà ci
mettiamo tutti assieme e diciamo: "diamo un tot a qualcuno". Avete
il coraggio di fare questo? Le marchette non ci piacciono! Finitela
con questo sistema, perché effettivamente c'è un limite a tutto e
in questo caso lo avete sicuramente superato. Non è la prima volta
che questo accade, pubblicità inesistenti che vengono pagate, ma
pagate per che cosa? Per avere che cosa in cambio? Per avere la
benevolenza delle testate? Se poi andiamo a vedere chi sta dietro
ad alcune testate - e noi andremo a vedere - vediamo che ci sono
anche alcuni dei vostri "amici"!
Président
- Merci. Point 11 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK