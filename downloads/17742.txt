Consiglio Regionale della Valle d'Aosta - Oggetto del Consiglio n. 911 del 20 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 911 del 20 ottobre 1999 - Resoconto
OGGETTO N. 911/XI Ratifica di deliberazioni adottate dalla
Giunta regionale in via d'urgenza.
Oggetto n. 3235 in data 27 settembre 1999
:
Concessione, ai sensi della l.r. 31/1992, di un contributo a favore
della diocesi di Aosta nelle spese sostenute per la realizzazione
di opuscoli culturali sui luoghi di culto in Valle
d’Aosta e per la realizzazione di un video
rientranti nel progetto "Turismo religioso in Valle
d’Aosta - Le vie della fede". Impegno di
spesa.
Président
Quelqu'un demande la parole sur cet argument? Je
soumets au vote la ratification de la délibération:
Conseillers présents et votants: 31
Pour: 31
Le Conseil approuve à l'unanimité.
Oggetto n. 3242 in data 27 settembre 1999:
Concessione, ai sensi della l.r. 31/1992 e successive
modificazioni, di un contributo a favore della "Studio Cooperativa
a r.l.", di Roma, per l’organizzazione del Festival
Internazionale Cinematografico "Noir in Festival 1999", in
programma a Courmayeur dal 3 al 9 dicembre 1999. Impegno di
spesa.
Président
La parole au Conseiller Marguerettaz.
Marguerettaz (Aut)
Mentre leggevo questa delibera, sulla
quale non abbiamo nulla da eccepire, anche perché, come abbiamo
avuto occasione di dire negli anni scorsi, questa è una di quelle
manifestazioni che riscuote un buon successo anche per quanto
concerne la promozione sui giornali nazionali della nostra regione,
tuttavia una domanda mi è - come direbbe Lubrano - sorta spontanea
nel leggere questa delibera.
Sono ormai diversi anni che questa rassegna cinematografica
viene organizzata nella nostra Valle, specificatamente a
Courmayeur. Io non so - non ho avuto il tempo di andare a rivedermi
le precedenti delibere - se l'organizzazione di questa rassegna
anche negli anni passati era stata affidata a questa società di
Roma. Vedendo le voci dettagliate del preventivo di spesa
presentato dalla società, mi chiedevo se una rassegna simile non
possa essere organizzata da realtà valdostane; non mi sembra di
leggere fra le tanti voci del capitolato delle voci appunto che
risulterebbero non organizzabili dalla nostra realtà.
Allora mi chiedevo se, a monte di questa scelta, vi è comunque
un'assodata mancanza di capacità locali per organizzare
manifestazioni di questo genere, se invece si è preferito fare
affidamento sulla stessa cooperativa o società che sia, che ha già
dato prova di capacità negli anni passati, o se invece non si è
riflettuto più di quel tanto sull'assegnazione di
quest'organizzazione.
Président
Quelqu'un souhaite répondre pour le
Gouvernement?
Est-ce le Conseiller peut répéter la question, d'une façon
synthétique?
Marguerettaz (Aut)
Non voglio essere io ad indicare le
competenze, ma la domanda sintetica è questa: rassegna organizzata
da diversi anni, non so dire perché non ho avuto il tempo di
documentarmi se già in passato fosse stata organizzata dalla stessa
società; questa è una società di Roma, guardando le voci del
capitolato preventivo non mi sembra che ve ne siano tali da
richiedere una competenza eccessivamente specialistica nel settore;
vi chiedevo per quale ragione delle imprese simili, con ragioni
sociali simili a questa, valdostane, non possano essere in grado di
organizzare una rassegna come questa.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA) Chiedo scusa, stavo seguendo un altro?
Sull'importanza di questa manifestazione abbiamo già avuto in
più occasioni modo di esprimerci all'interno del Consiglio
regionale, è una manifestazione che ormai è un punto fermo delle
manifestazioni che organizziamo a livello regionale, insieme allo
Stambecco d'Oro e insieme al Festival Alp del cinema di montagna a
Cervinia.
È una scelta che va nella direzione di coniugare l'aspetto
naturalistico con l'aspetto culturale ed è una manifestazione che,
a detta di tutti, anno dopo anno, acquista una rilevanza dal punto
di vista della stampa non solo a livello nazionale, ma a livello
internazionale. E questa è la premessa di carattere generale.
Sulla scelta dell'interlocutore bisogna sottolineare che questa
manifestazione avviene con la collaborazione del Ministero dello
spettacolo nazionale, quindi ci sono dei grossi finanziamenti che
ci arrivano dallo Stato per contribuire alla realizzazione di
questa importante manifestazione. Noi riteniamo che la
manifestazione sia importante, sia da sostenere e sia da creare un
appuntamento fisso annuale su questo tipo di manifestazione.
La scelta dell'interlocutore è perché questo interlocutore ci
porta anche i finanziamenti dello Stato, che sono integrativi al
finanziamento della manifestazione stessa.
Président
Quelqu'un demande la parole? Je soumets au vote
la ratification de la délibération:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Oggetto n. 3243 in data 27 settembre 1999:
Concessione, ai sensi della l.r. 31/1992 e successive
modificazioni, di un contributo a favore
dell’Azienda di Promozione Turistica Saint-Vincent
nelle spese per l’organizzazione della mostra
Swarovski "I mille volti del cristallo", svoltasi a Saint-Vincent
dal 3 all’11 luglio 1999. Impegno di spesa.
Président
Je soumets au vote la ratification de la
délibération:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Oggetto n. 3308 in data 27 settembre 1999:
Approvazione della realizzazione di un corso di riqualificazione
per il personale assistenziale che opera nelle case di riposo.
Nomina di alcuni docenti, della monitrice e impegno di
spesa.
Président
Je soumets au vote la ratification de la
délibération:
Conseillers présents: 33
Votants: 30
Pour: 30
Abstentions: 3 (Frassy, Lattanzi, Tibaldi)
Le Conseil approuve.
Oggetto n. 3352 in data 4 ottobre 1999:
Concessione,
ai sensi della l.r. 31/92, di contributo a favore del C.C.S.
Cogne/Aosta - sez. Bridge - per l’organizzazione del
"3° Torneo Valle d’Aosta" di Bridge, in programma a
Saint-Vincent il 28 novembre 1999. Impegno di spesa.
Président
La parole au Conseiller Marguerettaz.
Marguerettaz (Aut)
Anche su questa una breve domanda.
Premesso che tutti questi contributi saranno liquidati su
presentazione di fatture, eccetera, però notavo come, dal punto di
vista dei preventivi di spesa questa è una manifestazione che
prevede 29 milioni di spese con un'entrata prevista dalle quote di
iscrizione per lire 15 milioni.
Noi andiamo a contribuire con 13 milioni a questa manifestazione
e scriviamo nella parte deliberativa:
"comunque in percentuale
non superiore al 45 percento delle spese effettivamente
sostenute".
È rischioso, secondo me, su questa delibera impostare le cose
così, perché se le spese sostenute sono meno del preventivato e le
entrate dalle quote d'iscrizione invece si rivelano come da
preventivo, c'è il rischio che ne venga fuori un utile, oppure
no?
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA) Questo è praticamente impossibile, perché comunque
il contributo non può mai andare a superare il delta fra entrate e
uscite. Nel momento in cui viene presentato il rendiconto, rimane
fissa la percentuale relativa all'ammontare complessivo delle
spese, ma comunque non può mai in ogni caso superare la differenza
fra le entrate e le uscite documentate.
Président
La parole au Conseiller Marguerettaz pour
deuxième intervention.
Marguerettaz (Aut)
Forse cavilliamo un po', chiedo scusa,
però se è così - e non faccio fatica a crederlo logicamente - il
modo di stendere le delibere da un punto di vista della lingua
italiana è scorrettissimo, perché qui si parla del 45 percento
delle spese effettivamente sostenute, non si parla del 45 percento
del deficit derivato dalle entrate e dalle uscite!
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA) La mia precisazione è riferita prevalentemente al
discorso dell'inverso, cioè qualora le entrate siano superiori,
perché se fissiamo la percentuale e se le spese sostenute sono
inferiori, praticamente aumenta la differenza fra entrate e
uscite.
Se sono superiori comunque non vanno a superare il 45 percento
di 29 milioni, cioè se le spese sono 40 milioni, comunque non viene
superato il 45 percento di 29 milioni.
La mia risposta era: qualora le entrate superino le previsioni,
comunque il contributo non supera quella percentuale. Ma se
l'aumento o la diminuzione è relativa alle spese, questo rischio
non esiste.
Président
Je soumets au vote la ratification de la
délibération:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Secondina
Squarzino, Tibaldi)
Le Conseil approuve.
Oggetto n. 3353 in data 4 ottobre 1999:
Concessione,
ai sensi della l.r. 31/92, di contributo a favore
dell’Associazione Triangle de
l’Amitié per l’organizzazione del 6°
Raduno regionale "Ferrari - Triangle de l’Amitié -
Gran Criterium Ferrari Club Italia", svoltosi a Saint-Vincent e a
Aosta dal 4 al 6/6/99. Impegno di spesa.
Président
La parole au Conseiller Curtaz.
Curtaz (PVA-cU)
Due cose. Anche per questa deliberazione
si pone lo stesso problema evidenziato dal Consigliere
Marguerettaz, che secondo me lo aveva evidenziato in maniera
fondata, nonostante la doppia precisazione dell'Assessore.
Anche in questa delibera si fa riferimento a delle uscite per 38
milioni e a delle entrate per iscrizione di 28 milioni con una
differenza di circa 10 milioni; poi nel proseguire nelle premesse
al deliberato si fa riferimento a un contributo di 8 milioni, pari
al 26 percento delle spese sostenute. O c'è un errore concettuale o
c'è un errore nella formulazione della deliberazione, su questo non
ci piove!
Nella seconda spiegazione che ha dato l'Assessore mi rendo conto
che è un dato puramente letterale, non è che infici la sostanza
della deliberazione. Quello che invece m'interessa di più conoscere
è la data della richiesta della contribuzione, che non viene mai
indicata. E non a caso non è mai stata indicata, perché ho ragione
di temere che questa richiesta di contribuzione sia successiva allo
svolgimento della manifestazione, visto che la manifestazione si è
svolta a giugno e ne parliamo soltanto oggi.
Se questo fosse vero, mi sembrerebbe - uso il condizionale,
perché non conosco la vicenda - di poter dire che ci si trovi di
fronte all'organizzazione di una manifestazione in cui si segue
questa logica: se ci sono tante iscrizioni e va bene, ci teniamo i
soldi, se va male chiediamo il contributo alla Regione! Perché
questa è la morale della vicenda, se la richiesta di contribuzione
è avvenuta dopo lo svolgimento della manifestazione!
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA) Per quanto attiene la seconda preoccupazione del
Consigliere Curtaz, secondo me sottolinea un aspetto che è
rafforzativo dal punto di vista della metodologia, perché in questo
caso il contributo lo diamo su dei dati certi a consuntivo, quindi
supera anche la prima problematica evidenziata prima da
Marguerettaz e poi ripresa da Curtaz.
Indipendentemente da questa seconda osservazione, alla quale ho
risposto, per la prima rispondendo a Curtaz e a Marguerettaz?
(interruzione del Consigliere Curtaz, fuori
microfono)
? la data non la ricordo, in ogni caso non c'è nessun problema a
sostenere una manifestazione su dei dati a consuntivo, che hanno
avuto una validità dal punto di vista della ricaduta.
Sull'osservazione fatta da Marguerettaz e ripresa da Curtaz,
l'Assessore si impegnerà a far sì che sulle delibere venga
specificato l'aspetto che comunque dal punto di vista
dell'operatività pratica viene sempre rispettato.
Président
Je soumets au vote la ratification de la
délibération:
Conseillers présents: 33
Votants: 27
Pour: 27
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK