Consiglio Regionale della Valle d'Aosta - Oggetto del Consiglio n. 271 del 4 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 271 del 4 maggio 1983 - Resoconto
OGGETTO N. 271/VII - ACQUISTO DI IMMOBILI DI PROPRIETA' DELLA
NUOVA SIAS SPA SITI IN COMUNE DI COGNE. - APPROVAZIONE, IMPEGNO DI
SPESA. - DELEGA ALLA GIUNTA.
PRESIDENTE:
Do lettura del testo della delibera.
IL CONSIGLIO REGIONALE
DELIBERA
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°)
di approvare l'acquisto, per il prezzo complessivo di £
3.350.000.000 (tremiliarditrecentocinquantamilioni) degli immobili
di proprietà della NUOVA SIAS S.p.A. distinti al Catasto del Comune
di Cogne come segue
....OMISSIS....
3°) di approvare ed impegnare la spesa complessiva di lire
3.350.000.000, (tremiliarditrecentocinquantamilioni), oltre IVA
sull'importo di lire 3.100.000.000, con imputazione della stessa
per lire 140.592.000
(centoquanrantamilionicinquecentonovantaduemila) al residuo passivo
23250 del bilancio preventivo della Regione per l'anno 1982 ("Spese
per l'acquisto e costruzione di beni patrimoniali"), fondo di lire
228.792.000 impegnato con deliberazione della Giunta regionale
n/7078, in data 23. 12.1982; per lire 350.000.000
(trecentocinquantamilioni), oltre IVA al cap. 36300 del bilancio
preventivo della regione per l'anno 1983 ("Spese per l'acquisto e
la costruzione di beni patrimoniali da destinare ad interventi nel
settore industriale"), che presenta la necessaria disponibilità e
per lire 2.859.408.000
(duemiliardiottocentocinquantanovemilioniquattrocentoottomila),
oltre l'IVA dovuta sulla somma di lire 2.750.000.000 al cap. 23250
del bilancio preventivo della Regione per l'anno 1983 ("Spese per
l'acquisto di beni patrimoniali") che presenta la necessaria
disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si
tratta, e in particolare, per la designazione del notaio rogante
per la liquidazione delle relative spese per gli eventuali
accertamenti circa la consistenza e la intestazione catastale degli
immobili da acquisire, nonchè per le eventuali rettifiche, aggiunte
o modificazioni ritenute necessarie dal notaio rogante, per
l'eventuale costituzione di servitù, per definire le modalità di
estinzione dei mutui contratti dalla Società e garantiti da ipoteca
sui beni oggetto di acquisto e la conseguente cancellazione delle
relative formalità ipotecarie a spese della società venditrice, per
perfezionare il trasferimento di proprietà dei beni immobili da
acquistare prendendo eventualmente atto di dichiarazioni relative a
volture catastali non eseguibili in via normale, accordando la
facoltà di eseguire le volture stesse per possesso ventennale in
base alle vigenti disposizioni relative alla conservazione del
nuovo Catasto (art. 1 legge 17 agosto 1941, n. 1043 e successive
leggi relative alla conservazione del nuovo Catasto).
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si è parlato sovente dei beni della
Società Nazionale Cogne in questo Consiglio e, spronati anche dal
Consigliere Cout che ci chiedeva di far chiarezza in materia,
abbiamo finalmente raggiunto un accordo con la "Cogne" (ora "Nuova
Sias").
Per quanto riguarda la zona di Cogne noi acquistiamo tutti i
beni ex-Cogne, salvo per adesso la galleria e le strette pertinenze
ferroviarie, cioè la parte che è compresa nel Comune di Cogne. Il
Comune di Villeneuve ha provveduto ad espropriare i beni
Cogne-Villeneuve e noi firmeremo (sono in corso le trattative che
si concluderanno questo autunno); rimangono i beni di 011omont e
quelli di La Thuile.
Le stime le avete viste, credo che siano particolarmente
vantaggiose per quel che riguarda Sylvenoire e l'area industriale.
Per il villaggio turistico la somma è importante, però si tratta
effettivamente di un complesso che, sotto il profilo della
attrezzatura turistica, può significare qualcosa di notevole per
Cogne, per cui credo che il Consiglio possa accedere a questo
acquisto.
PRESIDENTE:
E' aperta la discussione sull'oggetto n. 4.
Ha chiesto di parlare il Consigliere Tonino, ne ha facoltà.
TONINO - (P.C.I.):
Nell'elenco degli immobili da
acquistare dalla Nuova Sias il Presidente della Giunta ha
dimenticato il quartiere Cogne di Aosta; ne approfitto per chiedere
se ci sono delle novità in merito. Per quanto riguarda questa
proposta di acquisto noi esprimiamo parere favorevole; abbiamo
esaminato le somme che la Regione deve sborsa re per l'acquisto e
ci sembrano sostanzialmente eque; l'unica perplessità - sono stato
anticipato in questo dal Presidente della Giunta - riguarda le
800.000 lire al mq. di alcuni immobili del villaggio turistico; si
tratta tuttavia di fabbricati che sono in buono stato di
conservazione.
Credo che sia da sottolineare il fatto che una proprietà della
Regione in un punto strategico come quello sia fondamentale dal
punto di vista turistico e di controllo anche dell'attività
turistica di quel Comune.
Per queste ragioni noi sulla sostanza del provvedimento siamo
d'accordo.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Un chiarimento sull'acquisto della
galleria, cioè l'intera galleria è di proprietà della nazionale
Cogne, non è un bene demaniale?
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Prima risposta al Consigliere Tonino.
La questione che lui ha sollevato non fa parte dei problemi che
riguardano l'acquisizione di un demanio regionale, perchè
evidentemente noi compriamo per poi trasferire, come il Consigliere
Tonino sa; il piano OIKOS è stato approvato dal Consiglio comunale
di Aosta, adesso siamo pronti a comprare ed abbiamo anche dal punto
di vista formale la disponibilità finanziaria. Il problema sarà poi
quello di organizzare i parcheggi, cioè avere la possibilità di
spostare gli abitanti per poi costruire; questo sarà il punto
delicato e difficile.
Comunque la Nuova Sias è disposta a vendere, noi siamo disposti
a comprare nel più breve tempo possibile, perchè vista la
lievitazione dei prezzi conviene agire subito.
Per quanto riguarda la domanda posta dal Consigliere Mafrica, è
vero che si tratta di un bene
il
cui valore potrebbe
essere anche discusso, però essendo stata costruita questa nuova
galleria la scelta è fra pertinenza mineraria, e quindi assoluto
rispetto e non utilizzazione, ed il fatto di acquisire invece
questo budello nella roccia dal patrimonio della "Nuova Sias".
Quindi il problema rimane aperto per la valutazione non per
l'appartenenza.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK