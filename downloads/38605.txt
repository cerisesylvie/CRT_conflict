Consiglio Regionale della Valle d'Aosta - Oggetto del Consiglio n. 2118 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CACCIA E PESCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2118 del 24 maggio 2016 - Resoconto
OGGETTO N. 2118/XIV - Interrogazione a risposta immediata:
"Accoglimento delle osservazioni al disegno di legge n. 78 in
materia venatoria, presentate dai rappresentanti delle
circoscrizioni venatorie".
Viérin M. (Presidente)
- Punto n. 3.02 dell'ordine del
giorno. La parola al collega Chatrian.
Chatrian (ALPE) -
In questi ultimi mesi abbiamo discusso
più volte sulla modifica della legge regionale a tutela e gestione
della fauna selvatica. Mercoledì 18 maggio il Presidente e tutti i
suoi rappresentanti del Comitato regionale hanno rassegnato le
proprie dimissioni, hanno scritto nero su bianco a noi della III
Commissione che sono assolutamente contrari ad alcune parti
dell'ultima bozza di legge. Io ho chiesto all'Assessore competente
in commissione qual era la sua posizione, dato che oltretutto le
sette circoscrizioni ci hanno fatto una proposta scritta nero su
bianco, e l'Assessore ci ha detto che avrebbe valutato il tutto con
la Giunta regionale.
Altre due considerazioni. In questi giorni è successo a parecchi
di noi di incontrare tantissimi cacciatori, i quali non sono
assolutamente d'accordo sul disegno di legge che avete scaricato un
mese fa; pertanto chiediamo al Governo regionale se intende tenere
in considerazione i correttivi proposti da sette circoscrizioni su
otto. Seconda considerazione: solo un mese fa, prima che la Giunta
scaricasse questo disegno di legge, questo Consiglio ha votato
all'unanimità e ha impegnato il Governo regionale a concludere
l'iter di approvazione della legge in oggetto rispettando le
volontà espresse dai cacciatori. Le proposte espresse dalle sette
circoscrizioni sono molto di buon senso: di tendere una mano alla
IV circoscrizione che non ha firmato questo documento e che ha
rassegnato le dimissioni qualche mese prima; di aprire le residenze
venatorie se possibile; di dare la disponibilità alla sola IV
circoscrizione per un tempo massimo di due anni per poter usufruire
dei capi di altre circoscrizioni; che la caccia di selezione
vagante al cinghiale sia ristrutturata e di dare la possibilità ai
cacciatori dell'avifauna e dei lagomorfi.
La domanda che poniamo al Presidente della Regione è se intende
tenere conto dei correttivi proposti dal 90 percento dei
cacciatori.
Presidente -
La parola al Presidente della Regione.
Rollandin (UV) -
L'impegno preso nell'ultimo Consiglio di
rispettare la volontà dei cacciatori è stato mantenuto. Si diceva
che i cacciatori avevano avuto una riunione a Gressan e avevano
chiesto di mantenere la legge tale e quale era stata proposta. La
legge è stata integrata solo di un comma specifico che si
richiamava ai due punti da loro sottolineati: "le disposizioni del
comma 2 bis dell'articolo 31, come modificato dall'articolo 9 della
presente legge, si applicano a partire dal 1 gennaio 2018" (sono i
due anni di mora che chiedono nel primo comma). Il secondo comma,
quello che i cacciatori chiedono solo per la IV circoscrizione, non
può essere accolto, perché non si può utilizzare una norma solo per
una circoscrizione, questa varrebbe eventualmente anche per le
altre; se poi ne sarà interessata solo la IV sarà applicata solo
alla IV, quindi è già nell'emendamento.
Per quanto riguarda il prelievo dei cinghiali si è tenuto conto
della situazione attuale e nella legge non si è cambiato niente. La
mozione che abbiamo approvato l'abbiamo mantenuta e all'ultimo
punto c'è l'emendamento che abbiamo presentato. Abbiamo tenuto
conto di tutto quello che era stato detto e proposto.
Presidente -
La parola al collega Chatrian.
Chatrian (ALPE) -
Grazie Presidente per la schiettezza
con cui ci ha risposto. Lei ci dice che avete tenuto conto di tutto
l'iter che è stato fatto in questo anno e mezzo, due anni, ma la
lettera che ci è stata inviata quattro giorni fa mi sembra che dica
praticamente il contrario di quanto lei afferma oggi. Io non so se
qualcuno del Governo regionale deve fare un piacere a pochissime
persone o a qualche persona, non lo so e a noi non interessa
sinceramente. Quello che non capiamo, però, è che su questa lettera
c'è scritto nero su bianco: "Vi comunichiamo nuovamente la nostra
assoluta contrarietà ad alcune parti dell'ultima bozza" con sette
firma più una; mi sembra che vada in una direzione alternativa a
quello che ci ha detto poc'anzi il Presidente della Regione!
Schizofrenia pura, metodi che probabilmente noi non conosciamo,
incontri che magari erano delle mele avvelenate perché noi
l'avevamo inserito oltretutto nella nostra risoluzione presentata
un mese fa dove c'era stato un incontro?
Torneremo in questo Consiglio su tale argomento, e io direi sia
il nostro gruppo che gli altri, perché non possiamo permettere, nel
momento in cui il 90 percento dei cacciatori si sente non
rappresentato da questa bozza che avete scaricato come Governo
regionale, che lei ci dica che è tutto a posto perché a Gressan è
stato detto questo. Per lei è tutto a posto, ma mi sembra che per
la maggioranza dei cacciatori valdostani non sia così!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK