Consiglio Regionale della Valle d'Aosta - Oggetto del Consiglio n. 3224 del 1° aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3224 del 1° aprile 1992 - Resoconto
OGGETTO N. 3224/IX Iniziative per assicurare da parte della
terza rete Rai, la diffusione dei risultati elettorali in sede
regionale.
(Approvazione di risoluzione)
Presidente
Do lettura della Risoluzione indicata in
oggetto, presentata dai capigruppo consiliari Milanesio, Gremmo,
Rusci, Bajocco, Ricco, Riccarand, Andrione e Lavoyer.
Risoluzione Il Consiglio regionale della Valle
d'Aosta
Venuto a conoscenza della decisione della direzione di testata
del TGR di modificare il palinsesto dei programmi del 6 aprile
1992, per dare spazio alla non stop elettorale del TG3 nazionale,
negando, di conseguenza, spazi supplementari di diretta alla
redazione di Aosta per la diffusione dei risultati in sede
regionale;
Considerato che tale iniziativa si colloca a totale discapito
dell'informazione regionale e dell'esigenza della popolazione
valdostana di essere tempestivamente informata sui risultati
elettorali regionali, come già avvenuto nelle passate competizioni
elettorali;
Visti i comunicati di protesta del Comitato di redazione della
Rai di Aosta e dell'Associazione Stampa Valdostana;
chiede
il ripristino, per la Valle d'Aosta, degli spazi regionale in
diretta nel corso del pomeriggio del 6 aprile 1992, al fine di
fornire alla popolazione valdostana una tempestiva e dettagliata
informazione sui risultati elettorali in sede regionale;
delibera
di trasmettere la presente risoluzione al Presidente e al
Direttore Generale della Rai, al Consiglio di Amministrazione della
Rai, alla commissione parlamentare di vigilanza, al Caporedattore e
al Direttore della sede Rai di Aosta.
Presidente
Ha chiesto la parola il Consigliere
Rollandin, ne ha facoltà.
Rollandin (UV)
Seulement pour souligner que l'on est
d'accord, compte tenu que l'on avait même présenté un communiqué
déjà hier, toujours sur le même sujet. A propos de cet argument il
y avait une prise de position:
"Appoggia le richieste formulate
dall'assemblea di redazione e le motivazioni alla base della
protesta e ribadisce la validità dell'informazione regionale e
l'importanza del ruolo svolto nel servizio pubblico "
et par
conséquent on ne peut qu'approuver cette résolution qui reprend les
mêmes thèmes et que je crois est partagé de tout le
Conseil.
Presidente
Pongo in votazione la risoluzione indicata
in oggetto.
Esito della votazione:
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK