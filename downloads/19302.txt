Consiglio Regionale della Valle d'Aosta - Oggetto del Consiglio n. 668 del 10 giugno 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 668 del 10 giugno 2004 - Resoconto
OGGETTO N. 668/XII - Rinvio dell'approvazione del piano
pluriennale 2004-2006 per lo sviluppo del sistema informativo
regionale, di cui alla legge regionale 12 luglio 1996, n. 16.
Président - La parole au Conseiller Rini.
Rini (UV) - Solo per dire che questo atto amministrativo è stato
esaminato dalla II Commissione in data 17 maggio. In
quell'occasione abbiamo rilevato il coinvolgimento del Consiglio
regionale nella predisposizione di questo atto e abbiamo ritenuto
di sentire successivamente alla votazione e all'approvazione di
questo atto il Presidente del Consiglio. In data 7 giugno abbiamo
audito il Presidente e l'Assessore e, entrambi, hanno condiviso
l'opportunità di un approfondimento per questo atto. Abbiamo
ritenuto che 2 giorni sarebbero stati insufficienti; pertanto
abbiamo chiesto di rinviare l'atto al prossimo Consiglio.
Ho poi indirizzato una lettera sia all'Assessore che al
Presidente, di cui vi do lettura:
"Il piano pluriennale 2004-2006, per lo sviluppo del sistema
informativo regionale, studiato per garantire la crescita
dell'innovazione del sistema Valle d'Aosta e che propone, fra le
scelte caratterizzanti, l'obiettivo di coinvolgere in un unico
progetto tutti i soggetti pubblici e privati interessati, non
considera fra tali soggetti il Consiglio regionale, contraddicendo
il suddetto indirizzo. Non sottovalutando l'esigenza di
un'autonomia operativa del Consiglio, che può motivare tale
esclusione, va rilevato che tale autonomia può benissimo essere
garantita nell'ambito di un progetto unitario, così come deve
essere garantita agli altri soggetti che utilizzeranno la rete. In
tal senso la II Commissione ritiene opportuno un momento di
approfondimento in proposito, al quale il Presidente del Consiglio
regionale e l'Assessore competente si sono resi disponibili durante
l'audizione dell'atto amministrativo indicato in oggetto, e che può
essere avviato fra proponenti del piano in questione e l'Ufficio di
Presidenza del Consiglio regionale. Per permettere questa fase di
riflessione, la II Commissione chiede all'Assessore competente un
rinvio della discussione del piano, di cui all'oggetto alla
successiva seduta consiliare."
.
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Credo che il tenore della richiesta del
Presidente della II Commissione sia assolutamente costruttivo, per
cui il parere del sottoscritto - e credo di parlare anche a nome
del Presidente del Consiglio - sia assolutamente favorevole;
favorevole, perché questo piano è - come ricordato dal collega Rini
- una condivisione di tutto il sistema, in modo tale che il piano
triennale - nato per rispondere ad una necessità di programmazione
dell'Amministrazione regionale - possa tracciare delle linee e
degli indirizzi che possano essere condivisi da tutto il sistema
che compone la nostra Regione.
Nella fase progettuale il Consiglio regionale, in virtù
dell'autonomia da sempre rivendicata, non era stato considerato.
Prendiamo atto con estremo favore che, senza ledere l'autonomia del
Consiglio, vi sia la volontà di condividere una filosofia generale,
per cui non saranno alcuni giorni di spostamento che creeranno
turbamento. Ricordo che il piano dell'attività annuale è
regolarmente approvato, per cui questo slittamento non crea alcun
tipo di problema all'Amministrazione regionale; pertanto, ribadisco
l'assenso a questa richiesta.
Presidente - L'atto amministrativo in oggetto viene rinviato al
prossimo Consiglio regionale; nel frattempo, verrà attivato un
momento di approfondimento tra i proponenti e la Presidenza del
Consiglio regionale. Ringrazio l'Assessore e la II Commissione per
la sensibilità dimostrata.
Il Consiglio prende atto concordando sul rinvio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK