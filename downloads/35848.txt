Consiglio Regionale della Valle d'Aosta - Oggetto del Consiglio n. 191 del 23 ottobre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 191 del 23 ottobre 2013 - Resoconto
OGGETTO N. 191/XIV - Interrogazione: "Situazioni di morosità
relative ai pagamenti dei canoni demaniali per le subconcessioni di
derivazione d'acqua ad uso idroelettrico".
Président -
Merci. La parole pour la réponse à
l'Assesseur Viérin.
Viérin M. (SA)
- Sì, ringrazio il collega per
l'opportunità, che qui mi viene data per esplicitare a tutti un po'
qual è la situazione. Al primo quesito quindi rispondo in maniera
molto diretta: la situazione di effettiva morosità è pari a
350.001,63 euro, cioè pari all'importo di quei canoni relativi agli
anni precedenti al 2013, perché, ad oggi, non sono ancora scaduti i
termini assegnati per il pagamento dell'annualità 2013.
Confrontando tali valori con quelli indicati nella documentazione
trasmessa al collega, a seguito della sua richiesta, protocollo
16/2013 del 18 luglio 2013, effettuata ai sensi dell'articolo 116
del Regolamento di tale Consiglio della Regione Valle d'Aosta, al
30 settembre 2013 - quindi abbiamo cercato di darle un dato preciso
- sono stati introitati ulteriori 79.257 euro, solo per far capire
al collega che il dato trasmesso è variato e varia ogni
settimana.
Rispetto al quesito n. 2, gli uffici, con l'invio della
richiesta del pagamento del canone relativo all'annualità corrente,
sollecitano anche i titolari delle sub-concessioni di derivazione
d'acqua ad uso idroelettrico a corrispondere le somme derivanti da
eventuali debiti pregressi. Con il terzo ed ultimo sollecito -
questa è la prassi che gli uffici hanno seguito - si comunica al
debitore che, in caso di mancato pagamento nel termine assegnato,
generalmente di trenta giorni, viene attivata la procedura di
recupero coattivo del credito.
Rispetto al terzo quesito, le situazioni debitorie più vecchie
sono relative all'anno 2008, riguardanti i Signori - dico solo i
cognomi per evitare anche...- Rambelli e Moretti, per un importo
complessivo di 432,69 euro, relativo però all'intero quinquennio,
quindi sono piccolissime derivazioni, 2008-2012, due situazioni
derivanti da proprietà di vecchi mulini, la cui proprietà degli
immobili è da poco passata in capo a tali Signori, che hanno già,
comunque, comunicato agli uffici che pagheranno questi 432 euro nel
2013.
Con riferimento al quarto quesito, la situazione è buona, in
quanto, ad eccezione di un solo sub-concessionario, gli altri sono
tutti relativi all'anno scorso. Per l'unico caso di forte ritardo è
stato attivato già da parecchio tempo un procedimento di recupero
coattivo del credito da parte dell'Avvocatura regionale ai danni
del Signor Rolando, al quale è stata anche revocata definitivamente
la sub-concessione. Il debitore corrisponde già attualmente le
somme dovute per un totale di 4.495 euro, sulla base di un piano
già definito di rientro rateizzato dall'Avvocatura regionale. A tal
proposito, visto che si evidenziano sempre e solo negatività,
volevo ricordarvi... che nella relazione della Sezione regionale di
controllo per la Valle d'Aosta, approvata con deliberazione 13 del
2013, era stata indicata una buona capacità di riscossione per
l'anno 2011 dei canoni relativi alle sub-concessioni, che era pari
al 94,7 percento, che nel 2012 è ancora maggiormente migliorata
salendo al 97 percento. Io credo che in questo 2013 questo 97
potrebbe crescere anche di mezzo punto o di un punto. Grazie.
Président
- Pour la réponse, la parole au collègue
Ferrero.
Ferrero (M5S)
- Grazie Presidente.
I dati che ha snocciolato l'Assessore sono sicuramente
interessanti, ovviamente a noi poco interessavano i 432 euro della
situazione debitoria più vecchia. Il nocciolo della questione era
che tra i più grandi debitori c'erano, per alcune centinaia di
migliaia di euro, alcune persone che sono comunque riconducibili
alla maggioranza regionale. Ovviamente i nomi non li facciamo,
perché noi, quando richiediamo il 116, teniamo la riservatezza che
è richiesta sulla questione. Ci sembrava strano però che, in un
momento in cui la Regione, ha, diciamo, dei grossi problemi di
liquidità, non si vada a riprendere immediatamente, o a cercare di
recuperare immediatamente i soldi laddove i soldi ci sono, perché
sappiamo benissimo che queste centraline, oltre ad averle
sostanzialmente regalate ad alcuni amici, sono delle vere e proprie
slot-machine che ogni volta danno una vincita...taroccate. Di
conseguenza, il fatto di vedere ancora delle situazioni debitorie
nei confronti di persone che sono anche amministratori locali, o
comunque sono all'interno delle compagini, diciamo, direttive degli
organismi di partito, sinceramente sicuramente ci ha fatto gridare
allo scandalo. Volevamo quindi effettivamente che la Regione, così
come è alle volte spietata quando deve chiedere i soldi ai
cittadini, lo sia anche con gli amici e gli amici degli amici a cui
sono state regalate le centraline. Grazie.
Président
- Merci. Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK