Consiglio Regionale della Valle d'Aosta - Oggetto del Consiglio n. 2370 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
ASSISTENZA SOCIALE
Asili nido
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2370 del 5 ottobre 2016 - Resoconto
OGGETTO N. 2370/XIV - Interrogazione: "Stato di attuazione
del Progetto Lavanda".
Rosset (Presidente) -
Punto n. 8 all'ordine del giorno.
Ha chiesto la parola l'assessore Bianchi, ne ha facoltà.
Bianchi (UV) -
Con riferimento all'interrogazione in
oggetto, la risposta che fornirò è frutto di un lavoro congiunto
tra l'Assessorato territorio e ambiente e l'Assessorato alla
sanità, salute e politiche sociali, che sin dall'ottobre del 2013
hanno lavorato per predisporre e avviare un progetto che
consentisse l'attuazione di azioni volte a favorire l'utilizzo di
pannolini lavabili nelle strutture con servizi rivolti alla prima
infanzia. Per quanto di competenza dell'Assessorato al territorio,
evidenzio l'importanza di questo progetto alla luce della sicura
riduzione della produzione di rifiuti da avviare allo smaltimento
in discarica, così come peraltro richiesto dalle disposizioni
comunitarie vigenti. Si tratta di assolvere agli obblighi della
normativa vigente per quanto attiene gli obiettivi di raccolta
differenziata e di massima riduzione del rifiuto da conferire in
discarica, in funzione alla gerarchia fissata dall'Unione
Europea.
Ci sono state diverse attività e incontri con vari soggetti
potenzialmente interessati al coinvolgimento nel progetto, fin dal
dicembre del 2014. L'effettiva realizzazione del progetto negli
asili nido ha incontrato una battuta d'arresto proprio in
conseguenza del processo di riforma attuato all'interno degli asili
nido, sul quale non entro nel merito (rapporto operatori bambini 1
a 6 o 1 a 8, età da nove a sei mesi e via dicendo). Però tutti i
portatori di interesse hanno sottolineato come l'introduzione di
questi pannolini lavabili comporterebbe, soprattutto nella fase di
startup
, un maggiore onere a carico degli operatori, quindi
non si è ritenuto opportuno di caricare i servizi di tale
incombenza, in questo periodo in cui si sta rivedendo e
riorganizzando.
L'Assessorato territorio e ambiente, al di là delle difficoltà
incontrate con il progetto sopra richiamato, ha comunque ritenuto
di fare rientrare nelle politiche di riduzione della produzione dei
rifiuti anche azioni puntuali che afferiscono alla promozione
dell'utilizzo di pannolini lavabili. Si richiama a tale proposito
quanto riportato nel programma regionale di riduzione dei rifiuti,
allegato al piano regionale di gestione dei rifiuti, vista anche
l'incidenza che la presenza di pannolini rappresenta: è stato
calcolato circa un 7 percento, rispetto ai rifiuti avviati allo
smaltimento. La Regione ha quindi previsto, nel citato programma
regionale, la possibilità di avviare iniziative diverse di
promozione dell'utilizzo dei pannolini lavabili, ivi compreso,
qualora diventasse attuabile in un secondo momento, il Progetto
Lavanda.
Presidente -
Ha chiesto la parola il consigliere Roscio,
ne ha facoltà.
Roscio (ALPE) -
Devo dire che non sono molto soddisfatto
della risposta, non tanto perché ho sentito cose che già erano
state dette, ma perché qui la questione è: si fa o non si fa?
Correva ancora l'anno 2013, quando in un primo momento sembrava che
ci fossero dei problemi a livello sanitario, finché a un certo
punto arrivò un documento - me lo aveva fornito l'Assessore Fosson,
a firma del direttore del dipartimento, quindi di una figura
tecnica - secondo il quale vi erano evidenti vantaggi ambientali e
di costi complessivi per le famiglie e per la collettività, senza
alcun rischio per la salute del bambino. Anzi, il documento diceva
che ci c'erano dei vantaggi proprio per la salute del bambino e
concludeva sottolineando che sarebbe importante costruire un
percorso graduale non limitandosi all'impiego dei pannolini, ma
estendibile anche ad altri aspetti ecosostenibili, in modo da
arrivare a un cambio di mentalità da parte delle famiglie, degli
operatori sanitari a contatto con l'area pediatrica, supportati
anche da una formazione e informazione a loro dedicata. Sono
passati tre anni (questo documento è dell'ottobre 2013) e non posso
che constatare che siamo ancora lì: di fatto questa cosa non è
partita.
Richiamo la questione risaputa - l'ha detto anche lei, Assessore
- che ormai, aumentando la raccolta differenziata, il conferimento
in discarica è di altre frazioni e i pannolini sono il 7 percento.
La stima è che, più o meno, ogni bambino produca una tonnellata di
pannolini all'anno, con dei costi annui di smaltimento che,
lavorando in quella direzione, potrebbero essere tranquillamente
dirottati su altre cose.
Assessore, a un certo punto le cose o si fanno oppure si tolgono
anche dalla carta, perché è inutile metterle nel piano di
riduzione, se poi rimangono lì, passa la legislatura e non si
realizza nulla. Per cui, o veramente ci sono dei passi, se no non
posso che rilevare che a oggi questo è rimasto sulla carta, non ci
si è schiodati da lì e nulla è stato fatto, nonostante tutta la
documentazione tecnica dica che vi sono innumerevoli vantaggi
ambientali ed economici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK