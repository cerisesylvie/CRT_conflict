Consiglio Regionale della Valle d'Aosta - Oggetto del Consiglio n. 97 del 18 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 97 del 18 febbraio 1982 - Resoconto
OGGETTO N. 97/VII - DATI RELATIVI ALLA COSTRUZIONE ED ALLA
DESTINAZIONE DI UN GARAGE IN COMUNE DI BRUSSON.
(Interrogazione).
PRESIDENTE:
Do lettura dell'interrogazione presentata dal
Consigliere Carlassare:
Preso atto della delibera di Giunta n. 6733 del 31.12.1981,
avente per oggetto "Completamento di un garage in Comune di Brusson
- Esecuzione dei lavori in economia diretta";
Constatata l'assoluta genericità con cui viene definita
l'opera; "Garage in Comune di Brusson" e la totale mancanza di
indicazioni sulla pubblica utilità di questo garage;
Verificato che non viene fatto cenno sul provvedimento che ha
determinato la costruzione di quest'opera, quanto sia costata
complessivamente, né chi ha pagato;
Ritenendo che il fatto che detto garage venga costruito nel
territorio del Comune di Brusson, arcinoto per gli illustri natali
colà avvenuti, non sia motivo sufficiente per prevedere un impegno
da parte della Regione;
Interroga
l'Assessore ai Lavori Pubblici per conoscere:
1)
chi ha costruito il garage in oggetto e se detta
costruzione è stata pagata dalla Regione in seguito a quale
deliberazione;
2)
a quale pubblica funzione è riservato;
3)
quali ditte fiduciarie hanno eseguito o eseguiranno
i lavori di completamento della costruzione.
PRESIDENTE:
Ha chiesto di parlare l'Assessore ai Lavori
Pubblici Borbey. Ne ha facoltà.
BORBEY - (D.C.):
Con delibera del Consiglio regionale del
29 aprile 1980 si approvava il piano lavori dove era inserita la
costruzione di un garage per il Comune di Brusson. Con la delibera
n. 2801 del 4 giugno 1980, la Giunta regionale appaltava i lavori
con licitazione privata; con la delibera 3515 dell'11 luglio 1980
veniva affidato il lavoro all'Impresa Gaspard che aveva vinto
l'appalto e con la delibera di Giunta del 10 aprile 1981 n. 1784 si
approvava la spesa per una perizia suppletiva dell'importo di 41
milioni, l'appalto invece era di Lire 71.626.000 il costo finale
dell'opera di Lire 110.942.000.
E' ancora da liquidare la delibera cui fa menzione il
Consigliere Carlassare, di lavori in economia diretta per l'importo
di 18 milioni.
Si tratta della costruzione di un garage in posizione adiacente
al Municipio, ed i lavori comprendono opere di demolizione, scavi
di sbancamento, fondazione, muratura in pietrame, solette di
copertura, impianti elettrici, impermeabilizzazione, bitumati,
pavimenti in battuto, pozzetti, serramenti in ferro, recinzioni,
scalinate, opere esterne varie, opere adibite a ricovero automezzi
sia per scuola bus che per mezzi di sgombro neve, deposito vario,
sempre per il Comune di Brusson. Ho già detto che il contratto
principale è stato stipulato con l'Impresa Gaspard la quale ha
eseguito sia i lavori della perizia suppletiva che quelli in
economia, salvo le impermeabilizzazioni, che sono state assegnate
alla I.P.E.M. - Valle d'Aosta con sede a Châtillon.
PRESIDENTE:
Ha chiesto di parlare il Consigliere
Carlassare. Ne ha facoltà.
CARLASSARE -
(Democrazia Proletaria Nuova
Sinistra):
Il problema che intendevo sollevare con questa mia
interrogazione era quello di ottenere delle deliberazioni che
fossero decifrabili da parte di chi le legge, perché leggendo
questa delibera in effetti ci si accorge che mancano gli elementi
utili ai Consiglieri per poter dare un giudizio.
Mi scuso per la battuta fatta su chi è nato a Brusson. Mi
premeva soprattutto sottolineare che se c'è la volontà di stabilire
un confronto con il Consiglio, le delibere approvate dalla Giunta
regionale e presentate dai vari Assessori devono essere chiare in
modo che il Consigliere interessato possa ricostruire tutto
l'argomento per poterlo dibattere. Da come si presentava questa
deliberazione, non si capiva in effetti per quale motivo il garage
dovesse essere fatto nel Comune di Brusson; chi l'avesse fatto,
quale fosse l'importo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK