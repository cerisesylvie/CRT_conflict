Consiglio Regionale della Valle d'Aosta - Oggetto del Consiglio n. 3580 del 14 marzo 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3580 del 14 marzo 1988 - Resoconto
OGGETTO N. 3580/VIII - RINVIO DISCUSSIONE DELLA PROPOSTA DI
LEGGE CONCERNENTE: "NORME REGIONALI IN MATERIA DI ASSISTENZA E DI
PROMOZIONE DI SERVIZI A FAVORE DELLA LAVORATRICI MADRI E DELLE
CASALINGHE".
PRESIDENTE
: Mi corre l'obbligo di leggere la lettera che
mi è pervenuta da parte della Consulta femminile, di cui vi ho dato
copia:
"La Consulta regionale femminile, esaminata la proposta di
legge concernente: "Norme regionali in materia di assistenza e di
promozione di servizi a favore delle lavoratrici madri e delle
casalinghe", riconosce la necessità e l'utilità di porre
all'attenzione del Consiglio regionale tematiche così importanti
per la condizione femminile, quali il riconoscimento del valore
sociale, del lavoro casalingo ed il potenziamento dei servizi a
favore delle lavoratrici madri, ma esprime perplessità per il modo
confuso e superficiale con cui spesso l'argomento è stato trattato.
Il problema del lavoro casalingo è al centro di un ampio dibattito
fra le donne, che non hanno raggiunto finora posizioni unitarie e
definitive.
Se è vero che è giusto riconoscere valore sociale al lavoro
casalingo, è altrettanto vero che questo ruolo non deve essere
istituzionalizzato nè considerato prettamente femminile. Troppo
facilmente un contributo economico alla donna casalinga può
diventare mezzo per allontanarla dal mondo del lavoro,
ricacciandola nel ruolo esclusivo di moglie e madre.
Non è sicuramente facile trovare soluzioni rapide ed adeguate al
problema; ci auguriamo che l'argomento non sia accantonato tout
court ma diventi, per l'interesse che riveste, occasione di un
dibattito ampio e sereno, magari con le donne che sono le più
strette interessate e che sono convinte che soprattutto attraverso
la discussione e l'approfondimento si giunga ad una maggiore
consapevolezza dei problemi ed a proposte risolutive accettabili,
perché finalizzate alla costruzione di una società ove siano
giustamente rispettati i diritti di tutti i componenti".
Seguono alcune proposte di modificazioni all'articolato, di cui
è inutile che vi dia lettura.
Ha chiesto di parlare il Consigliere Segretario Lilliana Breuvé,
per mozione d'ordine, ne ha facoltà.
LILLIANA BREUVÈ (P.S.I.):
Vorrei chiedere al Consigliere
Baldassarre se potesse rinviare alla Commissione la sua proposta di
legge, essendoci dei disguidi e delle grosse imperfezioni.
Chiedo se può discutere la stessa con la Conferenza dei
Capigruppo, la Consulta femminile e l'Arci-Donna, affinchè si possa
modificare e realizzare meglio questa legge.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Questa legge ha suscitato una
serie di polemiche all'interno di alcune associazioni femminili,
quindi mi sembra giusto che si vada ad un chiarimento sia con
l'Arci-Donna, sia con la Consulta femminile, che con altre
associazioni femminili, fra cui anche quella delle casalinghe,
visto che in Valle d'Aosta ci sono oltre 18 mila casalinghe.
Accetto la richiesta di rinvio alle Commissioni avanzata dal
Consigliere Lilliana Breuvé, perchè in quel momento ci sarà un
confronto su questa proposta di legge da me presentata per le
casalinghe. Mi auguro che queste associazioni non tentino una
strumentalizzazione inutile, ma vadano incontro alle esigenze ed
all'attesa di oltre 18 mila casalinghe in Valle d'Aosta.
PRESIDENTE
: La proposta di legge n. 486 viene rinviata
alle Commissioni competenti.
IL CONSIGLIO prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK