Consiglio Regionale della Valle d'Aosta - Oggetto del Consiglio n. 1233 del 3 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1233 del 3 aprile 1985 - Resoconto
OGGETTO N. 1233/VIII - SERVIZIO FERROVIARIO TRA AOSTA E
PRE'-SAINT-DIDIER-(Interrogazione e interpellanza)
PRESIDENTE
: Do lettura dell'interrogazione presentata dai
Consiglieri Mafrica e Bajocco e dell'interpellanza presentata dal
Consigliere Riccarand:
INTERROGAZIONE
VENUTI A CONOSCENZA da una petizione di 246 studenti e
lavoratori pendolari dell'Alta Valle che sarebbero state previste
assurde variazioni agli orari dei treni della linea
Aosta-Pré-Saint-Didier,
i sottoscritti Consiglieri regionali
INTERROGANO
l'Assessore regionale all'Industria, Commercio, Artigianato e
Trasporti per sapere:
1)
se le predette variazioni, che causerebbero gravi disagi a
lavoratori e studenti pendolari perché non in coincidenza con gli
orari di ingresso e di uscita nelle scuole
e nei
principali
posti di lavoro, sono sta te concordate con la Regione
e
con
le organizzazioni sindacali;
2)
se
è
intenzione della Giunta impegnarsi per
ottenere che
le
Ferrovie dello Stato tengano conto delle
esigenze di orario e di miglioramento del servizio avanzate dai
pendolari dell'Alta Valle.
F.ti: Demetrio Mafrica e Igino Bajocco
INTERPELLANZA
AVENDO RICEVUTO una lettera aperta firmata da 246 lavoratori e
studenti dell'Alta Valle d'Aosta che chiedono chiarimenti sugli
orari della linea ferroviaria Aosta - Pré-Saint-Didier e
sollecitano un potenziamento del servizio ferroviario;
RILEVATO CHE l'iniziativa della Giunta regionale in materia di
collegamenti ferroviari appare ancora inadeguata;
AL FINE di avere ulteriori elementi conoscitivi sulle questioni
poste dai sottoscrittori della lettera aperta e sulle iniziative
della Giunta per quanto riguarda la Aosta-Pré-Saint-Didier;
il sottoscritto Consigliere regionale di "Nuova Sinistra
della Valle d'Aosta"
INTERPELLA
l'Assessore regionale ai Trasporti per conoscere:
1)
quali sono le variazioni, già decise o allo studio, negli
orari dei treni sulla linea Aosta-Pré-Saint-Didier;
2)
quale risposta è stata fornita ai 246 firmatari della
"lettera aperta";
3)
quali sono le prospettive di potenziamento della linea
ferroviaria Aosta-Pré-Saint-Didier.
F.to: Elio Riccarand
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
E' giunta nelle scorse settimane al
nostro, come ad altri Gruppi consiliari, una ennesima lettera
aperta firmata da 246 lavoratori e studenti dell'Alta Valle sulla
questione del trasporto ferroviario.
L'attenzione è posta, questa volta, sul funzionamento della
linea ferroviaria Aosta-Pré-Saint-Didier e sui problemi che
deriverebbero da una ipotesi di mutamento degli attuali orari dei
treni. I firmatari della lettera chiede vano notizie su questi
spostamenti di orari, volevano essere informati in modo preciso su
ogni eventuale progetto di variazione degli orari e sulle sue
motivazioni e, infine, sollecitavano un potenziamento della linea
ferroviaria la quale, si diceva nella lettera, svolge una
importante funzione sociale.
Io credo che questa linea ferroviaria sia stata fortemente
penalizzata negli anni scorsi da riduzioni di attività, soprattutto
nei periodi estivi e mi pare che ci siano state anche delle
iniziative a livello parlamentare da parte dell'On. Dujany. Si
tratta di un disservizio che, da quanto ho capito, rischia di
ripetersi anche quest'anno.
Da qui l'interpellanza per chiedere, nel caso specifico, quali
sono queste variazioni ipotizzate nella lettera aperta che ci è
pervenuta, quale risposta è stata data ai firmatari e soprattutto,
più in generale, per conoscere quali sono le prospettive del
collegamento ferroviario Aosta - Pré-Saint-Didier, che, a nostro
avviso, dovrebbe essere potenziato e non lasciato decadere. Il
trasporto ferroviario, secondo noi, deve rivestire un ruolo
centrale in un futuro sistema organico di trasporti in Valle
d'Aosta ed in particolare riteniamo che anche la linea
Aosta-Pré-Saint-Didier possa avere un avvenire; sono però necessari
degli interventi finanziari adeguati per migliorarne la sua
funzionalità.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Rispondo all'interrogazione ed
all'interpellanza. Tra le domande postemi c'è anche quella di un
eventuale accordo sulle variazioni che hanno motivato la petizione:
su quelle variazioni, che io non ho mai ricevuto ufficialmente, non
c'era nessun accordo!
Vi è stato, invece, un accordo, che credo vada nell'interesse
dei pendolari, studenti e lavoratori, raggiunto con il
compartimento delle FF.SS. di Torino, con le organizzazioni
sindacali e con la Regione: si tratta di modifiche di orari che
dovrebbero migliorare l'attuale situazione.
Il treno n. 3050 che partiva alle 04.19 da Pré-Saint-Didier, dai
2 giugno partirà alle 04.56 per arrivare ad Aosta alle 05.45 in
luogo delle 05.10. Questo dovrebbe consentire ai pendolari della
Cogne di giungere ugualmente in tempo sul posto di lavoro
risparmiando loro una levataccia. Non cambierà l'ora rio del treno
delle 06.45 e di quello delle 08.00 da Pré-Saint-Didier; subirà una
modifica quello che attualmente par te alle 10.47, che verrà
anticipato alle 10.30 ed arriverà ad Aosta alle 11.28 invece che
alle 11.50. Altra piccola modifica sarà apportata al treno che
parte attualmente alle 12.41, che partirà alle 11.50 e sarà ad
Aosta alle 12.50. Ci saranno piccole riduzioni sui tempi di
percorrenza per i treni che partono da Pré-Saint-Didier alle
13.14.
Per quanto riguarda, invece, i treni che partono da Aosta verso
Pré-Saint-Didier, ci sarà una piccola modifica al treno che
attualmente parte alle 08.56 che, invece, partirà alle 09.00 ed
arriverà alle ore 09.54 anziché alle 09.50. Le preoccupazioni che
si erano manifestate circa il treno delle 12.05 non sussistono
perché il treno partirà alle 12.10 e quindi con un leggero
vantaggio perché si avranno 5 minuti in più per coloro che escono
dagli enti pubblici di Aosta o per gli studenti che anticipano
l'uscita dalle scuole; il treno arriverà a Pré-Saint-Didier alla
stessa ora e cioè alle 13.05. Altra piccola variazione è per il
treno che attualmente parte alle 13.11 da Aosta e che partirà alle
13.12 ed arriverà alle 14.16 anziché alle 14.22. Altra variazione è
per il treno n. 3021 che attualmente parte alle 14.46 da Aosta:
partirà alle 15.03 ed arriverà alle 15.56 anziché alle 15.38. Ci
sono altre variazioni ma si tratta solo di qualche minuto.
E' importante, invece, la variazione al treno che attualmente
parte alle 22.18 per arrivare alle 23.11, e che lascia fermi per
oltre mezz'ora i passeggeri in transito da Aosta e provenienti da
Torino. La partenza da Aosta verrà anticipata alle 21.31 e il treno
arriverà a Pré-Saint-Didier alle 22.21. Sarà previsto un servizio
di pullman sostitutivo, invece, per gli operai che escono dalla
Cogne alle 22.00 con prosecuzione fino a Courmayeur.
Le variazioni che ci saranno a partire dal 2 giugno, quindi,
rappresentano dei miglioramenti a vantaggio degli utenti.
Per quanto riguarda il potenziamento della linea Aosta -
Pré-Saint-Didier sono già iniziati i lavori accessori. E' stato
riconfermato, comunque, l'impegno delle FF. SS. di realizzare
completamente il programma concordato per il miglioramento della
linea e che comporta un investimento di 11 miliardi 515 milioni
così suddivisi:
1) Installazione del controllo centralizzato del traffico
semplificato che comprende, anche, la realizzazione del blocco
automatico e degli apparati centrali elettrici telecomandati, con
scambio a ritorno elastico di sette stazioni della linea Aosta -
Pré-Saint-Didier incominciando dalla sistemazione delle stazioni di
Sarre e Villeneuve, con un investimento di 3 miliardi e mezzo.
2) Ammodernamento dei passaggi a livello esistenti nella tratta
Aosta-Arvier, investimento 1 miliardo.
3) Ricostruzione, con nuova luce di metri 16, del ponte sul
torrente Colomba, al Km. 26,700, fra le stazioni di La Salle e
Morgex, investimento 212 milioni.
4) Costruzione di tratti di gallerie artificiali, di opere
paramassi, nonché di reti elettriche di rilevamento caduta massi a
protezione della linea fra la stazione di Avise e la fermata di
Derby, per 5 miliardi 568 milioni.
5) Prolungamento dello sbocco della galleria di Leverogne e
protezione della linea dalla caduta massi dal Km. 16,704 fra le
stazioni di Arvier e Avise, e dal Km. 30,358 fra le stazioni di
Morgex e Pré-Saint-Didier, con una spesa di 1 miliardo 190
milioni.
6) Recinzione di tratti di sede ferroviaria e realizzazione di
opere di protezione dalla caduta di automezzi sulla linea, con una
spesa di 45 milioni.
Il totale è di 11 miliardi e 515 milioni.
I lavori accessori sono già iniziati, mentre il primo blocco di
lavori per la realizzazione di queste opere inizierà a metà giugno
e comporterà, per il periodo 15 giugno 15 settembre la sospensione
del transito dei treni su questa linea. Il direttore
compartimentale delle FF. SS. ci ha comunicato che sono stati già
fatti gli appalti, con esito favorevole, delle opere per il
miglioramento della tratta Aosta-Ivrea, che comporta un
investimento di circa 20 miliardi. Dal mese di giugno inizierà per
la tratta Torino-Aosta, la sostituzione degli attuali locomotori
con quelli nuovi, modello 445, più potenti e moderni, che
dovrebbero consentire il mantenimento degli orari evitando i
ritardi. Il completamento della sostituzione degli attuali
locomotori avverrà entro la fine di quest'anno.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Se nel mese di febbraio, quando
l'Assessore Lanivi ha avuto un incontro con i dirigenti delle
FF.SS., avesse convocato anche le organizzazioni sindacali, forse
oggi non saremmo qui a discutere sul problema degli orari estivi
della ferrovia Aosta - Pré-Saint-Didier e penso che le
organizzazioni sindacali abbiano fatto bene a protestare per il
mancato appuntamento con un comunicato stampa! Io sono dell'avviso
che, quando si tratta con una forza padronale si deve avere non
solo l'intermediario ma anche la forza necessaria per difendere gli
interessi dei lavoratori.
L'orario, così com'era stato concordato in un primo momento,
aveva rivoluzionato arrivi e partenze, mentre con l'accordo
stipulato ieri è stato notevolmente migliorato e di questo diamo
atto all'Assessore. Un grave problema che ancora rimane è quello
dei lavoratori che devono recarsi in alta Valle dopo le ore 22.00.
L'accordo stipulato ieri a Torino dice che la Regione si impegna a
garantire, a proprie spese, un servizio sostitutivo con autopullman
per l'alta Valle, mentre fino a ieri c'era il collegamento
ferroviario che non costava nulla alla Regione. A mio avviso questo
problema dovrà essere rivisto, perché è giusto che le FF. SS. diano
dei servizi efficienti.
Ho ancora una preoccupazione per il primo treno che parte da
Pré-Saint-Didier alle 04.46 ed arriva ad Aosta alle 05.45, e che
con gli orari invernali, partiva alle 04.19, perché non so se sono
state calcolate anche le coincidenze a Chivasso per coloro che
devono prendere il rapido da Torino per Roma o che devono recarsi a
Ventimiglia. Con il treno delle 04.19 si aveva la coincidenza a
Chivasso, mentre con un ritardo di circa 30 minuti penso che questa
coincidenza non ci sia più. Se si potrà ovviare a questi
inconvenienti si renderà un buon servizio anche al turismo.
Per concludere ricordo che gli orari per gli studenti e per i
lavoratori sono simili a quelli di prima, mentre è opportuno fare
particolare attenzione agli orari del primo e dell'ultimo treno
della giornata.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io devo esprimere la mia sostanziale
insoddisfazione per le risposte dell'Assessore.
Per quanto riguarda gli orari non sono in grado, in questo
momento, di entrare nel merito delle modifiche proposte, però dalle
parole dell'Assessore non ho sentito nessuna risposta ad una
domanda specifica della mia interpellanza che chiedeva qual'era la
risposta dell'Assessorato alla lettera dei 246 firmatari. In
effetti, volevo sapere se erano stati informati e che tipo di
parere era stato espresso su queste variazioni di orario.
Come ha già fatto osservare il Consigliere Bajocco, suscita
molte perplessità la soppressione del treno successivo alle 22.00,
quello delle 22.18; la sostituzione del treno con un pullman
rappresenta una preferenza accordata al trasporto su gomma a
scapito del trasporto su rotaia, secondo una impostazione che noi
non condividiamo assolutamente.
Per quanto riguarda i lavori di potenziamento della linea, si
parla di investimenti per 11 miliardi. Questi lavori sono
significativi, ma sicuramente non sono talmente consistenti da
permettere alla linea ferroviaria un salto qualitativo, tanto più
se li confrontiamo con le proposte di intervento del la Regione a
favore delle strade e con le convenzioni tra la Regione e
l'A.N.A.S., che sono anche positive e delle quali discuteremo fra
poco in questo Consiglio. In quel caso si parla di centinaia di
miliardi, mentre per a ferrovia ci limitiamo a pochi miliardi che
servono a tamponare le falle più grosse ma che non permettono al
nostro trasporto su ferrovia di fare un salto di qualità. Sono
estremamente preoccupato (e do un giudizio negativo) per il fatto
che verrà ripetuta anche quest'anno l'interruzione del servizio
ferroviario fra Aosta e Pré-Saint-Didier dal 15 giugno al 15
settembre. Ho letto la risposta che ha dato, l'anno scorso, il
sottosegretario di Stato per i trasporti Niccolò Grassi Bertazzi,
ad una interrogazione dell'On. Dujany, in cui si dice che la
sospensione del traffico sulla linea Aosta Pré-Saint-Didier, dal 15
giugno ai 16 settembre 1984, era stata determinata non tanto dai
lavori in corso quanto dalle esigenze che le FF. SS. hanno nel
periodo estivo, di dirottare del personale e dei mezzi su altre
linee che sono molto più trafficate per esigenze di collegamento
turistico e per esigenze di trasporto di merci, in particolare
frutta e verdura.
Questa è una scelta che come Regione non possiamo accettare: non
si può accettare che per tre mesi venga soppresso sistematicamente
il trasporto su ferrovia sulla nostra linea perché le FF.SS. hanno
necessità di potenziare altri collegamenti!
Chiedo ala Giunta regionale e all'Assessore competente l'impegno
perché questa interruzione del funzionamento della linea, che ha
delle ripercussioni negative sull'utilizzo più generale della
ferrovia in Valle d'Aosta, non abbia a ripetersi anche
quest'anno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK