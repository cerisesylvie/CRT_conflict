Consiglio Regionale della Valle d'Aosta - Oggetto del Consiglio n. 2634 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2634 del 13 luglio 2023 - Resoconto
OGGETTO N. 2634/XVI - Interrogazione: "Controllo dei voli e
sorvoli sul territorio regionale a tutela della pubblica
sicurezza".
Bertin (Presidente) -
Punto n. 24. Risponde l'assessore
Carrel.
Carrel (PA) -
In merito al primo quesito posto dalle
colleghe, "Quale sia il soggetto istituzionale che si occupa del
controllo dei voli e sorvoli sul territorio regionale, con
particolare riferimento all'aspetto di pubblica sicurezza", come
già richiamato nell'interrogazione, si cita quanto detto nel
Consiglio del 7 di giugno scorso e si sottolinea che la normativa
riguardante le autorizzazioni, come già ribadito dal collega
Grosjacques per la pratica di
helibike
, è la legge regionale
15/1988, "Disciplina dell'attività di volo alpino ai fini della
tutela ambientale".
Questa norma disciplina tutto quello che riguarda la vigilanza e
la difesa dell'ambiente naturale, ma non affronta l'aspetto di
pubblica sicurezza.
Quest'aspetto, quindi, quello della pubblica sicurezza, viene
trattato da vari enti, tra cui l'ENAC (Ente Nazionale per
l'Aviazione Civile) e l'ENAV (Ente Nazionale di Assistenza al
Volo), e tocca per alcuni aspetti anche l'Agenzia delle Dogane, la
Guardia di Finanza e tanti altri organi di controllo a livello
nazionale.
Invece l'articolo 4, specificatamente, riguarda il Corpo
Forestale della Valle d'Aosta gli organi di Polizia locale e i
Corpi di pubblica sicurezza e tutti i soggetti di controllo
deputati.
Quindi, per quanto riguarda le mansioni definite dall'articolo
4, riguarda ovviamente il Corpo Forestale della Valle d'Aosta e si
sofferma di fatto su quelli che sono i divieti degli articoli 1, 2
e 3 che si limitano esclusivamente alle attività di atterraggio,
decollo e volo.
Ad oggi, per essere chiari, l'attività di helibike, con partenza
e atterraggio nell'area di Breuil-Cervinia, non è stata attività di
autorizzazione da parte del Corpo.
Presidente -
La parola all'assessore Sapinet per
un'integrazione.
Sapinet (UV) -
L'iniziativa era trasversale, quindi
intervengo per rispondere al secondo quesito: "Se è stata valutata
la necessità di regolamentare tale attività al fine di evitare
l'impatto negativo sull'ambiente".
Come detto, la normativa che regola le condizioni di sicurezza
dei voli è definita a livello internazionale; il soggetto
istituzionale che si occupa del rispetto delle normative di volo su
un intero territorio è l'ENAC.
La pratica dell'
helibike
, per certi aspetti, è similare a
quella dell'
eliski
, di cui alle disposizioni dell'articolo 3
della legge regionale 15/1988, "Disciplina delle attività di volo
alpino al fine della tutela ambientale", la cui competenza è in
capo alla SIF (Struttura Infrastrutture Funiviarie).
Tale pratica non è attualmente disciplinata dalla citata norma
regionale, non vi sono al momento previsioni di intervenire a
livello normativo per regolamentare tale attività, peraltro già
regolata, in assenza di specifiche disposizioni a livello generale,
da quanto disposto dall'articolo 1, che ne vieta le pratiche negli
ambiti più sensibili sotto il profilo ambientale.
Ad oggi, per delega, l'assessore alle opere pubbliche,
territorio e ambiente rilascia le autorizzazioni per motivi di
studio, di ricerca, di documentazione o per altre cause comunque
che siano riconosciute di utilità pubblica o sociale, nonché in
occasione di eventi, manifestazioni o ricorrenze.
In tali fattispecie, non possono evidentemente ricadere
iniziative di tipo turistico-ricreativo, quali quelle collegate
alla pratica dell'helibike.
Va detto tuttavia che tali iniziative possono essere autorizzate
dai Sindaci, quali eventi a carattere locali in ambiti non soggetti
a vincoli nel rispetto delle disposizioni della legge regionale
15/1988.
Presidente -
Per la replica, la parola alla consigliera
Minelli.
Minelli (PCP) -
Ringrazio gli Assessori che hanno
risposto. La volta precedente, quando avevo presentato
l'interrogazione, mi aveva risposto l'assessore Grosjacques, quindi
stiamo un po' facendo tutto l'arco del Governo regionale.
Nella risposta che ci aveva dato l'Assessore Grosjacques il 7
giugno scorso riguardo a quest'evento di
helibike
pubblicizzato da un sito, "Cycling Bike Tour", era già stato
appurato che la Regione non aveva concesso alcuna autorizzazione e
noi abbiamo raccolto l'invito dell'Assessore a rivolgerci a chi di
competenza; quindi, ho fatto un accesso agli atti al Comune di
Valtournenche e, come ha potuto anche leggere nella risposta che ho
riportato in premessa, il Comune di Valtournenche ci ha detto:
"Nulla risulta agli atti per la manifestazione indicata del 15
luglio prossimo. Non si è al momento a conoscenza di alcun evento
concernente voli in helibike nel Comune di Valtournenche".
Ora, io però credo che sia lecito domandarsi una cosa. La
Regione
-
e mi sono state spiegate le motivazioni e comunque
forniti i riferimenti normativi
-
non ha dato
autorizzazioni, non era previsto, si è fatto riferimento all'ENAC,
il Comune non ha dato autorizzazione. Questo evento del 15 di
luglio, che avrebbe dovuto tenersi fra un paio di giorni, è stato
comunque pubblicizzato per settimane, però permessi risultano non
essercene, né lato Regione né lato Comune.
Ora, dicevo, mi viene da domandarmi se queste persone abbiano
fatto domanda all'Autorità statale per effettuare i loro sorvoli;
credo però che bisognerebbe esserne informati.
Quello che noi chiediamo è: ma in queste situazioni, chi è che
vigila? Ci deve essere un addetto dell'ENAC che vigila, che è sul
territorio, che quindi prende nota di queste cose e, se necessario,
fa dei divieti? Oppure mi viene da pensare che queste persone in
assenza di un controllo preciso, ci provino, tentino; se ce la
fanno, fanno l'evento, se hanno delle iscrizioni lo fanno, tanto
però non c'è nessuno che è preposto ad effettuare un controllo e,
se necessario, anche una sanzione, perché mi sembra di aver capito
dalla risposta dell'assessore Carrel che è solo in base
all'articolo 4 di quella legge che il Corpo forestale può
intervenire.
Quindi, qui saremmo al di fuori.
L'altra risposta che è venuta ma che conoscevo è che è
l'Assessorato all'ambiente, il Dipartimento all'ambiente, che può
dare delle autorizzazioni per motivi di studio o per particolari
situazioni, e qui non siamo nel caso.
A noi preoccupa un po', perché non so se è già accaduto altre
volte, che si è arrivati ad una situazione del genere, quindi mi
sembra che sul tema del controllo, ma anche della sicurezza, forse
bisognerebbe essere un pochino più attenti.
È di qualche giorno fa la notizia dello schianto di un
elicottero avvenuto in territorio elvetico, ma molto vicino
all'Italia, nella zona della Capanna Gnifetti... della Capanna
Margherita; senza conseguenze per chi era a bordo, però poi avrebbe
dovuto anche lì intervenire il soccorso, era già stato allertato e
non è partito, intendo il nostro soccorso alpino.
Quindi credo che occorra prestare particolare attenzione non
soltanto al traffico e alla sicurezza stradale, cosa di cui
parliamo spesso, ma anche
-
e da qui in avanti bisognerà
farlo
-
alle attività di volo, perché ce ne sono di
necessarie, ce ne sono di regolamentate (è stato citato l'eliski)
ma poi ci sono altre attività di volo che sono necessarie con uso
degli elicotteri.
Sull'helibike mi confermate che non c'è al momento nulla, non è
una delle attività annoverate tra quelle che la Regione riconosce e
autorizza.
Noi, e credo con noi anche molte altre persone che condividono
l'idea di un approccio alla montagna che sia rispettoso e
sostenibile, siamo critici
-
e non è una novità
-
anche sull'eliski, ma di certo crediamo che non sia il caso di
inaugurare una pratica nuova e senza regole, come quella
dell'helibike in Valle d'Aosta.
Per questo l'invito è ad essere molto attenti e valutare di
stabilire delle regole precise, nel rispetto del fragile ambiente
montano già così fortemente aggredito dalla presenza dell'uomo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK