Consiglio Regionale della Valle d'Aosta - Oggetto del Consiglio n. 1087 del 7 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1087 del 7 novembre 2019 - Resoconto
OGGETTO N. 1087/XV - Ordine dei lavori.
Farcoz (
Président) -
Point n° 33 de l'ordre du
jour. La parole au collègue Cognetta.
Cognetta (MOUV') -
Una mozione d'ordine perché avrei
bisogno di parlare con la minoranza, chiedo una sospensione.
Presidente -
Sospensione concessa.
La seduta è sospesa dalle ore 17:08 alle ore 17:19.
Farcoz (Presidente) -
Riprendiamo i lavori. La parola al
collega Cognetta.
Cognetta (MOUV') -
Molto brevemente perché vorremmo
chiedere una Conferenza dei Capigruppo in quanto abbiamo ricevuto
della documentazione e alcune notizie rispetto a questioni di tipo
sanitario, che vorremmo discutere al più presto visto che è una
questione piuttosto importante, che ci tocca tutti, quindi vorremmo
una Conferenza dei Capigruppo.
Presidente -
Convoco io la Conferenza dei Capigruppo.
La seduta è sospesa dalle ore 17:20 alle ore 17:57 e che alla
ripresa dei lavori riassume la presidenza la presidente
Rini.
Rini (Presidente) -
Riprendiamo i lavori. La parola al
collega Cognetta per riferire in merito alla richiesta di
sospensione.
Cognetta (MOUV') -
Chiedo scusa per l'interruzione e per
il fatto che siamo intervenuti in maniera così intempestiva, però
la questione riguardava una bozza di convenzione che si è
predisposta da parte del Governo fra l'USL e la Regione,
l'Unité
Grand Combin
e il G.B. Festaz relativamente al trasferimento
del reparto RSA dal G.B. Festaz a Variney. Ora, siccome c'era un
accordo molto chiaro in commissione per il quale, prima di fare
qualunque azione concreta, sarebbe stata discussa in commissione,
pensavamo, magari informati male, magari per un eccesso di
sicurezza, magari anche visto quello che è accaduto in passato dato
che a volte, nonostante gli impegni presi dal Governo, gli impegni
non sono stati mantenuti, che fosse l'ennesima volta nella quale il
Governo decideva senza ottemperare a quanto impegnato, ce ne sono
stati tanti di casi, collega, sia negli anni precedenti nei diversi
Governi da parte di tutti. Di conseguenza, volevamo una
rassicurazione da parte dell'Assessore, che ci ha dato in
commissione e che credo adesso ci spiegherà.
Presidente -
Sempre in merito alla sospensione, la parola
all'assessore Baccega.
Baccega (UV) -
Esatto, proprio così collega Cognetta, in
realtà, come ho avuto modo di dire poco fa, martedì scorso i
quattro soggetti interessati alla convenzione hanno incontrato i
sindacati, che avevano più volte richiesto la documentazione che
poteva portare alla convenzione per arrivare ai vari trasferimenti
che saranno fatti e poi saranno oggetto di approfondimento. Come ho
detto a quella riunione, è chiaro che quel percorso prevede il
passaggio in commissione, che sarà fatto non appena arriveranno
quelle suggestioni che abbiamo richiesto proprio al tavolo
sindacale. Questo è l'impegno che ho preso allora e che intendo
mantenere adesso proprio a seguito anche di questa suggestione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK