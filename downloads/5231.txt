Consiglio Regionale della Valle d'Aosta - Oggetto del Consiglio n. 102 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 102 del 14 febbraio 1983 - Resoconto
OGGETTO N. 102/VII - ELABORAZIONE DI UNA PROPOSTA PER
DISCIPLINARE L'USO DELL'ELICOTTERO IN MONTAGNA. (Trattazione di
interpellanza ed approvazione di mozione).
PRESIDENTE:
Do lettura della mozione del Consigliere
Minuzzo:
MOZIONE
CONSIDERATO che il tragico incidente aereo avvenuto a Cogne lo
scorso 23 gennaio e che è costato la vita a quattro persone poteva
essere evitato se la Regione avesse a suo tempo legiferato in
materia;
RILEVATO che il primo analogo incidente è accaduto a Courmayeur
nel luglio 1965, pochi giorni prima dell'apertura al traffico della
galleria del Monte Bianco, quando un elicottero della Polizia
Stradale si schiantò al suolo, con la morte dell'equipaggio, per
avere urtato un filo a sbalzo; successivamente un altro elicottero
della ELI ALPI precipita - anche qui con la perdita di vite umane -
in analoghe circostanze nei pressi del Colle dello Chécrouit, a
Courmayeur;
RICORDATO come a suo tempo si era sollecitata una legge
regionale atta a disciplinare l'impiego di fili a sbalzo,
teleferiche ed analoghi impianti saltuariamente installati sul
territorio valdostano ed in particolare l'obbligatorietà di
renderli visibili attraverso adeguata segnaletica;
SOTTOLINEATO
che a suo tempo il sottoscritto,
unitamente ad altri Colleghi Consiglieri, aveva presentato al
Consiglio un disegno di legge sulla disciplina nell'uso
dell'elicottero in montagna, documento rinviato all'esame della
competente Commissione consiliare ed inspiegabilmente
"congelato";
VISTO l'approssimarsi della stagione dello sci-alpinismo e
quella estiva, periodi in cui molti valligiani e turisti ricorrono
all'elicottero per turismo o per altre ragioni;
IL CONSIGLIO REGIONALE
DELLA VALLE D'AOSTA
DELIBERA
di affidare l'incarico alla Commissione consiliare competente di
elaborare una proposta di legge regionale sulla materia impegnando
il Consiglio ad esaminarla ed approvarla entro un mese dalla data
di discussione in Consiglio, della presente mozione.
PRESIDENTE:
Alla mozione viene abbinata per la
discussione congiunta l'interpellanza presentata dai Consiglieri De
Grandis, Nebbia e Tripodi, ne dà lettura:
INTERPELLANZA
Il tragico incidente avvenuto a Cogne il 23 gennaio scorso,
che ha provocato la morte di quattro persone per la caduta di un
elicottero, ha messo in evidenza la necessità urgente e
inderogabile di regolamentare l'uso di questo importante e
versatile mezzo di trasporto.
A prescindere dalle cause del sinistro in argomento e dalle
responsabilità che verranno eventualmente accertate dagli organi
inquirenti, occorre rilevare che una adeguata regolamentazione può
eliminare o contenere
tutta una
serie di rischi derivanti
non solo da ostacoli naturali o artificiali al volo,
all'atterraggio e al decollo dei velivoli, ma anche quelli insiti
nell'uso indiscriminato e non giustificato da necessità reali di un
tale mezzo di trasporto.
I sottoscritti Consiglieri regionali
INTERPELLANO
il Presidente della Giunta regionale per conoscere quali
iniziative ha assunto o intende assumere la Giunta, nello ambito
delle competenze statutarie, per regolamentare sul territorio
regionale l'uso di ogni genere di aeromobile con l'intento di
garantire al massimo la pubblica incolumità.
PRESIDENTE:
Illustra la mozione il Consigliere Minuzzo,
ne ha facoltà.
MINUZZO (P.S.D.I.):
Avevo preannunciato che del problema
si era già interessata la III Commissione in quanto il nostro
solerte Presidente aveva provveduto a convocare gli operatori del
settore, cioè tecnici, titolari di società per l'aerotrasporto,
nonché le guide della montagna, il soccorso alpino e le varie
associazioni di agricoltori per la questione della cumulazione dei
fili a sbalzo. Mi risulta che il Presidente della Commissione abbia
una proposta di emendamento da fare al deliberato della mozione,
precisando di incaricare la III Commissione ad elaborare una
proposta, anzichè lasciare genericamente scritto la Commissione
consiliare competente.
Non voglio dilungarmi su quelle che sono le motivazioni per le
quali è stata presentata la mozione, perchè già molto si è detto e
scritto, anche oggi ricordando l'incidente avvenuto ieri a
Champoluc. Per cui chiedo che venga votata questa mozione con
quell'emendamento.
PRESIDENTE:
Ha chiesto di parlare il Consigliere Nebbia,
ne ha facoltà.
NEBBIA (P.S.I.):
Siamo d'accordo con il testo della
mozione presentata e vorremmo solo sottolineare che dovrà essere
regolamentato l'uso dell'elicottero. Con questi criteri attendiamo
che la III Commissione prepari queste proposte.
PRESIDENTE:
Ha chiesto di parlare il Consigliere Voyat,
ne ha facoltà.
VOYAT (U.V.):
Vorrei sottolineare l'inutilità della
mozione, in quanto la Commissione il lavoro lo ha già fatto.
PRESIDENTE:
Ha chiesto di parlare
l'Assessore all'Industria, Commercio, Artigianato e Trasporti,
Chabod ne ha facoltà.
CHABOD (D.C.):
La Giunta aveva predisposto un disegno di
legge; non abbiamo niente in contrario a rivederlo in un seconda
tempo. Vorrei dire anche che l'Assessore ai Trasporti sta
preparando una circolare da mandare ai Comuni per disciplinare
tutta la questione dei fili a sbalzo.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE (U.V.):
Visto un certo lavoro che si è fatto, la
Giunta voterà il suo disegno di legge che andrà in Commissione per
essere coordinato. Vi sono due possibilità, che il disegno di legge
comprenda solo l'obbligo dei fili a sbalzo ad avere un filo
sopratteso o che andando probabilmente a coinvolgere competenze, si
parli anche delle linee ENEL.
Allora il nostro orientamento è che comunque si debba fare una
legislazione per i fili a sbalzo, proposta che la Commissione
esaminerà. Bisognerà poi prendere contatti con l'ENEL, per
esaminare la possibilità di ottenere che perlomeno in certi casi
particolari sia obbligatorio mettere i palloncini. Questo comporta
però un ritardo nell'iter della legge, sarà quindi la Commissione
che coordinando tutta la materia deciderà il da farsi.
PRESIDENTE
: Metto in approvazione la mozione nel testo
così emendato:
CONSIDERATO
che il tragico incidente aereo accaduto a
Cogne lo scorso 23 gennaio è che è constatato la vita a quattro
persone poteva essere evitato se la Regione avesse a suo tempo
legiferato in materia;
RILEVATO che il primo analogo incidente è accaduto a Courmayeur
nel luglio 1965, pochi giorni prima dell'apertura al traffico della
galleria del Monte Bianco, quando un elicottero della Polizia
Stradale si schiantò al suolo, con la morte dell'equipaggio, per
avere urtato un filo a sbalzo; successivamente un altro elicottero
della ELI ALPI precipitò - anche qui con la perdita di vite umane -
in analoghe circostanze nei pressi del Colle dello Chécrouit, a
Courmayeur;
RICORDATO come a suo tempo si era sollecitata una legge
regionale atta a disciplinare l'impiego di fili a sbalzo;
teleferiche ed analoghi impianti saltuariamente installati sul
territorio valdostano ed in particolare l'obbligatorietà di
renderli visibili attraverso adeguata segnaletica;
SOTTOLINEATO che a suo tempo il sottoscritto, unitamente ad
altri Colleghi Consiglieri, aveva presentato al Consiglio un
disegno di legge sulla disciplina nell'uso dell'elicottero in
montagna, documento rinviato all'esame della competente Commissione
consiliare ed inspiegabilmente "congelato";
VISTO l'approssimarsi della stagione dello sci-alpinismo e
quella estiva, periodi in cui molti valligiani e turisti ricorrono
all'elicottero per turismo o per altre ragioni;
IL CONSIGLIO REGIONALE
DELLA VALLE D'AOSTA
DELIBERA
di affidare l'incarico alla III Commissione consiliare
permanente di elaborare una proposta di legge regionale sulla
materia impegnando il Consiglio ad esaminarla ed approvarla entro
un mese dalla data di discussione in Consiglio della presente
mozione.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK