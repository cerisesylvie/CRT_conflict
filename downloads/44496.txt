Consiglio Regionale della Valle d'Aosta - Oggetto del Consiglio n. 1480 del 11 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Piano socio-sanitario regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1480 del 11 maggio 2022 - Resoconto
OGGETTO N. 1480/XVI - Interrogazione: "Istituzione
dell'Osservatorio regionale epidemiologico e per le politiche
sociali nell'ambito dell'Assessorato regionale alla sanità, salute
e politiche sociali."
Bertin (Presidente) -
Punto n. 14 dell'ordine del giorno.
Risponde l'assessore Barmasse a cui passo la parola.
Barmasse (UV) -
Le domande poste dal consigliere Baccega
sono tre: se è stato istituito l'osservatorio regionale
epidemiologico presso l'assessorato, in che data è stato istituito,
con quale atto e quali figure compongono lo
staff
dell'osservatorio. Io darò una risposta unica. Sicuramente il
consigliere Baccega sa che l'osservatorio epidemiologico è stato
istituito con legge regionale n. 5 del 2000 e che la più recente
legge regionale n. 8 del 2020 ha introdotto delle modifiche alla
norma precedente, articolo 98, riprendendone i contenuti e per
coordinare l'istituzione approvata con la medesima legge
dell'osservatorio epidemiologico aziendale, articolo 100.
Ritengo che istituire sia cosa diversa dal garantirne il
funzionamento, con infrastrutture tecniche e risorse, e dal
definire un mandato a operare istituzionalmente, articolato in
obiettivi conoscitivi di supporto alla programmazione e alle
decisioni in ambito sanitario.
L'avvenuto smantellamento dell'osservatorio epidemiologico è
stato purtroppo da me, ma non solo da me, ereditato. Mi spiace che
forse non è stata data una lettura un po' più attenta del piano
regionale per la salute e il benessere sociale 2022-2025, approvato
con DGR n. 394 dell'11 aprile scorso, e che non si sia prestata
forse la dovuta attenzione all'apposita sezione dedicata alla
costituzione della rete regionale di epidemiologia. Il piano
individua anche un obiettivo specifico, macroarea 5, sottoposto a
monitoraggio e garanzia del conseguimento della sua operatività.
Ora lascio al Consiglio fare il proprio lavoro e approvare il
documento che sarà portato all'attenzione dell'aula.
Presidente -
Per la replica il consigliere Baccega.
Baccega (FI) -
Quest'interrogazione completa un trittico
di richieste di approfondimenti che evidenziano chiaramente che in
giro, anche se qualcuno non se ne rende conto, c'è un grido
d'allarme, perché la situazione, in qualche modo, sta degenerando.
Questo lo dico senza attribuire responsabilità.
Io non so quando andremo a discutere quel tomo chiamato piano
salute e benessere sociale, sicuramente approvato dalla Giunta e
vorrei capire se tutta la Giunta l'ha letto con attenzione. Io l'ho
letto con attenzione, ma era necessario fare questi ulteriori
approfondimenti, Assessore, rispetto alle cose che lei ha scritto
su quel tomo, perché quel tomo vorremmo capire quando potrà essere
messo in campo e potrà dare delle risposte ai valdostani!
Io non so se nella prossima Giunta, nel prossimo Governo, sarà
ancora lei a gestire la sanità, la quale sicuramente ha bisogno di
delibere di Giunta, ma fare le delibere di Giunta significa poi
seguire i percorsi e approfondirli. Dal nostro punto di vista, la
sanità ha bisogno di una grande riorganizzazione, come ne ha
bisogno a livello nazionale, perché il confronto con il nazionale
lo abbiamo anche noi, settimanalmente e sulla base di questo
recepiamo anche delle informazioni che possono essere utili a
questa Regione; bisogna solo saper cogliere le opportunità.
Ci sono in atto in molte Regioni centri di ricerca di
healthcare administration
, che sono fonti di ricerca delle
università statali, che possono davvero aiutarci in modo
scientifico e senza condizionamenti - senza condizionamenti! -
aiutarci a trovare una strada giusta una volta per tutte, per dare
alla Valle d'Aosta una sanità che sia più performante. Quindi ben
lieto di avere, attraverso queste tre interrogazioni sulla sanità,
ulteriori dati e approfondimenti che ci permetteranno di dare il
nostro contributo, come sempre, rispetto al dibattito del piano
salute e benessere sociale.
Apprendiamo oggi, avevamo già sentito un accenno in una delle
interrogazioni del passato, che andrà in approvazione il nuovo atto
aziendale, e anche quello sarà uno degli elementi strategici
importanti per il futuro della sanità in Valle d'Aosta. L'auspicio
è che non sia l'atto aziendale legato a sostenere l'amico
dell'amico o l'amico primario, ma che guardi realmente alle
esigenze della Valle d'Aosta una volta per tutte.
Presidente -
Consigliere Barmasse per una
precisazione.
Barmasse (UV) -
Solo per una precisazione sulle ultime
precisazioni del consigliere Baccega. Magari l'atto aziendale non
sarà apprezzato da tutti, ma non faccia riferimento al fare favori
all'amico dell'amico, al primario del primario, perché non fa parte
del mio modo di lavorare. Questo lo ritengo abbastanza lesivo della
mia persona! L'atto aziendale può andarle bene o meno, questo fa
parte della discussione, però gli obiettivi non sono di fare
favori, a nessuno, ma di fare il bene della sanità valdostana!
Presidente -
Si tratta di un fatto personale, più che di
una precisazione. La parola al consigliere Baccega.
Baccega (FI)
- Per un breve chiarimento, per fatto
personale. Non era assolutamente riferito a lei, perché lei non ha
mai attivato nessun atto aziendale. Era una prospettiva, perché in
passato magari qualcosa di questo tipo è successo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK