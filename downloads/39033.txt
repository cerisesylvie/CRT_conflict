Consiglio Regionale della Valle d'Aosta - Oggetto del Consiglio n. 2387 del 6 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
BILANCIO E CONTABILITA' REGIONALE
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2387 del 6 ottobre 2016 - Resoconto
OGGETTO N. 2387/XIV - Discussione generale sulla risoluzione
in merito all'impugnativa del Consiglio dei Ministri del 23
settembre 2016 di una serie di articoli riguardanti parti
fondamentali delle leggi regionali 15 e 16 del 03/08/2016.
Rosset (Presidente) -
Punto n. 29.01 dell'ordine del
giorno. Ha chiesto la parola il Consigliere Gerandin; ne ha
facoltà.
Gerandin (GM) -
L'impugnativa del Consiglio dei Ministri
del 23 settembre sugli articoli che riguardavano le leggi regionali
n. 15 e n. 16 è già stata oggetto di una
question time
;
dalla risposta del Presidente della Giunta alla
question
time
abbiamo appreso che il Governo regionale vuole costituirsi
in giudizio di fronte alla Corte costituzionale e aprire
contestualmente un tavolo tecnico con il Governo Renzi per
addivenire ad un accordo in merito ai contenuti di tale
impugnativa. Tenuto conto che il contenuto di queste leggi è
soprattutto legato alla parte relativa alla stabilizzazione del
personale dell'azienda Usl, alla parte riferita alla
semplificazione di tutta una serie di materie specificatamente
legate alla produzione del formaggio, della macellazione e ad una
parte legata anche al trasporto delle carcasse o quant'altro, e lo
stesso dicasi per il discorso delle tariffe, noi abbiamo ritenuto
di condividere questo tipo di proposte legislative.
Con questa nostra iniziativa noi vorremmo impegnare il Governo
regionale a riferire immediatamente alla commissione regionale
competente quali sono gli effetti immediati di tale impugnativa, su
quali articoli e punti si vuole costituire in giudizio di fronte
alla Corte costituzionale e su quali intenda mediare con il Governo
Renzi. Noi vorremmo prima di tutto che fosse data una corretta
informazione ai cittadini, ma siamo anche preoccupati per il
percorso in essere circa la stabilizzazione del personale
dell'azienda Usl. I tempi sono molto brevi, perché quelli che
vengono fissati nella legge finanziaria sono precisi e l'atto che è
stato predisposto di fatto questi tempi li modifica. Pertanto noi
vorremmo proprio che fosse fatta chiarezza, tenuto conto che non
sappiamo se la volontà del Governo regionale sarà comunque quella
di procedere per una serie di articoli, anche in attesa della
sentenza della Corte costituzionale se andremo a giudizio, o se
l'intero pacchetto di quanto è stato impugnato all'interno del
Consiglio dei Ministri viene per il momento messo in
standby
. Siamo preoccupati anche perché, all'articolo 35
delle norme che riguardano il funzionamento della Corte
costituzionale, viene detto che la Corte costituzionale fissa
l'udienza di discussione del ricorso entro 90 giorni dal deposito
dello stesso, fatto salvo il caso in cui si ritenga che
l'esecuzione dell'atto impugnato possa comportare il rischio di un
irreparabile pregiudizio all'interesse pubblico dell'ordinamento
pubblico della Regione, ovvero il rischio di un pregiudizio grave e
irreparabile per i diritti dei cittadini, per cui d'ufficio può
adottare i provvedimenti di cui all'articolo 40, caso nel quale
l'udienza di discussione è fissata entro i successivi 30 giorni.
Noi vorremmo quindi capire qual è l'approccio che il Governo ha
dato e riteniamo che la commissione competente sia il luogo per
avere il più possibile queste informazioni. Soprattutto noi
pensiamo che, una volta avute queste informazioni, il problema sia
dei cittadini, per cui è bene che si sappia in tempi brevissimi
quali saranno le conseguenze di queste impugnative del Consiglio
dei Ministri. Ho concluso con l'illustrazione.
Vorrei aggiungere che questo atteggiamento del Governo ci
preoccupa tantissimo, tenuto conto che ci avviamo verso un momento
particolare in cui dovremmo addirittura andare a ridiscutere i
termini di un'intesa sullo Statuto. Noi siamo molto preoccupati,
perché se questa è la
bienvenue
a questo approccio, la cosa
ci turba non poco. Vorremmo pertanto che venissero spiegati
nell'apposita commissione i termini di questa impugnativa o,
eventualmente, i termini di questo accordo che si va a mediare con
il Governo Renzi.
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
Il collega Gerandin ha già ben
illustrato la risoluzione che abbiamo presentato, una risoluzione
che vuole fare chiarezza subito e creare le condizioni per i
prossimi passaggi, soprattutto far emergere le criticità che, se si
andrà in questa direzione, ci saranno a livello proprio di
applicazione o meno sulle semplificazioni dei concorsi annunciati.
Non mi dilungo assolutamente perché la questione è nota, ne abbiamo
discusso anche ieri in Consiglio regionale. Ascoltiamo con
attenzione quali sono gli elementi, le riflessioni e le scelte che
il Governo regionale intende prendere a seguito della nostra
proposta.
Presidente -
Non ci sono altre richieste, dichiaro chiusa
la discussione generale. Ha chiesto la parola l'Assessore Viérin
per la replica; ne ha facoltà.
Viérin L. (UVP) -
In premessa, vorrei dire che siamo
rimasti abbastanza stupiti dalle dichiarazioni apparse sugli organi
di informazione formulate da alcuni colleghi - che tra l'altro oggi
sono intervenuti - in merito a queste impugnative, dove attraverso
degli attacchi si parla di "solita improvvisazione", di "annunci",
di "scelte" soprattutto in campo sanitario per le quali si dice,
come detto dal collega Gerandin, " che non ne ha azzeccata neanche
una". Dico che siamo stupiti, perché quasi con un'espressione di
godimento - per citare una famosa cantante - si prendeva atto di
queste impugnative arrivate, quando invece le norme di cui abbiamo
ampiamente discusso qui, in quest'aula, in occasione della
variazione di bilancio, erano norme che difendevano
l'autonomia.
Non c'è stata approssimazione, soprattutto non c'è stata
improvvisazione da parte dell'Amministrazione regionale, e dirò
anche perché. Qui difenderei anche gli uffici che hanno lavorato su
indicazioni politiche per lavorare tecnicamente e tradurre in
termini tecnici le indicazioni politiche. Andando per gradi, sono
due le parti, e le avete citate. Per quanto riguarda la parte
inerente la zootecnia, vi diciamo perché non possiamo accettare
questa risoluzione che chiede di andare in V Commissione a
spiegare: perché noi siamo disponibili a spiegarlo qui, oggi, non
in un tempo successivo in V Commissione, affinché proprio i
cittadini che ci ascoltano e tutti i Consiglieri - al di là di
quelli facenti parte della commissione competente - siano informati
su quello che è stato un principio di difesa della nostra autonomia
per cercare di andare, per quanto riguarda la zootecnia, a
semplificare delle norme. Qualcuno le ha definite
borderline
: forse, ma l'autonomia si esercita ogni giorno
anche e soprattutto nei confronti dello Stato. Questo non vuol dire
che ci sono Governi amici o nemici, ma noi abbiamo delle
prerogative che cerchiamo di difendere e di mettere in campo.
Mi dispiace veramente che ci sia stato questo attacco su un
indirizzo che andava nell'ottica della semplificazione e che ci
vedrà impegnati in una costituzione in giudizio che il Presidente
ha anticipato; questo comporta che quelle norme rimangono in vigore
e penso che qualsiasi eletto dovrebbe saperlo. Noi dovremmo andare
a spiegare in V Commissione quali sono gli effetti della
costituzione in giudizio: quando si resiste, le norme che noi
abbiamo scritto rimangono in vigore fino all'eventuale espressione
della Corte costituzionale, che è l'arbitro tra l'autonomia e lo
Stato. Questi sono principi nei quali noi ci riconosciamo, perché
questa è l'autonomia, non altro.
Siamo pertanto portati a fare tre considerazioni. Il lavoro che
è stato preparato, collega Gerandin e colleghi, prevede delle
normative che guarda caso in altre Regioni a Statuto speciale sono
in vigore: ci riferiamo alla Provincia autonoma di Bolzano. Dirò di
più: certe norme non sono neanche previste in altre Regioni, ma
grazie a questo intervento - e lo ricordava il Presidente - frutto
del lavoro di un tavolo che si è riunito per più di un anno, queste
norme - mi riferisco per esempio al trasporto promiscuo, alla
vendita di formaggi in alpeggio (norme molto importanti) o alla
macellazione d'urgenza che viene assimilata alla macellazione
domestica - non sono state impugnate. Questo per dire che abbiamo
esercitato la nostra autonomia laddove si prevede che ci siano
delle possibilità di esercitarla in materia di regime dell'igiene
della sanità, dell'ordinamento degli uffici e dell'agricoltura. Non
abbiamo approssimato o improvvisato e ci dispiace veramente
sentirlo.
Per quanto riguarda invece l'impugnativa e la parte che si
riferisce alle norme di stabilizzazione citate dai colleghi, prima
di dire che non ne abbiamo azzeccata neanche una, collega Gerandin,
mi dispiace che sia così, ma anche qui abbiamo esercitato la nostra
autonomia, perché ci sono delle sentenze che le cito, così potrà
anche andare a leggerle. La Corte costituzionale attraverso delle
sentenze ha detto che "lo Stato, non concorrendo al finanziamento
della spesa sanitaria, neppure ha titolo a dettare norme di
coordinamento finanziario", oltre che è stato decretato attraverso
delle sentenze l'inapplicabilità della Regione dell'invocata norma
interposta di cui all'articolo 9, come già affermato dalla Corte
costituzionale: sono le sentenze n. 341 del 2009, n. 133 del 2010,
n. 115 e n. 187 del 2012, e ancora di recente la n. 125 del 2015,
assieme alla n. 163 del 2012 e alla n. 260 del 2013.
Noi, riprendendo la normativa dello Stato che sbloccava il
turnover
, abbiamo difeso un principio per il quale si andava
a dare la possibilità di fare dei concorsi riservati per tutta una
serie di professionalità tecniche, ed abbiamo anche aggiunto gli
amministrativi, proprio appellandoci a queste sentenze per dire
che, visto che la Regione in materia sanitaria concorre interamente
a questa spesa, secondo noi ne avevamo e ne abbiamo la possibilità,
e qui, attraverso la costituzione in giudizio, riaffermeremo il
nostro principio.
Per quanto riguarda l'informativa alle persone a questo
destinate, la settimana prossima le incontreremo e spiegheremo loro
direttamente qual è la strategia dell'Amministrazione, chiaramente
sapendo che c'è una costituzione in giudizio e che c'è anche un
tavolo. Voi contestate che non c'è stato nessun coordinamento con
il Governo, ma è costante il coordinamento con la parte
amministrativa degli uffici centrali, tant'è che quando viene
segnalato che ci sono norme presumibilmente in contrasto ci sono
anche delle controdeduzioni che vengono mandate a Roma e discusse.
Alcune norme sono state ricomprese, altre sono oggetto di
contestazione, ma questo non mette in discussione l'impianto
generale dei principi che noi abbiamo continuato a difendere. Non
credo che qui si debba sempre vedere il male in disposizioni che
cercano invece di favorire la comunità in generale. Per la parte
zootecnica ci riempiamo spesso la bocca delle difficoltà nel
settore agricolo e zootecnico, ma poi quando proponiamo queste
norme ci dite che siamo stati approssimativi... ma lasciateci
lavorare e soprattutto lasciateci difendere l'autonomia! Ripeto,
ognuno ha il proprio punto di vista, però credo che il modo di
procedere sia questo: parlare di indirizzi politici e tradurli dal
punto di vista tecnico.
Chers collègues, je crois que l'autonomie est quelque chose
qu'on défend chaque jour et quand on a un rôle administratif,
quelconque soit ce rôle, c'est de notre devoir d'essayer, à travers
l'exercice de cette autonomie, de comprendre jusqu'où on peut se
pousser pour défendre un principe qui porte des avantages à la
communauté valdôtaine.
Je crois qu'on pourrait toujours faire mieux, tout le monde peut
être meilleur et nous, premièrement, nous reconnaissons qu'on peut
être meilleurs. Toutefois, nous croyons que pour le domaine de la
zootechnique et de la santé on a essayé d'exercer pleinement nos
prérogatives ; en ce moment nous essayons de réaffirmer un principe
à travers la Constitution par rapport à l'État, ce qui ne signifie
pas qu'on aura la possibilité de renégocier les contenus, mais
qu'on défendra toujours les choix d'adresse politique techniquement
traduits par les fonctionnaires. Je crois que sur cela il est bien
de faire de la clarté, même vis-à-vis de la communauté, afin que
tout le monde soit conscient que les normes qu'on a pensées vont
continuer à exister. Celle-ci est la chose principale qu'on
continuera à défendre avec toutes nos énergies, car aujourd'hui
nous sommes encore convaincus, même s'il y aura des possibilités
techniques d'amélioration ou de modification qu'on ira discuter,
qu'on ne mettra pas en discussion l'affirmation d'un principe de
simplification pour le secteur de la zootechnique et pour la
stabilisation du personnel précaire dans le domaine de la
santé.
Presidente -
Ha chiesto la parola il Consigliere
Cognetta; ne ha facoltà.
Cognetta (M5S) -
Ho ascoltato con molta attenzione la
replica dell'Assessore, però nell'impegnativa non trovo riscontro
rispetto a ciò che ha detto. Mi spiego meglio.
Qui si chiedevano tre cose: venire in commissione e spiegare lo
stato dell'arte, informare quali erano gli indirizzi del Governo e
poi informare i cittadini. Da un certo punto di vista, ha fatto
subito solo la terza parte: ha risposto dicendo qual è la
situazione e ha informato i cittadini dicendolo in aula, ma ha
sottratto al Consiglio una discussione che si doveva fare in
commissione rispetto a ciò che accade; magari volevo solo farle
delle domande, ma magari i miei colleghi volevano fare degli
approfondimenti. Quello che è scritto qui sopra e quello che si
dovrebbe votare non è la difesa dell'autonomia, perché non c'entra
niente questo discorso, qui si vuole semplicemente cercare di
capire cosa sta succedendo, e in qualità di Consiglieri regionali
mi sembra una richiesta di buon senso. Se poi nell'esposizione si
sono toccati altri argomenti non completamente afferenti a
questo... però noi stiamo votando su questo, che io sappia.
Assessore, sono consapevole che magari noi la meniamo sempre per
dire che non fate le cose che dovete fare e che magari vogliamo
mettervi in difficoltà; è anche un po' il nostro ruolo, come il
vostro è quello di dire che qualunque cosa fate va bene, dipende
sempre dai punti di vista. Se però restiamo su questa discussione,
non ho capito bene cos'è che non va in questo impegno: non può
venire in commissione a riferirci, non ha niente da riferire? Non
si può fare una discussione su questo? Forse ho letto male io, ma
non capisco.
Presidente -
Ha chiesto la parola il Consigliere
Chatrian; ne ha facoltà.
Chatrian (ALPE) -
Il nostro obiettivo, quando noi del
gruppo ALPE con i colleghi Gerandin e Cognetta abbiamo confezionato
questa risoluzione, era di conoscere, sapere, entrare nel dettaglio
e capire cosa intende fare il Governo regionale; è un profilo
normalissimo per avere quella contezza che noi tutti Consiglieri
dobbiamo avere, per chi vuole, perché chi non vuole può anche non
interessarsene. Quando abbiamo discusso queste leggi nel luglio del
2016 noi, come gruppo, le abbiamo giudicate positive; ci eravamo
anche un po' chiesti e abbiamo cercato di avere quelle minime
informazioni giuridiche e politiche: ma come mai ad oggi su certe
cose che sembravano di buon senso non abbiamo mai potuto
legiferare? Sinceramente ci dispiace che oggi non ci sia quel
minimo di buon senso per poter affrontare serenamente tre quesiti
semplicissimi, che vogliono solo creare le condizioni, per chi è
interessato a questo Consiglio, di poter conoscere lo stato
dell'arte e soprattutto il prosieguo.
Nessuno ha voluto alzare i toni nelle passate settimane. A noi
interessa solo che la gente non sia presa in giro conoscendo anche
il settore, leggermente, forse non benissimo, ma uno si fa il suo
bagaglio e se non ha il suo bagaglio magari sente delle persone che
hanno più competenze, e se magari quelle persone non hanno
sufficienti competenze va persino oltre, il che vuol dire andare
fuori dai nostri confini della Valle d'Aosta, perché siamo abituati
a confrontarci con altre comunità, anche con chi dell'autonomia ha
mosso un po' la classifica. Guardiamo tutti - io penso al di là del
ruolo di maggioranza e opposizione - le cose fatte bene, e ogni
tanto basta copiarle o adattarle, fare l'abito su misura, penso che
lì ci sia veramente il dibattito per difendere l'autonomia. Nei
momenti in cui però non c'è lo spazio per difendere e si mente
sapendo di mentire la cosa non fa bene, non aiuta, non fa crescere
una comunità, e dal nostro punto di vista lì si ferma tutto.
Si ricorda, Presidente Rollandin, due settimane fa abbiamo
discusso tutti e due da ex Sindaci in quest'aula e abbiamo detto
che sono competenze comunali; fra 24 ore scadrà il bando da 20
milioni di euro sul servizio anziani, e ora noi siamo qui a
discutere sulla difesa dell'autonomia, ma lì c'è un bando scritto e
avallato dalla politica in cui c'è scritto nero su bianco che le
nostre cooperative non possono partecipare.
Termino con un auspicio: non so se i colleghi hanno avuto modo
di leggere nella forma e nella sostanza questa risoluzione, ma
spero veramente che ci sia la possibilità di approvarla e di
affrontare nei prossimi giorni questa tematica in commissione. Se
poi non c'è la volontà perché si iniziano le elezioni
giuridiche/politiche in quest'aula, allora probabilmente non è
neanche nostro compito. Il nostro compito è un altro, e forse prima
ho sbagliato a dire che la politica scrive un bando, so
perfettamente che la politica non lo scrive, ma la politica dà
comunque le indicazioni per scriverlo.
Presidente -
Ha chiesto la parola il Consigliere
Gerandin; ne ha facoltà.
Gerandin (GM) -
Ho ascoltato attentamente la replica
dell'Assessore Viérin. Alcune considerazioni, poi entrerò più nel
merito.
La prima considerazione è che quando il Consiglio dei Ministri,
o comunque un organo superiore dello Stato, impugna qualche
articolo di legge regionale, a mio parere non c'è motivo di
soddisfazione, ma in nessun caso.
Altra considerazione: quando e se si vorrà veramente difendere
l'autonomia in quest'aula, il mio voto ci sarà sempre, su questo
non c'è ombra di dubbio.
Per quello che riguarda il fatto - e le spiego anche il motivo
per cui noi abbiamo steso questa risoluzione e abbiamo chiesto di
discuterne in commissione - se si vuole limitare la discussione ad
una decina di minuti io ci sto, ci mancherebbe, facciamola in
quest'aula, non ho alcun problema a farlo. Noi credevamo - e forse
ci siamo sbagliati - che una discussione di così alto contenuto,
perché andare a capire fino a dove possiamo esercitare la nostra
autonomia, fino a dove c'è invasione da parte del Governo centrale,
Governo Renzi che io continuo a chiamare "Governo amico" perché
basta guardare la maggioranza e l'accordo con il Comune di Aosta
nasce da un accordo politico, andasse approfondita con un attimo di
calma, magari prendendosi più dei dieci minuti che ci vengono
concessi quando c'è una risoluzione. Non si voleva assolutamente
polemizzare, ma si voleva portare la discussione, a nostro parere
così delicata, in un ambiente più consono.
Per la parte che riguarda la zootecnia, io ho votato, ho pure
detto che era oggetto di un lavoro fatto dai miei ex compagni
dell'UVP, che a mio parere hanno portato un qualcosa di personale
su questo, e ho votato perché mi pareva legittimo e corretto
votarlo. Qualcun altro ha detto che era una norma a rischio, che
poi si è rivelata tale, per cui non c'è alcuna manifestazione di
gioia o di giubilo su questo.
Arrivo alla parte secondo me più delicata, perché lei Assessore
mi dice che le norme rimangono in vigore e le applicheremo. L'ho
letto prima e mi pare che il termine entro cui la Corte
costituzionale si esprimerà sia circa di 90 giorni, ma le
preoccupazioni sono tutte a cosa succederà eventualmente dopo la
sentenza della Corte costituzionale. Quando ho detto che non se
n'era azzeccata una, il discorso era riferito esclusivamente alle
date, non certo alla competenza, e anche questo personalmente l'ho
condiviso. Nel momento in cui si parlerà di stabilizzazione e di
provare ad esercitare un qualcosa in più rispetto ad una norma
dello Stato - e mi riferisco agli amministrativi - noi ci saremo,
almeno io personalmente ci sarò. Le leggo il passaggio fatto da
lei, Assessore Viérin, che mi ha convinto perché dice "quando si
parla di stabilizzazione del precariato storico, soprattutto quando
si parla di possibilità verso procedure concorsuali da riservare a
chi per anni ha già espletato mansioni, ruoli e funzioni
all'interno dell'azienda"; significa dare comunque certezza a chi
lavora all'interno dell'azienda, quindi è certamente condivisibile.
Ci ha anche detto e rassicurato che noi ci siamo limitati
tecnicamente a prendere dalla norma finanziaria della legge di
stabilità 2016 dello Stato, che da un punto di vista tecnico
legislativo questo articolo è stato costruito riprendendo le
disposizioni a livello nazionale integrali... "integrali", io leggo
il verbale... allora corregga i verbali, Assessore; i verbali sono
scritti e rimangono, se sono verbali sbagliati si correggono! Detto
questo, io dico che se non si condividono alcune parti delle leggi
finanziarie si impugnano.
Sempre per tornare alla discussione che lei ha voluto fare qua,
e che io avrei fatto volentieri in commissione, mi piacerebbe
capire qual è il senso per cui una norma finanziaria prevede che
l'Azienda regionale sanitaria Usl - che si applica in tutta Italia,
perché questa è la norma finanziaria dello Stato - può indire entro
il 31 dicembre 2016 e noi sulla legge abbiamo messo il 30 aprile
2017, e che sulla finanziaria si dice che il tempo per concludere i
bandi è il 31 dicembre 2017 e noi abbiamo messo 30 aprile 2018. Io
dico che se si copiano integralmente le disposizioni dello Stato le
rispettiamo, perché se vogliamo modificare le date dobbiamo
impugnare le leggi, questo non è un discorso di autonomia più o
meno. Vorrei capire come mai ci si va a scontrare con lo Stato di
fronte alla Corte costituzionale su date e non su contenuti. Noi
abbiamo scritto anche che le forme di lavoro flessibile sono
prorogate non oltre il termine del 30 aprile 2018, ma la legge
dello Stato dice entro il 31 ottobre 2016. Se noi dovessimo mai
perdere il ricorso alla Corte costituzionale, che succede per
queste proroghe che abbiamo fatto prima e a scadenze diverse?
Lei capirà, Assessore, che le nostre preoccupazioni erano
legittime in questo senso, non volevano essere polemiche. Io non le
avrei nemmeno dette queste cose, è lei che mi ha sollecitato a fare
il dibattito in quest'aula, ben venga, nessun problema, non ci
tiriamo mai indietro quando c'è da confrontarsi, anche in aula. Mi
pareva però più un discorso da approfondire all'interno di una
commissione per capire cosa non aveva funzionato, qual era il
problema per cui si è arrivati con questi tempi scrivendo altre
date. Assessore, continuo ad essere preoccupato e non mi ha affatto
rassicurato, perché dicendomi che voi applicherete rimane
l'incognita di cosa succederà se dovessimo mai perdere il ricorso.
Io mi auguro, e lo dico in questa sede, che questo ricorso sia
vinto, ci mancherebbe! Anche perché ho votato convintamente, e mi
auguro che la stabilizzazione sia un percorso non ipotetico, non
legato ad un contenzioso con lo Stato, non ad una sentenza della
Corte costituzionale, ma sia l'applicazione di una volontà politica
della Valle d'Aosta. Questa è la nostra preoccupazione, la mia e di
chi ha scritto questo; penso sia legittima, e senza
polemizzare.
Non vado sul discorso degli amministrativi, perché qua
effettivamente si è voluto probabilmente dare un segnale diverso ed
esercitare quell'autonomia di cui lei ha parlato, Assessore, e noi
ci saremo sempre e in tutti i casi quando la si vorrà esercitare
veramente. Però, se facciamo parte di uno Stato, non facciamo le
battaglie sulle date, ma sui contenuti, perché è sui contenuti che
si può fare una vera battaglia per quello che riguarda il futuro
della Valle d'Aosta e dell'autonomia valdostana.
Presidente -
Vista l'ora e considerato l'accordo preso in
Conferenza dei Capigruppo, i lavori vengono sospesi e riprenderanno
alle ore 15:30.
---
La seduta termina alle ore 13:02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK