Consiglio Regionale della Valle d'Aosta - Oggetto del Consiglio n. 2730 del 9 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2730 del 9 maggio 2017 - Resoconto
OGGETTO N. 2730/XIV - Interpellanza: "Valutazioni in ordine
al conferimento dell'incarico di Capo Ufficio di Rappresentanza a
Bruxelles ad un nuovo dirigente".
Fosson (Presidente) -
Punto n. 17 all'ordine del giorno.
Ha chiesto la parola il consigliere Follien, ne ha facoltà.
Follien (UV) -
Questa interpellanza, costruita, condivisa
e firmata anche da altri colleghi del gruppo dell'Union Valdôtaine
e non solo, ha come obiettivo di avere delle risposte precise da
parte sua, presidente Marquis, su una questione che ha generato in
noi della sorpresa, quasi dello stupore. Abbiamo appreso, infatti,
leggendo le delibere n. 474 e n. 475 del 14 aprile che lei e la sua
Giunta avete scelto di revocare l'incarico di capoufficio di
rappresentanza a Bruxelles al dottor Remo Chuc, e contestualmente
di nominare in su sostituzione la dottoressa Anna Maria Careri.
In primis
ci tengo a sottolineare, come è ben evidenziato
nell'atto ispettivo, che non si contesta assolutamente la
legittimità delle delibere richiamate, riconducibili infatti alla
discrezionalità in capo lei e alla sua Giunta. Il ruolo di capo
dell'ufficio a Bruxelles rientra tra questi, come previsto dagli
articoli 10 e 11 della legge regionale n. 22 del 2010.
Secondariamente nessuno vuole mettere in discussione la
professionalità e la capacità di chi dovrà ricoprire l'incarico,
almeno non in questa sede e in questo momento; per questo ci sarà
tempo. Presidente Marquis, noi vogliamo capire: ce lo permetta.
Siamo curiosi di capire, al di là della discrezionalità, quali sono
state le sue valutazioni, i suoi ragionamenti, il perché e quali
motivi ha scelto con la sua Giunta di rinunciare all'apporto e alla
professionalità del dottor Chuc.
Il dottor Chuc ha evidenti e specifiche competenze in relazione
all'assistenza tecnica per la Regione Valle d'Aosta, agli organismi
di gestione dei programmi europei, ha un
curriculum
di
altissimo livello - questo è un dato oggettivo - ha grande
esperienza. Basti pensare che segue questi dossier dal 1999 e, come
incarico fiduciario, dal 2010, e riteniamo abbia costruito in
questi anni delle relazioni internazionali solide, incassando
numerosi attestati di fiducia. Molto spesso ho sentito, durante
riunioni del Consiglio o audizioni in Commissione, oppure durante
approfondimenti con i colleghi anche dell'allora minoranza adesso
maggioranza, ripetutamente lodare e portare a esempio l'azione
concreta ed efficace del dottor Chuc a riguardo dei dossier
specifici e la sua capacità soprattutto di fare rete e di ascoltare
i territori. Potrei citare alcuni passaggi del consigliere Bertin,
del consigliere Gerandin e di altri, ma non è questo il momento e
neanche il tema.
Ci chiediamo se si è tenuto conto di tutto ciò, prima di fare
certe scelte. Si è certi di aver fatto una scelta di buon senso,
nell'interesse dell'Amministrazione regionale, dei nostri enti
locali, dei cittadini? Nel decidere di privarsi di tale risorsa,
presidente Marquis, lei dovrebbe sapere e di certo sa che, a
dispetto della denominazione, questo incarico è tutt'altro che di
rappresentanza, o quantomeno non solo: è strategico, è
fondamentale. Riguarda attività specifiche che vanno dalla
programmazione iniziale alla valutazione finale dei programmi di
cooperazione territoriale europea, quindi avere una persona con
delle competenze tecniche, specifiche e definite, con un'esperienza
sul campo, capace di garantire anche una continuità amministrativa
in quel settore, poteva essere un
atout
, un patrimonio
comune, un
know how
da difendere e soprattutto da non
disperdere in una logica di spartizione delle poltrone.
Io non voglio adesso dilungarmi e aspetto da lei delle risposte
precise, se possibile, senza sentire la manfrina della
discrezionalità della scelta. Il tema è troppo importante e
trasversale. Poi mi riservo, in fase di replica, di fare alcune
considerazioni più politiche.
Presidente -
Ha chiesto la parola il Presidente della
Regione, ne ha facoltà.
Marquis (SA) -
Ho ascoltato con attenzione le
considerazioni che sono state rappresentate su questa nomina.
Innanzitutto, per correttezza intellettuale, occorre precisare che
non si tratta di revoche ma, con il decadere di un Governo e con
l'insediamento di uno nuovo, si deve procedere alle nomine della
dirigenza. Pertanto le nomine vengono azzerate e si procede al
nuovo conferimento degli incarichi.
Come è stato correttamente precisato nell'interpellanza, fatto
salvo il possesso dei requisiti generali e professionali previsti
per gli incarichi dirigenziali di pari livello, l'incarico di Capo
dell'Ufficio di Rappresentanza a Bruxelles rientra tra quelli
fiduciari e di diretta collaborazione, di cui all'articolo 11 della
legge regionale n. 22 del 2010. Le scelte sono sempre orientate
all'insegna della soddisfazione del bene comune, caro collega.
Pertanto, per il conferimento dell'incarico alla dottoressa Careri,
sono state fatte delle valutazioni personali in merito alla
capacità e alla competenza professionale, anche considerando che la
dottoressa Careri è una dirigente del comparto unico e quindi il
suo incarico risponde altresì ai principi generali di mobilità tra
enti e di sviluppo professionale del dirigente e dell'intera
Amministrazione regionale. Io concordo con lei che vale il
principio della continuità, ma vale anche il principio
dell'innovazione e della rotazione all'interno delle nomine,
pertanto occorre, in determinate situazioni e in determinati
contesti, anche fare delle valutazioni orientate in questa
direzione. Per altro verso, sono certo che il dottor Remo Chuc
saprà mettere a frutto, a beneficio anche della nostra comunità, la
professionalità, la competenza e le relazioni che ha maturato nel
corso dell'attività lavorativa svolta per l'Amministrazione
regionale.
Presidente -
Ha chiesto la parola il consigliere Follien,
ne ha facoltà.
Follien (UV) -
Presidente Marquis, io la ringrazio per
avere specificato che non si trattava di una revoca, ma di una
sostituzione, però la sostanza non cambia. Devo dire che non sono
per niente soddisfatto della sua risposta, come sempre molto
democristiana, molto dorotea. Non me ne voglia, ma lei di elementi
di risposta non ne ha dati, assolutamente. Mi ha semplicemente
elencato un minimo di percorso e alcuni riferimenti normativi. Ha
ricordato, come immaginavo, la sua discrezionalità nel fare le
nomine: questo lo sapevamo già.
In realtà noi volevamo capire - forse adesso abbiamo conferma
delle nostre preoccupazioni - il perché di una scelta
incomprensibile, quasi assurda. Lei in una logica delle poltrone,
perché è lei che ha proposto alla Giunta questa scelta, si priva di
un collaboratore di altissimo livello, universalmente e in modo
trasversale riconosciuto per capacità, sostituendolo con una
persona che - ce lo permetta: staremo a vedere - di competenze
specifiche non ne ha, esperienza nel campo non ne ha. Lei, a nostro
avviso, con questa scelta mette in serio pericolo il percorso dei
fondi strutturali europei, rischiando di dilapidare un crescendo di
importanti relazioni internazionali - glielo ripeto ancora una
volta - che ha prodotto dei risultati oggettivi. Mi chiedo perché,
come si giustifica? Forse un paio di ipotesi potremmo azzardarle.
La prima forse potrebbe essere la necessità di risolvere alcune
questioni spinose e delicate all'Hôtel de Ville del Comune di Aosta
e in particolare al segretario di Stella Alpina, Carlo Marzi?
Potrebbe essere? Oppure, seconda ipotesi, forse questo è il nuovo
tanto decantato, citato ed esibito metodo di fare, presidente
Marquis, che quando si tratta di nomine e di incarichi fiduciari
non mi sembra né trasparente, né meritocratico e forse nemmeno
condiviso.
Concludo, forse mi sono già dilungato troppo, dicendo che la
questione ci lascia grande amarezza. Credo che probabilmente
torneremo sul tema, facendo qualche azione politica con i colleghi
di minoranza. Termino dicendole che lei ha fatto l'ennesima
forzatura. Da quel che so, la scelta non era nemmeno condivisa da
tutti, ma lei ha deciso, facendo di testa sua, forzando la mano,
andando avanti e cercando di avere un atteggiamento da uomo solo al
comando. Ma io credo che più che un uomo solo al comando, lei
rischi di diventare un Presidente solo in alcune scelte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK