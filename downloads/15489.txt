Consiglio Regionale della Valle d'Aosta - Oggetto del Consiglio n. 213 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 213 del 16 dicembre 1988 - Resoconto
OGGETTO N. 213/IX - PROBLEMI POSTI DALL'APERTURA E
COLTIVAZIONE DI UNA CAVA IN ZONA SOVRASTANTE L'ABITATO DI FLEURAN
IN COMUNE DI ISSOGNE. (Interpellanza).
PRESIDENTE: Do lettura dell'interpellanza presentata dal
Consigliere Riccarand:
INTERPELLANZA
RICORDATO che, in data 10 marzo 1988, con un esposto inviato al
Presidente della Giunta regionale e sottoscritto da 102 persone,
gli abitanti della frazione Fleuran di Issogne avevano denunciato i
gravi disagi ed i pericoli determinati dall'apertura e coltivazione
di una cava in una zona franosa al di sopra dell'abitato;
RICORDATO altresì che il 29 giugno scorso si è verificato nella
citata frazione un grave incidente che solo per poco non ha
provocato delle vittime: un frammento di roccia della cava è
infatti precipitato, a causa di uno scriteriato uso dell'esplosivo,
nel bel mezzo dell'abitato danneggiando un'automobile in sosta;
APPRESO che, a seguito del citato episodio del 29 giugno, gli
ispettori del Corpo delle miniere hanno inoltrato un rapporto al
Pretore di Donnas ed hanno diffidato i responsabili dell'Impresa
Freydoz S.p.a.;
AL FINE di conoscere le iniziative e gli intendimenti della
Giunta regionale in merito alle cave di Fleuran ed agli altri
problemi posti dagli impianti di frantumazione bitumazione e
calcestruzzi dell'impresa Freydoz;
il sottoscritto Consigliere regionale
INTERPELLA
la Giunta regionale per conoscere:
1) quali iniziative sono state assunte in merito ai problemi
posti dall'apertura delle cave di Fleuran e per lo smaltimento dei
residui di lavorazione degli inerti;
2) in che modo si intende operare per dare una risposta positiva
agli abitanti che chiedono la chiusura della cava ed un ripristino
ambientale della zona franosa.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Esiste a monte dell'abitato di Fleuran
in Comune di Issogne una pietraia che si è formata nel corso dei
secoli per lo sgretolamento progressivo della montagna che sovrasta
il villaggio. In fondo a questa pietraia e prima dell'abitato c'era
un bosco che serviva in pratica come protezione del villaggio e che
era una sorta di barriera nei confronti delle pietre e dei blocchi
che periodicamente precipitavano dall'alto. All'inizio di
quest'anno gli abitanti della frazione di Fleuran hanno visto con
sorpresa che i mezzi dell'impresa Freydoz S.p.a. sono intervenuti
su questa pietraia per andare a reperire dei blocchi di pietra da
usare per i famosi lavori di arginatura. Subito gli abitanti della
frazione si sono preoccupati e hanno inviato in data 10 marzo un
esposto al Consiglio regionale, alle autorità regionali, alle
autorità comunali, denunciando la situazione e facendo presente il
grave rischio a cui si sottoponeva l'intero villaggio con
l'apertura di una cava in quella zona così instabile e distruggendo
una fascia naturale di protezione che nel corso del tempo si era
realizzata.
Questo esposto era firmato da 102 abitanti della frazione, in
pratica da tutti quelli che vivono nella frazione e in quelle
vicine. Dopo questo esposto ci sono stati dibattiti in Consiglio
regionale, in Consiglio comunale, ma non c'è stata in pratica
nessuna iniziativa concreta da parte delle competenti autorità per
bloccare l'attività di cava, ed è anzi arrivata una risposta agli
abitanti della frazione di Fleuran da parte dell'Ing. Freydoz, in
cui sostanzialmente si ridimensionava l'esposto dicendo che si
trattava di un esposto sottoscritto da alcune famiglie del Comune
(quando invece si trattava praticamente di un intero villaggio) e
soprattutto si contestava tutto quello che era affermato
nell'esposto, dicendo che non c'era nessun pericolo, che non c'era
nessun rischio, che non c'era uso di esplosivi pericolosi. In
particolare si diceva che l'impresa faceva un uso attento di
patarli per fessurare e aprire i blocchi di pietra e che questo non
rappresentava un pericolo per il villaggio.
La risposta è poi venuta dai fatti, nel senso che il 29 giugno
1988, in conseguenza di una esplosione fatta ad opera dell'impresa
che lavorava su quella cava, un blocco di pietra è precipitato in
mezzo al villaggio danneggiando un'automobile in sosta e mettendo
in serio pericolo l'incolumità degli abitanti della zona.
Dopo quell'incidente c'è stato un sopralluogo del Corpo delle
miniere alla cava, che si è concluso con un verbale, per cui
l'Ingegnere capo del Distretto minerario di Torino, visto il
verbale di accertamento infrazioni redatto dagli Ingegneri Luigi
Pignatta e Riccardo Coppo in seguito a un sopralluogo condotto
sulla cava di cui in oggetto, ha accertato due infrazioni. La prima
all'art. 124, che prevede adeguate misure per impedire il lancio di
materiale a distanza; infatti i due Ingegneri hanno accertato che:
"nel giorno 29 giugno 1988 alle ore 14,30, nel tentativo di
rimuovere un blocco pericolante mediante una carbonera, un
frammento di questi del peso di kg. 2,5 veniva proiettato sul
cofano di un'autovettura posteggiata davanti ad un'abitazione
distante circa 150 m.". E poi veniva osservata l'infrazione
all'art. 341, perché lo sparo delle mine era stato effettuato fuori
dall'orario prestabilito dalla legge. Quindi si provvedeva a
diffidare l'impresa Freydoz e si denunciava la stessa impresa alla
Pretura di Donnas.
Dopo questo intervento del Corpo delle miniere c'è stata una
sospensione dell'attività di cava. Recentemente però mi risulta che
l'attività sia ripresa e quindi gli abitanti della frazione
vogliono sapere quali interventi si intendono assumere da parte
delle autorità comunali, da parte delle autorità regionali, per
porre fine a un intervento che è estremamente pericoloso; non solo
per porre fine all'attività di cava, ma anche per ripristinare una
situazione di protezione del villaggio che esisteva prima
dell'apertura della cava, la quale ha distrutto tutta la fascia
vegetativa in basso e ha praticamente trasformato in uno scivolo
pericoloso quello che era invece una pietraia che prima permetteva
l'arresto dei blocchi, e per creare di nuovo una sorta di
protezione del villaggio.
Quindi io volevo sapere, anche perché ci sono state delle
lettere del Sindaco di Issogne che hanno chiesto degli incontri,
che hanno chiesto provvedimenti alle autorità regionali (e sono
datate 5 luglio e 12 luglio), quali provvedimenti le autorità
regionali hanno assunto in materia.
PRESIDENTE: a chiesto di parlare l'Assessore all'Agricoltura,
Foreste ed Ambiente Naturale, Perrin, ne ha facoltà.
PERRIN (U.V.):
Il faut avant tout préciser les compétences
des différents organismes régionaux ou extra-régionaux. Pour ce qui
est des compétences régionales, tant la Surintendance que
l'Assessorat à l'agriculture ont accordé leur autorisation, suite
cependant aux autorisations accordées par le "Corpo delle miniere"
pour l'utilisation de cette carrière de pierres. En effet, pour
tout ce qui concerne la sécurité, l'utilisation des carrières etc.,
la compétence est du Corps des minières, pour l'instant tout au
moins.
Je crois qu'il faudrait regarder cette exploitation avec un peu
plus de bon sens, parce que les dangers étaient précédents: depuis
toujours des blocs se sont détachés et sont descendus du sommet du
cône de déjection et ils ont causé déjà par le passé des dommages
aux habitations.
Pour ce qui concerne l'exploitation, l'entreprise concernée a
présenté au "Corpo delle miniere" un projet d'exploitation, qui
prévoit justement la mise en état de tous les moyens de sécurité au
moment du travail, et surtout un projet de remise en état du
territoire. L'entreprise est donc parfaitement en règle. L'accident
qui est survenu au mois de juillet a arrêté momentanément les
travaux et, suite aux observations qui ont été faites par le Corps
des minières, suite à une descente sur les lieux qui a été faite
par les responsables du Service de la défense du sol de
l'Assessorat à l'Agriculture, qui a donné des indications, le Corps
des minières, en date du 4 novembre dernier, a autorisé la reprise
des travaux en donnant les indications suivantes: "Autorizza
l'esercizio dei lavori con riferimento al programma, alle seguenti
condizioni: a valle del piazzale di accesso dovrà essere completata
la costruzione di due corpi di barriera paramassi; dovrà essere
immediatamente presentato per l'approvazione il nuovo ordine di
servizio sull'uso degli esplosivi, ecc.".
Il s'agit donc maintenant d'une reprise des travaux avec une
sécurité accrue, puisque les barrières contre l'éventuelle chute de
blocs vont être rehaussées de façon à améliorer encore la sécurité.
Il y aura par la suite, évidemment, la remise en état de toute la
zone. Entre autres, une des conditions dictées par le Corps des
minières veut que les blocs instables au sommet du cône soient
déplacés, et donc l'accès que l'Assessorat à l'agriculture -
Service de la défense de l'environnement - a autorisé c'est
justement pour pouvoir atteindre le sommet du cône de déjection et
déblayer toute cette zone de rochers, là où justement les blocs se
détachent.
Pour ce qui est de la pétition, le soussigné a déjà eu, le 31
mars dernier, une rencontre en présence des représentants des
pétitionnaires, du Syndic et d'autres membres du Conseil communal
d'Issogne et des propriétaires de l'entreprise, au cours de
laquelle ils ont discuté et l'entreprise a déclaré sa disponibilité
à améliorer la situation; non seulement, elle a également modifié,
par exemple, les accès de façon à éviter certaines de ces
nuissances dont les pétitionnaires se plaignent.
Donc les organes de l'Administration régionale prêtent une
attention à cette carrière, mais uniquement pour ce qui concerne
les compétences régionales: le restant est réservé au Corps des
minières.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Anche in questo caso non siamo
assolutamente soddisfatti della risposta. E' vero che
l'Amministrazione regionale non ha in questo momento una competenza
diretta e primaria in questa materia, ma questa è una
responsabilità vostra, nel senso che in questa materia la
competenza è trasferita dallo Stato alla Regione fin dal 1982 col
D.P.R. n. 182. E noi siamo arrivati a dicembre 1988 con una
situazione per cui, in questi ultimi tre anni, c'è stata
un'apertura indiscriminata in tutte le parti di cave con grossi
conflitti con i Comuni, senza avere una legge che disciplina questa
materia. Siamo forse l'ultima Regione in Italia che deve ancora
disciplinare il tema dell'apertura delle cave.
In questi giorni il Gruppo consiliare del Partito comunista e
Nuova Sinistra hanno presentato una propria proposta di legge di
disciplina dell'attività di cava, proprio per colmare un vuoto
legislativo che voi avete lasciato. E quindi è una responsabilità
vostra; non potete dire che non è competenza vostra. In secondo
luogo, anche se non c'è una competenza diretta e primaria perché
non l'avete voluta esercitare, da parte della Regione esiste
comunque una possibilità di intervenire se ci sono dei motivi seri.
Invece in questo caso avete comunque ulteriormente rilasciato dei
pareri favorevoli che hanno consentito al Corpo delle miniere, in
data 4 novembre (l'ha detto adesso l'Assessore), di rinnovare
l'autorizzazione per la coltivazione di quella cava dopo quello che
era successo, nonostante le proteste di tutti gli abitanti,
nonostante i rischi denunciati, nonostante si sia toccata con mano
la situazione di rischio che si è verificata. Nonostante questo si
continua a intervenire. Si dice: "Ma...
(... Interruzione ...)
... Non è una motivazione valida, nel senso che, anche se il
Corpo delle miniere autorizza, voi potete benissimo dire di no.
(... Interruzione ... )
Il progetto dava anche all'inizio, quando sono partiti nell'88,
tutte le garanzie di sicurezza; poi non è stato così, l'abbiamo
visto nel corso dell'estate. E adesso, è vero, si dice: "Alla fine
ripristineremo, faremo le barriere, ecc.". Ma intanto: quand'è che
sarà questa fine? E nel frattempo da qui alla fine, che cosa
succederà? Se si verifica un periodo di grandi piogge, lì viene giù
un'intera pietraia, perché non c'è più niente che tiene, basta
andare a vedere. Io sono andato a vedere sul posto ed è una cosa
spaventosa, Quindi non riesco a capire come si possa mantenere in
piedi una situazione di questo pericolo.
Da parte nostra rinnoviamo la richiesta che si arrivi presto a
una legislazione in materia in modo che la Regione si assuma la sua
responsabilità di far delle scelte. Vogliamo vedere a quel punto,
quando ci sarà la legge, quali saranno le decisioni che verranno
prese su questa cava.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK