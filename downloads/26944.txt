Consiglio Regionale della Valle d'Aosta - Oggetto del Consiglio n. 7 del 14 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 7 del 14 gennaio 1972 - Resoconto
OGGETTO N. 7/72 - Collegamento stradale della frazione
Fournier con il Capoluogo del Comune di Pont Bozet.
(Interpellanza)
Maquignaz (D.P.)
- Il progetto del primo tronco è stato
presentato ai nostri uffici il 27 luglio 1971. L'importo previsto
per questo primo lotto è di 39.500.000. Ha una strada di una
larghezza di 5 metri ed una lunghezza di 502 metri.
In seguito al sopralluogo eseguito da un nostro tecnico, si è
reso necessario apportare alcune modifiche al progetto e una
riduzione della larghezza da 5 a 4 metri.
Il progettista ha già preso contatto con i nostri tecnici e sta
esaminando queste modifiche, quindi aspettiamo il progetto
rielaborato.
È da notare che il progetto di cui si parla è stato presentato
come primo tronco della strada di allacciamento alla frazione
Piolly-Vareisaz-Percellette-Folliettaz-Delivret e Fournier che,
tolte Piolly e Vareisaz sono situate molto in alto e per
raggiungerle sarebbe necessario attraversare terreni molto scoscesi
e di non sicura consistenza, andando così incontro a costi elevati
e a pericoli anche per la stabilità del suolo.
Quindi dall'Assessorato era stato consigliato di proseguire
oltre le frazioni Vareisaz con una mulattiera percorribile solo per
i mezzi fuori strada, cioè la strada come abbiamo fatto per il
Crest.
Se teniamo presente che il costo chilometrico di questo primo
tronco: 39.500.000 per 500 metri, corrisponde a 80 milioni al Km.
Esaminato il percorso complessivo della strada che è di circa 5 Km,
richiederebbe una spesa di 400 milioni circa. Evidentemente è un
costo enorme, è un costo elevato se raffrontato anche alla sua
utilità, a quello che può servire.
Quindi, mentre per il primo tratto siamo d'accordo su una strada
carrozzabile vera e propria perché serve le frazioni più vicine, la
continuazione invece noi pensiamo di passare ad una strada meno
costosa - tipo quella delle strade interpoderali - con un costo che
non superi i 10-15 milioni al Km.
Permette di raggiungere le località e non richiede una spesa
così elevata.
Nell'interpellanza si chiede anche come pensiamo di far fronte
al finanziamento. La situazione è questa: noi abbiamo oggi delle
domande e progetti presentati in Assessorato per 350 milioni.
Pensiamo di far fronte con la nuova legge approvata adesso, cioè
il rifinanziamento della 614 - legge approvata il 20 ottobre 1971 -
però sappiamo che la spesa prevista complessiva è di 21 miliardi
virgola 7, quindi non possiamo sperare di avere delle somme molto
molto elevate. Comunque per il momento non abbiamo altra fonte di
finanziamento se non quelle che possono venirci da questa nuova
legge.
Per conseguenza, l'inizio dei lavori in questo momento non è
possibile, includeremo questa nuova strada nel nostro programma e
con il limite delle disponibilità cercheremo di farvi fronte.
Mi rendo conto delle necessità, almeno per il primo tratto, di
fare subito questo collegamento, quindi terremo conto,
naturalmente, della situazione di Pont Bozet perché evidentemente è
un Comune che va aiutato in quanto che si trova in una situazione
non molto facile.
Tonino (P.S.I.U.P.) -
È stato risposto a tutte e tre le
domande. Rimane il fatto da vedere del collegamento della frazione
Fournier che io mi riprometto di vedere con gli amministratori del
posto, perché Fournier è una grossa frazione e, anche dal lato
turistico, potrebbe anche essere sviluppata dal lato turistico quel
posto. Io sono stato a vedere e c'è della gente che abita tutto
l'anno, quindi non so, una mulattiera cosa possa servire quella
frazione, che è l'ultima frazione del tratto di strada.
Comunque interessante è iniziare quest'opera, iniziare specie
nelle prime frazioni che è più facile giungerci, per cui prego
proprio di spingere avanti la cosa affinché si inizino questi
lavori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK