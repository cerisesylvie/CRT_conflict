Consiglio Regionale della Valle d'Aosta - Oggetto del Consiglio n. 1904 del 21 marzo 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Precedente
Successivo
Resoconto integrale del dibattito dell'aula
Oggetto del Consiglio n. 1904 del 21 marzo 2001 - Resoconto
OGGETTO N. 1904/XI Limiti dell’intervento
urbanistico e del recupero immobiliare nelle aree sinistrate
dall’alluvione. (Interpellanza)
Interpellanza Premesso che:
- tra le conseguenze dell’alluvione di ottobre vi
sono un alto numero di immobili danneggiati;
- gli interventi di ripristino non possono prescindere da una
preliminare valutazione di fattibilità della messa in sicurezza dei
luoghi;
- la Giunta con deliberazione n. 4268 del 11/12/2000,
nell’ambito delle proprie competenze urbanistiche,
ha approvato le "istruzioni concernenti il comportamento che i
Comuni sono tenuti ad adottare dal punto di vista urbanistico in
relazione agli eventi alluvionali del mese di ottobre 2000";
Rilevato che:
- tali "istruzioni" assoggettano "le aree sinistrate dagli
eventi calamitosi di ottobre 2000" alle prescrizioni
dell’articolo 35 della L.R. 11/98, per il quale "è
vietato ogni intervento edilizio o infrastrutturale eccedente la
messa in sicurezza, la bonifica dei dissesti e la manutenzione
straordinaria";
- l’articolo 9 delle norme di attuazione del
P.A.I. precisa che "nelle aree Ca, aree di conoidi attivi o
potenzialmente attivi non protette da opere di difesa e
sistemazione a monte" e "nelle aree Fa, aree interessate da frane
attive – (pericolosità molto elevata) sono
esclusivamente consentiti: gli interventi di demolizione senza
ricostruzione; gli interventi di manutenzione ordinaria degli
edifici";
- la lettera F) delle istruzioni aggiunge che nelle aree
sinistrate gli interventi di manutenzione straordinaria
realizzabili sono "solo le opere che presuppongono
l’integrità strutturale e/o funzionale di base della
costruzione finalizzate alla conservazione
dell’edificio e non quelle relative alla
ricostruzione di parti strutturali nel caso di loro sopravvenuta
mancanza";
- l’articolo 3 ter della Legge 365/2000 prescrive
per la ricostruzione nelle zone danneggiate da calamità
idrogeologiche una preliminare verifica di compatibilità da parte
delle Regioni e dell’Autorità di Bacino;
Appreso che:
- nel Comune di Pollein immobili gravemente danneggiati,
distanti poche decine di metri da fabbricati andati completamente
distrutti dall’alluvione di ottobre, non essendo
stati dichiarati non ripristinabili verranno quanto prima
recuperati;
- gli abitanti di tali unità immobiliari, attualmente evacuati,
esprimono forti timori sulla sicurezza di tali aree;
i sottoscritti Consiglieri regionali
Interpellano
l’Assessore al Territorio, Ambiente e Opere
Pubbliche per sapere:
1) se non ritenga opportuno meglio precisare i limiti di
intervento urbanistico e di recupero immobiliare nelle aree
sinistrate dall’alluvione, posto che le
"istruzioni", di cui alla delibera giunta n. 4268,
l’articolo 35 L.R. 11/98, e
l’articolo 9 delle norme di attuazione del PAI non
danno un’interpretazione univoca su tali limiti;
2) quali considerazioni esprima sulla decisione operata dal
Comune di Pollein relativamente al recupero degli immobili
gravemente danneggiati;
3) se non ritenga opportuno stabilire, nelle more della
definizione da parte dei Comuni delle cartografie delle aree a
rischio, fasce di sicurezza sui fronti di frana
dell’alluvione di ottobre all’interno
delle quali gli immobili gravemente danneggiati non siano
ripristinabili.
F.to: Frassy - Lattanzi
Presidente
La parola al Consigliere Frassy.
Frassy (FI)
Con questa iniziativa il nostro gruppo ritorna
su un argomento che riteniamo di grande attualità che è
l’argomento che in parte è stato affrontato nelle
risposte che sono state date ad inizio mattinata su alcune
interrogazioni inerenti i criteri della ricostruzione.
Riteniamo che su questo argomento la chiarezza non sia mai
troppa, riteniamo anche che ci sia necessità di dare delle risposte
urgenti.
Questa mattina abbiamo appreso, e riteniamo che sia
l’unico dato positivo di quelle risposte, che
c’è l’intendimento da parte della
Giunta di arrivare alla definizione di un primo disegno di legge
regionale urgente su questa materia. Ovviamente non sapendo quali
siano i criteri posti a fondamento di questo disegno di legge non
possiamo esprimere nessuna valutazione se non la valutazione
positiva che comunque si va a normare un aspetto importante per la
ricostruzione del nostro territorio.
In questa interpellanza abbiamo elencato una serie di norme che
dovrebbero servire da norme di riferimento per la ricostruzione e
che ci appaiono non così chiare in quanto l’insieme
di queste norme ci porta a delle conclusioni che riteniamo
contraddittorie fra di loro.
Qual è l’aspetto che più ci preoccupa nella
vicenda della ricostruzione? Tale aspetto è ovviamente la sicurezza
della ricostruzione stessa. Ci sembra di poter dire che le
istruzioni che la Giunta aveva deliberato nel dicembre, concernenti
il comportamento che i comuni avrebbero dovuto adottare dal punto
di vista urbanistico in relazione alla ricostruzione su quei siti
alluvionati, non siano state accolte con lo spirito con cui la
Giunta le aveva delineate. Perché?
Io leggo quello che sta scritto in quelle istruzioni e in parte
riportato nelle premesse della nostra iniziativa, dove si fanno
delle distinzioni sulle varie aree e partendo da una premessa, che
peraltro è un dato di fatto, che i comuni sono rimasti inadempienti
in massima parte agli obblighi di delimitazione degli ambiti
inedificabili per frana o inondazione, adempimenti che avrebbero
dovuto essere effettuati entro un anno dall’entrata
in vigore della legge regionale n. 11/1998, la Giunta prendendo
atto di questa situazione di inadempimento fornisce delle
indicazioni. Nelle indicazioni che vengono fornite in quella
delibera del dicembre 2000 si dividono le zone in aree sinistrate
dagli eventi di ottobre e in aree non dissestate dagli eventi
stessi.
La nostra preoccupazione incide su queste aree sinistrate che
vengono divise in due categorie. In una prima categoria ci sono
quelle definite in delibera ad alta pericolosità. Andando a leggere
la regolamentazione che queste istruzioni danno ai comuni
apprendiamo che nelle aree sinistrate dagli eventi calamitosi va
applicata la normativa dell’articolo 35 della legge
n. 11/1998 che dice che è vietato l’intervento
edilizio o infrastrutturale eccedente la messa in sicurezza, la
bonifica dei dissesti e la manutenzione straordinaria. Penso che
proprio sul concetto di manutenzione straordinaria vada fatta
chiarezza perché qui altre norme intervengono creando la confusione
in cui stanno operando alcuni comuni.
L’articolo 9 delle norme di attuazione del piano
che riguarda i dissesti idrogeologici dice che:
"In queste
aree?"
che sono le stesse dell’articolo 35
"?
sono consentiti solo gli interventi di demolizione e di
manutenzione ordinaria degli edifici?"
. Sembrerebbe di
conseguenza che siano esclusi gli interventi di manutenzione
straordinaria.
E le aree sono le stesse perché la norma testualmente dice:
"? aree di conoidi attivi o potenzialmente attivi non protette
da opere di difesa e sistemazione a monte?"
e poi dice ancora:
"? nelle aree interessate da frane attive?"
. Diventerebbe
riduttivo sostenere che, una volta che la frana si è scaricata, la
zona non sia più considerabile come area interessata da frana
attiva.
L’articolo 3 ter della legge statale n. 365, nota
come "decreto legge Soverato", dice una cosa che riteniamo molto
importante e cioè che la ricostruzione in queste aree, che sono
state oggetto degli eventi alluvionali dell’ottobre,
deve essere subordinata ad una preliminare verifica di
compatibilità da parte dell’autorità di bacino, ma
anche da parte delle regioni.
A questo quadro vorrei aggiungere un altro elemento normativo
contenuto nella legge statale n. 457/1978, il cui articolo 31 dà
una definizione degli interventi dicendo che gli interventi di
manutenzione straordinaria sono le opere e le modifiche necessarie
per rinnovare e sostituire parti anche strutturali degli edifici,
mentre la lettera f) delle istruzioni della delibera di Giunta dice
che in queste aree ad alto rischio gli interventi di manutenzione
straordinaria possono essere effettuati solo per opere che
presuppongono l'integrità strutturale e/o funzionale.
E probabilmente questo "e/o funzionale" è
l’elemento che consente ad alcuni comuni, al Comune
di Pollein nella fattispecie, che è oggetto della nostra
interpellanza, delle nostre preoccupazioni ma direi anche delle
preoccupazioni degli abitanti coinvolti in questa vicenda, di dire
che certe case che sono state demolite non possono più essere
ricostruite, ma che in altre case che sono in linea
d’aria, e basta andare sul posto per rendersene
conto, distanti qualche decina di metri da quelle case che sono
andate distrutte e successivamente demolite, case che non vengono
dunque dichiarate non ripristinabili ai sensi della n. 365, cioè
del "decreto legge Soverato" convertito, consente di dire che in
quelle case devono essere fatti i lavori di ristrutturazione e di
risistemazione.
È evidente che diventa difficile capire quale possa essere la
logica tecnica che dia certe garanzie a fronte di frane importanti
che peraltro hanno a monte movimenti franosi altrettanto
importanti, quale possa essere la logica che consenta di affermare
che a 30 metri o a 100 metri più in là ci sia una sicurezza che a
100 metri da un’altra parte non è invece garantita.
Abbiamo la sensazione che in attesa di norme più chiare e
definitive i comuni facciano ripartire degli interventi che sono
comunque interventi ad alto rischio.
Allora vorremmo capire se non sia opportuno precisare meglio i
limiti delle normative che prima ho elencato e che richiamo
semplicemente senza stare a rianalizzare e soprattutto quali
considerazioni l’Assessore esprime sulle indicazioni
di tipo edilizio e urbanistico che il Comune di Pollein ha adottato
in merito all’obbligo di ricostruire alcune unità
abitative che sono state fortemente danneggiate e sventrate nei
piani alti o nei piani bassi a seconda delle situazioni al fine di
consentire al recupero integrale di quell’immobile,
un immobile che, sottolineiamo, è a distanza di poche decine di
metri da case andate completamente distrutte.
Vorremmo anche sapere se nell’ipotizzato disegno
di legge, che andrà in Giunta lunedì, c’è
l’intendimento di creare delle prime fasce di
sicurezza che vadano oltre le zone colpite duramente
dall’alluvione in modo tale che non possano essere
effettuati, fino a quando non verranno fatti certi studi,
interventi di recupero.
Un altro dato che voglio fornire alla riflessione
dell’Assessore è quello sempre del Comune di
Pollein, dove 26 nuclei familiari sono evacuati, il dato ce lo
aveva fornito l’Assessore a una scorsa adunanza del
Consiglio, a fronte di un numero di case distrutte che è intorno
alle 5 unità. Bisognerebbe capire come ci si muove in questi comuni
e se l’Amministrazione regionale, che ha competenza
sull’argomento, non ritenga di intervenire prima che
partano una serie di interventi di recupero onerosi per i nostri
cittadini, interventi fra l’altro che precludono la
possibilità di accedere a quei finanziamenti della legge regionale
destinati a chi ha l’abitazione dichiarata non più
ripristinabile.
Presidente
La parola all’Assessore al
territorio, ambiente e opere pubbliche, Vallet.
Vallet (UV)
Le premier point de
l’interpellation déplore le manque
d’une interprétation univoque concernant les
interventions admissibles sur les zones soumises aux risques
hydrogéologiques majeurs prévus par les instructions approuvées par
le Gouvernement régional avec la délibération n° 4.268/2000 et par
le projet de PAI (Piano assetto idrogeologico) adopté par le Comité
institutionnel de l’Autorità di bacino del fiume
Po.
On demande s’il n’était plus
opportun d’uniformiser les indications susdites en
se rapportant aux dispositions pour les zones endommagées par
l’inondation d’octobre 2000.
Tout d’abord, il faut éclaircir une équivoque de
fond contenue dans les prémisses; au moment actuel le PAI ne
s’applique pas; il existe "le projet de PAI" qui
doit conclure sa démarche aux sens de l’article 4 de
la "loi Soverato". Les dispositions à appliquer sont celles dictées
par la loi n° 11/1998, dans le cas spécifique la délibération du
Gouvernement n° 422/1999.
J’ajoute que les lois que M. Frassy a cité dans
son introduction, précisément la "loi Soverato" et la loi n°
365/2000 et la loi n° 457, prévoyant les définitions urbanistiques
à niveau national, ne s’appliquent pas pour les
aspects concernant l’urbanisme en Vallée
d’Aoste. En effet pour notre Région, ayant
compétence primaire en matière d’urbanisme, la loi
de référence est la loi-cadre: la loi n° 11/1998 et ses
dispositions d’application.
Donc, comme le concept d’entretien extraordinaire
est défini par nos dispositions applicatives, qui sont approuvées
par un acte du Gouvernement, avec un acte du Gouvernement, et
précisément la délibération n° 4.268, nous avons voulu préciser le
concept d’entretien extraordinaire auquel on fait
référence dans le cas spécifique des bâtiments endommagés au cours
des événements du mois d’octobre.
Il vaut bien de souligner que la délibération du Gouvernement
valdôtain n° 4.268/2000 fait partie des initiatives urgentes et
d’obligation temporaire qui doivent être appliquées
pour la période nécessaire aux communes pour revoir leur
délimitation des zones non constructibles ou pour y pourvoir tout
court dans le cas où cette délimitation n’existerait
pas.
La délibération du Gouvernement n’introduit pas
de dispositions nouvelles mais, étant donné la complexité de
l’argument, nous avons retenu nécessaire de définir
un acte qui puisse faire clarté dans un domaine assez complexe.
Pour ce qui concerne le PAI, ont été acquises les délimitations
des zones soumises au risque naturel et les cartographies annexes
pour avoir une base de référence en phase
d’évaluation, pour imposer des obligations
temporaires à leur utilisation.
Ce qui est établi avec la délibération n° 4.268 est aussi
conforme à la loi régionale n° 5/2001 de la Protection civile qui
admet l’entretien extraordinaire dans les zones
endommagées jusqu’à la mise à jour des cartographies
y afférentes.
Dans le cas spécifique la disposition à appliquer est celle
prévue au point n° 2, lettre a), de la délibération n° 4.268 qui
renvoie au 4
ème
alinéa de l’article 36 de
la loi n° 11/1998. Quand M. Frassy a cité la disposition à laquelle
il fait référence, il a cité les dispositions prévues pour les
zones soumises au danger d’éboulements tandis
qu’ici on doit faire référence aux dispositions
prévues pour les zones soumises au risque
d’exondation.
Quelles sont les activités qui peuvent être autorisées dans ces
zones? Il faut faire référence à la délibération n° 422/1999, là où
on parle de démolition sans reconstruction,
d’entretien ordinaire et extraordinaire, de remise
en état, de réhabilitation sans augmentation de surface ni de
volume visant à réduire la vulnérabilité des bâtiments
existants.
La précaution dans les zones endommagées est ainsi sauvegardée
et une définition restrictive d’entretien
extraordinaire a été définie. C’est la définition
que le Conseiller a citée, prévue par la lettre f) de la
délibération n° 4.268.
Justement, nous avons voulu introduire une définition
d’entretien extraordinaire restrictive en vue
d’interdire de rebâtir et en vue seulement de
réparer les dégâts.
Pour ce qui concerne le deuxième point, la Commune de Pollein
aussi, comme toutes les autres communes, doit
s’uniformiser aux instructions citées et devra
évaluer si les bâtiments concernés sont intègres et peuvent être
soumis à une intervention d’entretien
extraordinaire.
Par rapport à la troisième question, il vaut bien de mettre en
évidence que tous les bâtiments endommagés rentrent dans le cadre
de délimitation auquel les dispositions les plus restrictives sont
à appliquer.
Pour ce qui concerne, donc, les immeubles gravement touchés, si
leurs structures portantes ont été compromises ou si leur fonction
a été compromise, les communes ne peuvent pas permettre le
rétablissement aux termes de la délibération n° 4.268/2000. Ceci
entraîne une évaluation qui revient aux compétences des communes
mêmes.
Le fait d’introduire d’autres
délimitations par rapport à celles en vigueur il nous semble
excessif ainsi qu’inutile par rapport à
l’objectif de sauvegarde qu’on
s’est fixé et qui est amplement défini.
Presidente
La parola al Consigliere Frassy.
Frassy (FI)
Mi sembra però, Assessore, che sul punto n. 3
non abbia risposto o probabilmente la risposta è quella che
l’Amministrazione regionale non vuole introdurre
vincoli diversi rispetto a quelli già posti.
Aspettiamo con curiosità di leggere il contenuto di questo
disegno di legge regionale, ma non possiamo non esprimere alcune
preoccupazioni che avevamo già espresso nell'interpellanza e
nell'illustrazione della stessa.
Il ragionamento fatto dall’Assessore a premessa
della sua risposta sull’intreccio normativo avvalora
la nostra preoccupazione iniziale ossia che fra competenze primarie
regionali, fra aspetti non normati da quelle competenze primarie,
che portano come riferimento la normativa nazionale, ce
n’è quanto basta per avere forti dubbi su quali
siano le definizioni applicabili e di conseguenza su quali siano
gli interventi realizzabili.
L’Assessore mi sembra che abbia espresso una
serie di ragionamenti che possono essere così riassunti: le
competenze sono comunali, le linee di massima la Regione le ha
delineate e nella legge n. 11/1998 e nella successiva delibera n.
4.268/2000 dopodiché sono i comuni che devono fare le loro
valutazioni, di conseguenza se gli immobili sono strutturalmente
integri e funzionalmente adatti all’esigenza
prevista, possono procedere.
Prendiamo atto di questa interpretazione, ma riteniamo che non
sia un'interpretazione che dia garanzie di sicurezza, in
particolare per la situazione di Pollein che è oggetto delle
preoccupazioni nostre, ma ancora di più di quanti lì vi abitano ci
sono delle situazioni che stridono contro il buon senso. Perché
sfido qualsiasi tecnico a documentare con dei modelli scientifici
che diano certezza di conclusione che a 60 metri da una colata di
frana ci siano sicurezze tali da poter ricostruire sul presupposto
che quegli edifici sono strutturalmente stabili in quanto sono
stati sventrati nelle mura di tamponamento, che non sono elementi
strutturali e che avendo solette e pilastri portanti, cioè la
struttura integra, possono essere fatti oggetto di ristrutturazione
di tipo straordinario.
Riteniamo che interventi di questo tipo siano ad altissimo
rischio non solo da un punto di vista dei fatti, ma espongano anche
l’Amministrazione regionale ad un altissimo rischio
politico-amministrativo perché non intervenire in situazioni di
questo genere non è rispettare l’autonomia dei
comuni, ma è dimenticare quel ruolo che compete al Presidente della
Giunta di garantire l'incolumità sul territorio della Regione.
Prendiamo atto di questa risposta, ma ci preoccupa moltissimo.
Il caso che abbiamo portato è quello di Pollein perché è un caso
che ci è stato documentato e che conosciamo. Abbiamo il timore che
questo tipo di procedura venga applicato anche in altre zone che
sono a fortissimo rischio. Sostenere che immobili sventrati possono
essere ristrutturati perché sono in zone di sicurezza ci lascia
molto perplessi.
Si dà atto che, dalle ore 11,30, riassume la presidenza il
Presidente Louvin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK