Consiglio Regionale della Valle d'Aosta - Oggetto del Consiglio n. 232 del 14 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 232 del 14 dicembre 1983 - Resoconto
OGGETTO N. 232/VIII - ORDINE DEI LAVORI DEL CONSIGLIO E
ISCRIZIONE ALL'ORDINE DEL GIORNO DI UN NUOVO OGGETTO: "PROBLEMI
CONCERNENTI LA GESTIONE DELLA CASA DA GIOCO DI
SAINT-VINCENT".
PRESIDENTE:
La parola al Consigliere Lanivi, ne ha
facoltà.
LANIVI - (Féd. DP-UVP):
Prendo la parola per chiedere, a
nome della maggioranza, una breve interruzione dei lavori del
Consiglio per consentire un incontro tra i Capi Gruppo, al fine di
definire lo svolgimento dei lavori di questo Consiglio.
PRESIDENTE:
C'è una richiesta di sospensione del
Consiglio che pongo in votazione:
ESITO DELLA VOTAZIONE
Presenti: 32
Votanti: 32
Favorevoli: 30
Contrari: 2 (Pedrini, Aloisi)
Il Consiglio approva
Si dà atto che i lavori sono sospesi dalle ore 9,57 alle ore
11,19.
PRESIDENTE:
La seduta riprende.
Do la parola al Consigliere Beneforti; ne ha facoltà.
BENEFORTI - (D.C.):
Come annunciato dal Presidente del
Consiglio nelle sue comunicazioni, confermo, anche a nome dei
colleghi che fanno parte della 1^ Commissione, Affari Generali, la
richiesta di iscrizione all'ordine del giorno di questo Consiglio
regionale della questione del Casinò di Saint-Vincent. Dopo gli
ultimi avvenimenti, che hanno portato all'arresto dei controllori
regionali, ritengo che il Consiglio si debba esprimere su questo
argomento. Confermo pertanto la richiesta, come da accordo con
tutti i componenti la 1^ Commissione, d'iscrizione all'ordine del
giorno.
PRESIDENTE:
C'è la richiesta di iscrizione all'ordine del
giorno di un argomento che non è iscritto; tale iscrizione
richiede, ai sensi del 2° comma dell'art. 50 del Regolamento, la
maggioranza dei due terzi del Consiglio.
Nessuno chiede la parola? Metto quindi in votazione l'iscrizione
all'ordine del giorno odierno dell'argomento testè richiesto dal
Consigliere Beneforti, riguardante la questione del Casinò.
ESITO DELLA VOTAZIONE
Presenti: 33
Votanti: 33
Maggioranza: 24
Favorevoli: 33
Il Consiglio approva all'unanimità
PRESIDENTE
: La parola al Consigliere Torrione, ne ha
facoltà.
TORRIONE - (P.S.I.):
Signor Presidente e signori
Consiglieri, è chiaro che la proposta di inserimento all'ordine del
giorno fatta testè dal collega Ben-forti presuppone un
atteggiamento della maggioranza, quello cioè di continuare i lavori
del Consiglio.
Ebbene, non crediamo di svelare niente di segreto se diciamo in
aula quello che avevamo proposto, durante la sospensione, nella
riunione dei Capi Gruppo: noi socialisti avevamo proposto un rinvio
dei lavori consiliari in attesa del rientro del Presidente della
Giunta.
Spiegherò poi perchè noi abbiamo assunto questo tipo di
comportamento, ma prima di entrare nel merito credo che sia
indispensabile fare un passo indietro, perchè questa vicenda del
Casinò pesa ormai sulla Valle d'Aosta come una vera e propria cappa
di piombo.
Le nostre previsioni, fatte in periodi non sospetti, che questo
argomento avrebbe ammorbato la vita politica, e non solo politica,
della nostra Regione, purtroppo hanno trovato un riscontro nella
realtà. Noi non abbiamo mai, e lo dico come Capo Gruppo del P.S.I.,
chiesto dimissioni, non abbiamo mai fatto dello sciacallaggio
politico; in tutta questa situazione, in questa vicenda, abbiamo
sempre distinto - e vogliamo ancora continuare ad assumere questo
atteggiamento - l'aspetto giudiziario dall'aspetto strettamente
amministrativo e politico. Abbiamo dato un taglio di tipo diverso
rispetto ad altre posizioni della minoranza, che peraltro noi
rispettiamo.
Facciamo una brevissima cronistoria: andando indietro nel tempo
e mi sembra alla seduta del 24 novembre, di fronte alla richiesta
di una Commissione di inchiesta da parte del Gruppo Comunista, ci
siamo sentiti rispondere dal Presidente della Giunta che non era
assolutamente necessario, perché le notizie pubblicate da
autorevoli mezzi di informazione erano destituite di qualsiasi
fondamento, che qui tutto andava bene e, obiettivamente, non c'era
ragione per preoccuparsi. Guarda caso, tre giorni dopo è successo
il primo blitz al Casinò. Siamo tornati in quest'aula, abbiamo di
nuovo impostato la nostra azione (come socialisti) sulla esigenza
di fare chiarezza su questo argomento, abbiamo sempre tenuto
distinto l'aspetto giudiziario in corso dall'aspetto politico,
abbiamo detto in questa aula che eravamo contrari ad una crisi,
perché il momento era delicato e drammatico (a nostro giudizio era
meglio avere un esecutivo in carica per poter difendere gli
interessi della nostra Regione), abbiamo preteso la nomina di una
Commissione d'inchiesta con degli specifici compiti ed in
quell'occasione siamo riusciti, col concorso delle altre forze di
minoranza, a far sì che questa Commissione d'inchiesta, sia pure in
forma atipica e un po' anomala, sorgesse dalle difficoltà di questo
Consiglio e si incamminasse a far chiarezza.
In quell'occasione, in quest'aula e fuori da quest'aula, si è
detto che nulla era successo che toccasse l'amministrazione
regionale, anzi in un comunicato si diceva che il controllo
regionale era assolutamente fuori dalla vicenda che aveva coinvolto
invece i vertici del Casinò.
Purtroppo queste affermazioni così categoriche - dico purtroppo
- non hanno poi trovato riscontro nella realtà dei fatti, perché
con un altro blitz ancora più clamoroso della Guardia di Finanza,
l'intero gruppo dei controllori regionali al Casinò è stato
arrestato.
La vicenda del Casinò tocca da vicino, da quel momento,
l'Amministrazione regionale, le sue responsabilità politiche e
morali, perché quando un intero corpo di controllori viene
associato alle carceri con delle accuse pesantissime, vuol dire che
alcuni meccanismi del controllo regionale sull'operato dei suoi
funzionari sono saltati, anche perché, al di là dei funzionari,
c'era un responsabile politico, individuabile nella figura del
Commissario, che doveva essere il garante del funzionamento dei
controlli presso la Casa da Gioco di Saint-Vincent. Questo
Commissario, con molta leggerezza, aveva affermato pubblicamente
che al Casinò tutto andava bene perché con il sistema messo
addirittura in atto dal nuovo Commissario, i controlli erano tali e
tanti che non poteva scappare niente, tanto che il metodo doveva
essere addirittura brevettato. L'unico brevetto, credo che lo si
possa dichiarare a voce alta, era quello delle manette al gruppo
dei controllori.
Ora mi chiedo, legittimamente, se dopo tutto questo, se dopo
questa responsabilità regionale coinvolta, per altri versi, nella
vicenda del Casinò, questa Giunta abbia ancora titolo politico per
governare la Valle d'Aosta. L'ho detto in precedenza e lo voglio
sottolineare: abbiamo cercato di non confondere i due aspetti della
vicenda, quello giudiziario e quello politico, ma a questo punto il
P.S.I. valdostano è arrivato alla determinazione che questa Giunta
deve dimettersi per un atto di correttezza e di coerenza verso la
comunità valdostana.
Noi non abbiamo mai personalizzato la discussione, non abbiamo
chiesto la testa di nessuno né esecuzioni sommarie; noi diciamo che
a questo punto questa maggioranza non è più legittimata a governare
la Valle d'Aosta, perché non è riuscita, attraverso il suo operato,
a dissipare dubbi, incertezze e soprattutto non ha saputo operare
dei controlli accurati sulla gestione appaltata della Casa da Gioco
di Saint Vincent.
Noi crediamo che le due vicende, quella del primo blitz da
quella del secondo, vadano distinte, però è altrettanto vero che in
tutta questa situazione c'è stato, da parte della Giunta regionale
- come organismo collegiale - un atteggiamento estremamente
permissivo, un atteggiamento non coerente, un atteggiamento,
soprattutto, che ha lasciato adito a dubbi e non ha fugato certe
perplessità che i cittadini, ogni giorno e ogni momento, ci
pongono.
Ora questo sta a dimostrare che la voce e le legittime richieste
della minoranza hanno avuto da parte della Giunta un riscontro del
tutto negativo e ci si intestardisce a rimanere al potere quando
non si ha più la credibilità per governare.
E' una delle pagine, ha detto il Presidente del Consiglio - non
sono parole mie - più nere, una brutta pagina della storia
valdostana. Ora io sottopongo una serie di giudizi lapidari che il
Presidente del Consiglio dall'alto della sua carica ha espresso, in
questa aula stamani. Il Presidente del Consiglio, oltre a ricoprire
la più alta e prestigiosa carica nell'ambito di questo consesso, è
un rappresentante politico, è espressione di questa maggioranza;
amici della Giunta, io vi prego di rileggere attentamente quanto ha
dichiarato stamani mattina il Presidente Bondaz. "E' una situazione
insostenibile - ha detto - qui ci sono degli elementi degenerativi
in atto, è una brutta pagina della nostra storia, va salvaguardato
il buon nome della Valle d'Aosta".
E' un quadro tragico che non ho tracciato io, ma ha tracciato,
dall'alto della sua posizione, il Presidente del Consiglio della
Valle d'Aosta. Ha aggiunto che il Ministro Scalfaro non ha posto in
essere un comportamento che può essere configurato come un
attentato alla autonomia valdostana e non ha ipotizzato, ha detto
il Presidente, la chiusura del Casinò di Saint-Vincent. E' vero che
in politica non
.... INTERRUZIONE....
PRESIDENTE:
Mi permetta, Consigliere Torrione: non è che
ha ipotizzato; ha escluso.
TORRIONE - (P.S.I.):
Ha escluso, grazie della
precisazione.... ha escluso la chiusura del Casinò e questo è un
elemento che ci tranquillizza. Ma dicevo poc'anzi che non c'è
peggior sordo di chi non vuol sentire in politica, per cui noi ci
appelliamo certamente a un discorso che può avvenire all'interno
della maggioranza perché se stamani, dopo una lunga seduta, si è
deciso di continuare il Consiglio evidentemente i falchi hanno
prevalso sulle colombe.
Ma io mi chiedo: con quale stato d'animo la Giunta può chiedere
al Consiglio di venire qui a discutere un bilancio, che è un
documento politico-amministrativo, quando gli eventi ci hanno
addirittura superato? Non vogliamo discutere la questione della
continuità amministrativa, nessuno vuol paralizzare l'attività di
questo Consiglio; noi diciamo solamente che questa Giunta non è
abilitata a presentare e rassegnare un bilancio in questo
Consiglio, perché il bilancio non è solo un documento squisitamente
amministrativo e contabile ma è un atto politico estremamente
qualificabile, traccia l'attività dell'ente Regione, con le sue
scelte, per un anno intero. E se uno va a sfogliare, addirittura, i
volumi della legge regionale e provinciale trova, in effetti che,
il bilancio di un comune, o in questo caso della Regione (è un
rafforzativo), è in effetti l'atto qualificante
dell'amministrazione pubblica.
Noi stamattina queste cose, in sede di riunione di Capi Gruppo,
l'abbiamo anche dette e abbiamo detto che non ritenevamo opportuno
affrontare una discussione consiliare senza la presenza del
responsabile della Giunta.
Mi scusi, signor Presidente del Consiglio, ma c'è una specie di
processione verso l'ufficio del Ministro Scalfaro! E' vero che
siamo nel corso dell'anno Santo, ma questo Ministro che demonizzava
il gioco, evidentemente, è stato poi beatificato, perché si va a
Roma a chiedere indulgenze! E visto che questo è l'Anno Santo, può
darsi che queste indulgenze siano notevoli, perché non ho mai
sentito che si partisse e si andasse dal Ministro dell'Interno. Il.
Presidente del Consiglio e il Presidente della Giunta, per due
giorni, sono stati convocati da questo personaggio illustre del
governo italiano che noi, come d'altronde anche esponenti della
Democrazia Cristiana, avevamo difeso in questa aula, visto che non
c'è stato un attacco all'autonomia valdostana.
Ora, non si può venire a dire che si va a colloquiare a Roma
quando Aosta sanguina, per riprendere, adattandolo, un vecchio
motto latino! Bisogna essere presenti in questa Regione perché la
nostra Valle va difesa da questo consesso, non facendo viaggi, più
o meno opportuni, in quel di Roma! Anche perché io ritengo che se
c'era questa preoccupazione, cioè la chiusura del Casinò, sarebbe
stato opportuno (noi lo avevamo detto in quest'aula) assumere
atteggiamenti che dovevano essere di vigilanza e preoccuparsi
allora di andare dal Ministro Scalfaro. Solo che quest'ultimo aveva
un pochino la mania di demonizzare il gioco e allora dal Ministro
Scalfaro ci si è andati dopo due mesi e dopo la sua successiva
beatificazione!
Noi non avevamo chiesto dimissioni, in passato; gli
atteggiamenti di questa Giunta sono estremamente contraddittori,
non mi si venga a dire che l'assenza del Presidente della Giunta
non è un affronto a questo consesso. Io credo che se il Presidente
della Giunta era convocato dal Ministro Scalfaro poteva venire qui,
dircelo di persona, e poi noi capivamo le ragioni che potevano aver
portato il Ministro.... se era stamattina.... ma signor Presidente,
qui invece non si dice niente, si mormora che sia stato il
Presidente a chiedere un incontro a Scalfaro, si dice che sia stato
Scalfaro ad averlo convocato, non si sa, domani si scopre poi
questa vocazione romana di una parte dell'Union Valdôtaine che va a
Roma alla conferenza dei Presidenti delle Regioni. Per carità è
importantissima! Convocata da un Presidente socialista, l'ha
convocata il Presidente dei Presidenti delle Regioni; in altre
occasioni si mandava un funzionario, adesso invece, giustamente,
poiché il momento è grave, la presenza è del Presidente della
Giunta.
Sono comportamenti contraddittori da un punto di vista politico.
Obiettivamente io voglio sapere da questa Giunta, (credo che lo
vogliano soprattutto i cittadini) se è un atteggiamento definitivo
quello di continuare i lavori del Consiglio o se un minimo di
riflessione è penetrata nelle forze della maggioranza. Io non credo
che tutte le forze della maggioranza vogliano ad ogni costo far
finta che non sia successo niente. Invece noi riteniamo che
all'interno della maggioranza e all'interno delle stesse forze
della maggioranza, ci siano persone che giudicano, come giudichiamo
noi, questo momento così grave da presupporre degli atti politici
conseguenti.
Noi riteniamo che un atto politico per far calare la tensione
possa essere quello delle dimissioni della Giunta.
Io non ho capito quali timori di carattere politico si possano
avere: l'Union Valdôtaine ha 9 Consiglieri, con la DC si fanno
maggioranze.... ogni cinque minuti si possono ricostruire delle
maggioranze! Questa Giunta si dimetta: dopo un mese si ripresenta
qui, si rivota la stessa Giunta, modificata forse in qualche suo
personaggio, perché non tutto può rimanere come prima; oppure se
rimane come prima, sta bene lo stesso! Si possono guardare anche a
destra e a sinistra!
Ma questa Giunta ci deve spiegare perché vuol rimanere al suo
posto ad ogni costo; a difendere chi, visto che in un mese non è
riuscita a difendere il prestigio della nostra Regione? Ora la
situazione è drammatica, non la vogliamo esasperare e non facciamo,
per carità, del catastrofismo ad ogni costo, nel modo più assoluto;
vogliamo oltretutto che questo confronto tra maggioranza e
minoranza sia il più sereno possibile, anche perché non crediamo
che l'esasperazione possa servire a far luce su una vicenda così
intricata. Non vogliamo appropriarci di determinati argomenti per
dire che avevamo ragione noi o avevate ragione voi.
Noi chiediamo di ripartire da zero in modo che la Regione sia
sufficientemente tutelata sul piano del prestigio.
Questa Giunta, vi ripeto, non ha più la dignità politica né
morale per governare la nostra Regione.
PRESIDENTE
: La parola al Consigliere Mafrica; ne ha
facoltà.
MAFRICA - (P.C.I.):
Noi non possiamo accettare di
discutere il punto adesso iscritto all'ordine del giorno, cioè la
discussione sulla situazione del Casinò e la nomina del
Commissario, in assenza del Presidente della Giunta.
Dobbiamo dire che le assenze del Presidente della Giunta sono
troppe in questi ultimi tempi e sono inopportune. Il Presidente
della Giunta è stato assente al dibattito all'interno dello
stabilimento con gli operai della Cogne, è stato assente al
dibattito all'interno dell'ILSSA-Viola, era assente il giorno in
cui sono stati arrestati i 26 controllori, il vice-commissario e
commissario: ha preferito recarsi a un convegno a Nizza.
Oggi, che ci sono decisioni importanti da prendere su una
materia che ha creato inquietudine e sconcerto nell'opinione
pubblica valdostana, si dice che sia a Roma, dal Ministro Scalfaro.
Si hanno notizie contrastanti: dicono che Scalfaro l'abbia
convocato, qualcun altro dice che è lui che ha chiesto un incontro,
altri ancora dicono che è al Ministero dell'Interno ma non si sa a
fare che cosa. Noi diciamo che ci stupisce questo atteggiamento
del
Presidente della Giunta, ci stupisce anche che senta l'esigenza
di partecipare domani alla Conferenza dei Presidenti delle Giunte
Regionali, quando in altre occasioni non ha partecipato, e che
dimostri insensibilità rispetto all'attesa dell'opinione pubblica
valdostana.
Ricordo che il Presidente del Consiglio, quando noi avevamo
chiesto una convocazione del Consiglio straordinario per discutere
la vicenda del Casinò, sostenendo che questo dibattito non si
poteva tenere in assenza del Presidente della Giunta, ci aveva
detto: "quindi vi prego attendete il 24, ci sarà il Presidente
della Giunta, trasformiamo il Consiglio ordinario in Consiglio
straordinario perché ci deve essere il Presidente della
Giunta".
Il fatto che oggi le forze della maggioranza ci chiedano di
continuare questo dibattito, senza rinviarlo in attesa del ritorno
del Presidente della Giunta, ci appare del tutto
incomprensibile.
Ricordo ancora che il Consigliere Fosson, il 24 di novembre,
aveva invitato il Presidente della Giunta a valutare quando era
opportuno partecipare ad una riunione o ad un convegno e quando
invece la sua presenza era necessaria in questo Consiglio: ci
sembra che neanche i suggerimenti venuti dall'interno della
maggioranza siano stati seguiti!
Secondo noi è indispensabile la presenza di Andrione per due
ordini di motivi: prima di tutto perché il Presidente della Giunta
ha, di fatto, mantenuto tutti i rapporti con il personale che si
occupava del controllo della Casa da Gioco. Come già per altri
settori (ugualmente è avvenuto per l'industria, per il metanodotto
e per una serie di acquisti), il Presidente della Giunta ha
esautorato, in questo caso, l'Assessore competente.
Il Regolamento dice che la competenza del rapporto tra il
Commissario e la Giunta doveva spettare all'Assessore al Turismo;
ci sembra che in tutti questi anni le questioni del Casinò siano
state trattate dal Presidente della Giunta, che quindi è l'unico
che può rispondere a domande precise che noi gli vogliamo fare, e
che non vogliamo fare oggi ma solo quando ci sarà lui in Consiglio.
Nessun altro ci può rispondere.
Noi crediamo che il Presidente della Giunta debba esserci per
una ragione di tipo politico. Il collega Torrione ha appena finito
di dire che questi problemi mettono in discussione la credibilità
della Giunta regionale. Noi questo argomento l'avevamo già
sollevato in altre occasioni. Ci sembra che l'atteggiamento della
Giunta regionale e del suo Presidente sia stato in questo caso di
una perseverante irresponsabilità.
Vi ricordo solo alcuni fatti: il 7 novembre il nostro Gruppo,
molto educatamente e facendo appello al senso di responsabilità,
aveva chiesto alla Giunta regionale se non era il caso - visto che
si discuteva del finanziamento alla FINAOSTA - di far dimettere
preventivamente il commendator Ramera. Allora non si sapeva niente
del "blitz" era soltanto per le vicende della Valle d'Aosta. La
Giunta regionale ha fatto finta di niente. Il 10 novembre l'ex
Assessore Ramera è stato arrestato.
Il 7 novembre avevamo chiesto di fare una Commissione di
indagine sul Casinò in base alle dichiarazioni del Ministro
Scalfaro comparse sull'"Espresso"; allora la Giunta regionale
garantì che la Valle d'Aosta non c'entrava, che il tutto riguardava
altre Regioni, altri Casinò e non se ne fece nulla. Il 24 di
novembre, invece, questo Consiglio votò l'istituzione di quella che
è una Commissione d'inchiesta, comunque la si voglia chiamare. Il
24 di novembre avevamo chiesto alla Giunta di revocare il
Commissario regionale Manganone perché, secondo noi, aveva dato
segni di incompetenza. La Giunta regionale ha rifiutato questa
impostazione; il 7 di dicembre, purtroppo, è stato arrestato il
Commissario Manganone e sono stati arrestati altri 25 valdostani.
Il 24 di novembre già avevamo chiesto, come forza politica, un
gesto chiarificatore, un gesto di sensibilità rispetto all'opinione
pubblica valdostana; avevamo chiesto cioè che il Presidente della
Giunta si dimettesse e che si prendesse in esame la situazione
venutasi a creare dopo questi fatti gravi, che hanno sconvolto la
vita politica ma anche la vita privata di molte famiglie
valdostane. Soltanto i comunisti e Nuova Sinistra, in
quell'occasione, hanno votato quella parte del nostro ordine del
giorno che riguardava le dimissioni di Andrione. Si è ancora
continuato a sostenere che sarebbe stato un gesto inopportuno e che
si sarebbe fatta solo confusione.
A noi sembra che questo atteggiamento dimostri come la Giunta
regionale non sia all'altezza della situazione. Sono stati
arrestati 23 controllori, 2 vice-commissari, il commissario; non si
può dire che la Giunta avesse valutato la gravità della situazione,
se solamente qualche giorno prima aveva diramato un comunicato -
che tra l'altro non ho capito perché è stato emesso, è stato emesso
proprio al buio - che assicurava l'estraneità del controllo
regionale dalle vicende che in quel momento si conoscevano. Questo
dimostra proprio come siano mancati elementi di comprensione della
gravità della situazione. Noi pensiamo che su questo argomento
occorra una discussione seria per trovare una via d'uscita, perché
questo è uno dei momenti più gravi che la nostra Regione abbia mai
attraversato, e gli sviluppi eventuali e comunque le vicende già
accadute peseranno per anni sulla Valle d'Aosta.
Se le cose stanno così, è possibile che la maggioranza voglia
fare quadrato, che rifiuti anche soltanto quello che noi adesso
ribadiamo, cioè una richiesta di sospensione del Consiglio in
attesa del ritorno del Presidente della Giunta perché si possano
discutere alla sua presenza la questione del Casinò, la nomina del
Commissario o dei Commissari e del personale che è necessario, e il
bilancio regionale.
Noi abbiamo fatto, nella riunione avvenuta tra i Capi Gruppo,
questa proposta: venerdì 16, quando il Consiglio è già convocato e
quando dovrebbe essere presente il Presidente della Giunta, si
discutano, in modo sintetico, la questione del Casinò, arrivando a
sciogliere prima, con apposita riunione, il nodo della scelta del
Commissario o dei Commissari, ed inoltre il bilancio regionale. A
questo segua un atto politico chiarificatore, seguano le dimissioni
della Giunta regionale.
Ci sembra che per lo meno la richiesta di rinvio, in attesa del
ritorno del Presidente della Giunta, perché le dimissioni della
Giunta possano avvenire con l'assenso del suo Presidente, non sia
una decisione che possa essere presa soltanto da quelli presenti
qui. Questi argomenti richiedono la presenza di Mario Andrione e
quindi chiediamo che il Consiglio venga adesso sospeso, che si
riprenda il 16, giorno per cui è già convocato, ed il 16 si
discutano questi due argomenti.
Noi pensiamo che questo potrebbe dare all'opinione pubblica il
segno che si vuole intervenire a livello dovuto rispetto a una
situazione che è estremamente grave; ci sembra che soltanto dando
il segno di una svolta, di un ripensamento, anche autocritico, si
possa affrontare nel modo dovuto e con l'unità necessaria le gravi
questioni delle forze politiche della Valle d'Aosta. Se invece
persisterà il rifiuto di una richiesta comprensibilissima, come
quella del rinvio dei punti all'ordine del giorno al prossimo
Consiglio, noi riterremo anche più irresponsabile il comportamento
della maggioranza e non parteciperemo alla discussione.
Ce ne andremo, abbandoneremo l'aula. La maggioranza si assumerà
le sue responsabilità.
PRESIDENTE
: La parola al Consigliere Aloisi, ne ha
facoltà.
ALOISI - (M.S.I.):
Qual'è la posizione del Movimento
Sociale Italiano in tutta questa vicenda del Casinò di
Saint-Vincent? Noi nel precedente intervento eravamo stati chiari,
eravamo stati molto precisi su quello che sarebbe stato il nostro
atteggiamento: avevamo già richiesto le dimissioni del Presidente
della Giunta, come atto chiarificatore di tutta la vicenda. Non lo
ritenevamo colpevole o responsabile della situazione; ritenevamo
però, visto che si prospettava un certo coinvolgimento da parte
delle autorità regionali nell'affare Casinò, che sarebbe stato
corretto da parte sua rassegnare le dimissioni.
Avevamo chiesto allora, oltre alle dimissioni del Presidente
della Giunta, l'allontanamento del Commissario regionale. Questo è
avvenuto tramite la Finanza.
Avevamo chiesto l'istituzione di una Commissione d'inchiesta.
Anche in questo caso, anche se non è stata votata la Commissione
d'inchiesta ed è stata investita la Commissione Affari Generali di
tutto l'"affare Casinò", si è arrivati ad una soluzione.
Adesso il Movimento Sociale Italiano in questa situazione, in
questo nuovo contesto che cosa chiede? Naturalmente rimane coerente
con la sua posizione di allora e quindi chiede le dimissioni del
Presidente della Giunta. Non è d'accordo, per lo meno per il
momento non si pronuncia, per quanto riguarda le dimissioni
dell'intera Giunta perché dobbiamo aspettare, dobbiamo attendere
che per lo meno ci sia qualche coinvolgimento. Mi pare che il fatto
politico più rilevante siano le dimissioni del Presidente della
Giunta per fare chiarezza in tutto l'affare.
Per quanto riguarda gli ultimi avvenimenti, cioè l'arresto dei
23 controllori regionali al Casinò di Saint-Vincent, mi pare che il
coinvolgimento da parte della Regione, da parte per lo meno del
responsabile di questa Giunta, ci sia. Ecco la motivazione per cui
chiedo le sue dimissioni. E' inconcepibile infatti che al Casinò di
Saint-Vincent i controllori, ad uno ad uno, a loro piacimento,
prendessero le "fiches" e se le mettessero in tasca senza avere un
tacito assenso da parte di qualche responsabile, per lo meno da
parte del Commissario regionale, che ne era a conoscenza e che a
sua volta dipendeva dall'Assessore al Turismo e dal Presidente
della Giunta.
Ecco, la nostra posizione è chiara, è coerente con
l'atteggiamento che abbiamo sempre tenuto, anche se qualche
giornalista - giornalista di mezza tacca - scrive sui giornali che
il Movimento Sociale Italiano non è da prendere in considerazione
perché è fuori dall'arco costituzionale.
Ecco, io vorrei smentire questo giornalista e, visto che è
presente in aula, lo invito a prendere atto che il Movimento
Sociale Italiano è stato consultato dalle altre forze politiche di
opposizione, è stato invitato, in un dibattito fra le forze di
opposizione, ad esprimere il suo giudizio, il suo parere e quindi a
motivare la sua posizione politica, come forza di opposizione, nei
confronti di questo dibattito. E colgo anche l'occasione per
rigettare, come ho già fatto con un comunicato-stampa, la
discriminazione che ha posto in essere il Partito Comunista, nel
corso di un dibattito avvenuto in rapporto a questo affare, nei
confronti del Movimento Sociale Italiano. Il P.C.I. è l'unica forza
politica che ancora si arrocca su delle concezioni arretrate
(quindi concezioni che mi auguro vengano superate, perché la storia
va avanti e non torna indietro), l'unica forza politica che ha
ancora delle perplessità assurde e ridicole, perché il Movimento
Sociale Italiano è un Partito che fa parte di questa democrazia, è
un partito che fa parte di queste istituzioni, è un partito che è
rappresentato nel Parlamento nazionale. Vorrei ricordare ai
compagni comunisti che mentre qui, in questo consesso, hanno un
certo atteggiamento discriminatorio, nel Parlamento di Roma votano
come presidente di una Commissione parlamentare l'Onorevole
Valensise, deputato del M.S.I..
Vi chiedo di smentirmi su questo fatto.
Quindi, siate coerenti almeno col vostro atteggiamento e detto
questo - non l'ho fatto certamente per avere applausi, ma per
chiarire la questione perché noi non accettiamo alcuna
discriminazione da parte di nessuno, perché questo è un partito che
forse è uno dei pochi, se non il solo che ha le carte in regola, le
mani pulite per parlare e addirittura accusare altre forze
sull'affare Casinò - mi associo a quello che è stato detto da
coloro che mi hanno preceduto nella richiesta di sospensione di
questo Consiglio in attesa che ci sia la presenza del Presidente
della Giunta; altrimenti il mio atteggiamento, concordato con le
forze di opposizione, sarà quello di abbandonare l'aula.
PRESIDENTE
: La parola al Consigliere Riccarand, ne ha
facoltà.
RICCARAND - (N.S
.): Credo che ci troviamo di fronte non
ad una delle pagine più nere della recente storia della Valle
d'Aosta, ma indubbiamente alla pagina più nera della storia della
Valle d'Aosta come Regione autonoma. Credo che neppure negli anni
drammatici del. '65-'66, ai tempi del famoso scandalo
Gheis-Torrione, del "fil di ferro" e delle tensioni che ci furono,
eravamo precipitati in una crisi così drammatica e in una
situazione così difficile da mettere in gioco un intero modo di
operare dell'Amministrazione regionale.
Oggi ci troviamo di fronte ad un terremoto partito da
Saint-Vincent, di cui abbiamo per ora sentito le prime scosse e che
è destinato a continuare.
Intorno al Casinò di Saint-Vincent si è creato un groviglio di
illeciti, una montagna di irregolarità, sviluppatisi grazie a
un'impunità durata circa 35 anni, consolidata attraverso il tempo,
aggravatasi notevolmente in questi ultimi anni, fino a che il
Casinò di Saint-Vincent è diventato il crocevia della delinquenza
dell'Italia nord-occidentale. E questi purtroppo sono i fatti su
cui sta lavorando la Magistratura, i fatti che porteranno a
processi, a vicende giudiziarie estremamente penose. Tutto quanto
ci è stato detto per anni ed anni, ed anche recentemente, da parte
di questa Giunta regionale e in particolare dal suo Presidente
Mario Andrione, sul Casinò di Saint-Vincent è stato smentito dai
fatti.
Si era parlato dell'opportunità di inserire due diverse società
per tutelare meglio la Regione: ma oggi noi scopriamo, dai primi
elementi che abbiamo, che dietro la SITAV e dietro la SAISET
c'erano le stesse persone, che oggi sono in carcere o sono
latitanti.
Si era detto che il controllo regionale presso il Casinò di
Saint-Vincent operava efficacemente: oggi abbiamo gli elementi per
dire che esistevano delle forme di connivenze gravi fra controllori
e controllati, che fanno ipotizzare un'assenza di controllo globale
sull'attività del Casinò, da parte dell'Amministrazione regionale.
Si era detto, per fare un'altro esempio, che i lavori di
ampliamento del Casinò di Saint-Vincent erano regolari ed ora
scopriamo che ci sono degli illeciti, che ci sono delle gravi
irregolarità, che ci sono delle procedure notevolmente anomale.
Credo che la vicenda del Casinò sia estremamente grave in sé
stessa anche perché coinvolge un intero modo di amministrare e fa
venire al pettine una serie di nodi che si sono consolidati
attraverso gli anni, nodi rappresentati dal fatto che si è operato
in modo pressapochista, dimenticando quello che è una procedura
corretta, quelle che sono le leggi, operando sotto-banco, usando
dei mezzi che sono la negazione della funzione di un Consiglio
regionale e di un Governo regionale.
Ecco, in questa situazione estremamente drammatica credo che ci
troviamo, sia la maggioranza sia la minoranza del Consiglio, di
fronte ad un momento di svolta. Forse non ci rendiamo ancora oggi
ben conto che questa vicenda determinerà un cambiamento radicale
nel modo di amministrare la Valle d'Aosta. Deve determinarlo perché
è chiaro che non possono più ripetersi in futuro gli errori che in
passato hanno determinato la situazione attuale. E' necessaria una
svolta profonda, una svolta radicale che investe sia la vicenda
Casinò, sia un intero modo di amministrare.
Non mi pare però che questa coscienza, questa responsabilità di
fronte agli avvenimenti emerga ancora in modo nitido da questo
Consiglio, dalle decisioni di questa maggioranza. Qui si chiede in
pratica di aspettare ancora, di vedere come si mettono le cose, e
intanto di andare avanti, di discutere la vicenda del Casinò, di
nominare un Commissario in assenza del Presidente della Giunta
regionale, che è il principale responsabile di quanto è successo a
Saint-Vincent perché ha gestito in prima persona i rapporti con i
dirigenti del Casinò, con il Commissario regionale, con i
vicecommissari, col corpo dei controllori della Regione al Casinò
di Saint-Vincent.
Si chiede di discutere il bilancio di previsione 1984 senza
sapere se la Giunta che ha prodotto questo bilancio ha oggi
l'intenzione, la capacità e la volontà di gestire questo bilancio
nei 12 mesi che seguiranno. Io credo che questo sia un metodo
inaccettabile.
Le forze di minoranza hanno fatto una proposta meditata e seria,
hanno chiesto un rinvio della prosecuzione dei lavori del Consiglio
a venerdì, in modo che sia presente il Presidente della Giunta: il
Presidente Andrione dia le risposte che lui personalmente deve dare
al Consiglio, perché lui ha gestito la questione ed è responsabile
di una serie di fatti.
Se non accettiamo questa proposta evidentemente ci troveremo di
fronte ad una sottovalutazione estremamente grave della situazione.
Siamo in una situazione in cui ancora una volta il Consiglio
regionale rinuncia ad esercitare quelle che sono le sue competenze
e lascia che queste competenze le eserciti la Magistratura. Già per
due volte la Magistratura ci ha posto di fronte a fatti compiuti;
vogliamo aspettare che sia ancora la Magistratura, per la terza
volta, a porre il Consiglio di fronte a fatti compiuti, prima di
fare delle scelte? Credere questo è un modo irresponsabile di
operare.
Io chiedo quindi, formalmente, che il Presidente del Consiglio
metta in votazione la proposta di rinvio dei lavori del Consiglio,
in modo che i lavori possano riprendere venerdì mattina alla
presenza del Presidente della Giunta regionale.
Chiedo alle forze di maggioranza di non andare ad un braccio di
ferro, ad una forzatura, in questo momento; credo che sarebbe
penoso, in questo Consiglio regionale della Valle d'Aosta,
costringere le forze di opposizione ad uscire dall'aula per non
essere compromesse con un certo modo di operare. Credo che sarebbe
penoso costringere voi, forze di maggioranza, a discutere o a
votare un bilancio regionale di previsione per l'84 senza un
confronto, senza una discussione democratica. Credo che ci siano le
condizioni per uscire da questa situazione in modo un pochino più
decente; cerchiamo di farlo.
PRESIDENTE:
La parola al Consigliere Pedrini, ne ha
facoltà.
PEDRINI - (P.L.I.):
Signor Presidente, due parole
soltanto perché mi pare che il fiume di parole che è stato detto e
la impostazione che è stata data non abbia molti sbocchi o vie di
uscita.
Sarò brevissimo. Stamattina l'esecutivo del Partito Liberale si
è riunito d'urgenza e ha dato al sottoscritto un mandato. Il
mandato è di chiedere a tutta la Giunta le sue dimissioni, forse
non tanto per i motivi che sono stati esposti prima, ma per mettere
sé stessa di fronte ad un chiarimento che noi, come liberali,
riteniamo necessario.
Ci pare che questa impostazione politica sia l'unica che
permetta, magari alla stessa identica Giunta, come ha detto il
collega Torrione prima, di reinsediarsi. Noi non abbiamo
assolutamente scopi secondari od altro, lo abbiamo dimostrato,
ragion per cui riteniamo che, per una questione di etica, la Giunta
debba sentire il dovere di porsi un chiarimento; nello stesso tempo
riteniamo che effettivamente non si possa andare avanti, come
abbiamo fatto per tanti anni, a discutere di argomenti così
importanti come quello di oggi senza il capo del Governo regionale
valdostano. Ripeto: senza il capo du Gouvernement régional de la
Vallée d'Aoste!
Io non pecco, di presunzione nel dire, all'estero ed in Italia,
"il Governo regionale", perché effettivamente il nostro è un
governo regionale, e tale deve essere e deve rimanere! Ed è per
questo che non ritengo opportuno che, proprio quando il capo di
questo governo manca, si debbano discutere argomenti di questa
ampiezza e carattere particolari, tenendo presente che il Partito
Liberale non è contrario, venerdì, a esaminare eventualmente il
bilancio prima della discussione su Saint-Vincent, che dovrebbe
provocare l'atteggiamento precedentemente detto. Se questo
significa non turbare la vita amministrativa regionale noi siamo
ancora una volta, così come già abbiamo fatto nel passato, a
disposizione non già di questa Giunta o di questo Consiglio, ma
degli interessi dei cittadini valdostani, perché riteniamo che il
bilancio sia una cosa troppo importante per rischiare di arrestare
quella che è la vita amministrativa della nostra Regione. Siamo
disposti anche a questo sacrificio, però deve esserci dall'altra
parte la chiara consapevolezza che noi lo facciamo solo ed
esclusivamente, ripeto, nell'interesse dei cittadini.
E' ovvio che se la maggioranza continuerà nell'atteggiamento che
ho avvertito (io ho partecipato per un solo secondo alla riunione
dei Capigruppo, perché non ero d'accordo su quella impostazione di
riunione), se deciderà di continuare i lavori, lo faccia pure,
padronissima. L'ho detto prima. Non avevamo bisogno di fare la
riunione dei Capigruppo, era già tutto molto chiaro. Quindi se la
maggioranza desidera continuare i lavori, lo faccia pure.
Ha detto bene il Consigliere Mafrica: si assuma le sue
responsabilità. Io vorrei proprio che questa maggioranza
continuasse i lavori, perché allora io penso che lo sdegno non
sarebbe soltanto in noi, ma anche sulla piazza. Non penso che si
voglia arrivare a questo perché se così fosse noi siamo disposti
anche ad arrivarci. A buon intenditor.... dice un proverbio, con
quel che segue.
E' evidente pertanto che, a nome del Partito Liberale, se la
maggioranza riterrà di continuare i suoi lavori, abbandonerò l'aula
in segno di protesta e di sdegno per l'atteggiamento conseguente
alla questione del Casinò di Saint-Vincent.
PRESIDENTE
: La parola all'Assessore all'Agricoltura e
Foreste Rollandin, ne ha facoltà.
ROLLANDIN - (U.V.):
Il me semble qu'aujourd'hui, au lieu
de vivre une veille de Nöel tranquille et normale, on est plutôt en
train de vivre une semaine de "Passion". Je dois dire que pendant
ces journées les forces de la majorité ont voulu chercher à voir
quelles étaient les perspectives, quels pouvaient être les défauts
et quelle a été l'attitude de cette majorité par rapport au
problème du Casino.
Et, en effet, si aujourd'hui on a voulu faire cette réunion
préalable entre les chefs de groupes, c'était pour voir s'il était
possible de discuter ensemble (étant donné que le problème du
Casino est un problème de tout le Conseil; ce n'est pas un problème
de majorité et de minorité) pour voir ensemble s'il y avait une
possibilité d'en sortir d'une façon raisonnable. Cela ne signifie
pas que les forces de majorité ne veulent pas assumer des
responsabilités dans ce moment très lourd pour elles.
Au moment où on a décidé de programmer les travaux du Conseil,
on l'a fait en tenant compte d'une distinction fondamentale entre
les tâches, les devoirs et les droits des forces qui sont présentes
dans le Conseil, par rapport à un facteur que nous connaissons et
qui doit être quand même évolué dans sa juste mesure, c'est-à-dire
l'affaire du Casino.
On comprend très bien que toutes les forces veulent poser des
questions au Président de la Junte, sur le fait qu'il ait eu,
pendant ces années, des rapports très étroits dans la question de
la gestion du Casino. Mais en même temps, on est conscient du fait
que, depuis toujours, soit la majorité sortante que la majorité qui
a été voulue après les élections politiques, doivent prendre leurs
responsabilités par rapport à l'affaire Casino. Et la majorité - et
par conséquent l'exécutif - est consciente et sait ce qui s'est
passé, au moins ce que nous pouvons dire qui s'est passé à
l'intérieur du Casino. On ne veut pas sous estimer cette affaire:
on sait très bien qu'elle peut avoir des conséquences négatives.
Lorsque s'est formée cette majorité, on avait pris l'engagement de
faire un programme assez clair; un programme auquel avaient
contribué toutes les forces de la majorité; un programme qui avait
été exposé au Conseil, afin d'avoir aussi l'apport des forces de
minorité.
On est arrivé à une discussion et, à la suite, le Conseil a
travaillé, et le Gouvernement a prévu l'acte principal d'une
administration: c'est-à-dire le bilan. Et comme chaque année, on
avait prévu de discuter le bilan en tant qu'instrument justement
indispensable pour l'administration régionale.
A ce moment, deux faits se sont succédés: dans un premier temps,
c'étaient des faits qui n'étaient pas seulement de notre Vallée,
mais au niveau européen: pas seulement de l'affaire pour lequel on
cherche de voir ce qui se passe à l'intérieur des Casinos italiens,
mais aussi de l'Europe entière. Nous savons qu'il y a deux Europe
parallèles: il y a l'Europe de la surface (c'est l'Europe de
l'échec d'Athènes, c'est l'Europe qui est en train de faire toute
une série de travaux sans trouver des accords) et l'Europe du
sous-sol, l'Europe de l'accord, l'Europe des échanges monétaires
que personne ne connaît, là où on voudrait voir plus clair. Dans
toute cette affaire, on a trouvé le problème du Casino. Pour la
Région, le Casino avait quand même ou au moins un double chiffre:
c'était sans doute une rente pour la Région, mais c'était aussi une
question de prestige. On a organisé des congrés, on a institué des
prix internationaux avec la participation des gens de culture et de
science: de n'importe quel pays, qui ont apprécié un certain niveau
d'organisation. Et c'était quand même une recherche d'image de
notre Vallée, dans laquelle on croyait et qu'on croit encore de
vouloir respecter, à travers l'image du Casino. Dans ce cadre, il y
a eu l'enquête: pour voir quels étaient les liens entre la
Mafia, la drogue, les enlèvements de personnes et tout cela. Sans
doute, cela nous a, avant tout, étonnés. Ce n'était pas une enquête
qui pouvait partir - et tout le monde le sait - de l'administration
régionale. Et c'est le premier point. Là, comme administration
régionale, on a déclaré que pour ce qu'on était à connaissance, on
ne pouvait rien dire de plus que ce que la Magistrature est en
train de voir. Et on excluait des connaissances à l'intérieur soit
de l'éxécutif, soit de la majorité, pour ces cas.
Après dix jours voilà qu'un autre fait va se mettre dans cette
affaire: on découvre qu'il y a à l'intérieur des personnes qui ne
font pas leur devoir, à ce qu'il paraît, jusqu'à présent. Alors
quelle a été l'attitude de la Junte qu'ici on veut démissionnaire,
par rapport à ce fait? Je pense que tout simplement, comme Junte,
on est à même de dire ce qu'on a fait et de dire pourquoi certaines
choses sont arrivées. Mais ça ne veut pas dire qu'on n'accepte pas
la proposition de discuter, tout en tenant compte qu'on a un
certain ordre du jour, de discuter ces arguments à la présence du
Président de la Junte. Mais en tant que Conseil, on a un certain
ordre du jour: on peut très bien travailler et examiner les
arguments qui sont prévus en attendant - car on a rien à cacher -
la présence du Président de la Junte pour donner des réponses à
certaines questions, qui doivent être (à ce que j'ai entendu)
posées exclusivement à lui. Donc, la position de la majorité est
d'être très consciente du moment qu'elle est en train de vivre, est
d'être assez consciente du fait que c'est un moment assez négatif
pour notre Région. Mais cela n'implique pas le fait que la Junte,
soit dans le premier cas de la Mafia que dans l'autre cas des
contrôleurs, malheureusement, ne peut que dire que on ne savait
rien du tout.
Je sais que lorsqu'on dit cela, on nous répond: "Cela n'est pas
possible. Tout le monde en parle! Comment est-il possible que
pendant...?" On pourra nous dire qu'il y a eu trop de confiance,
qu'à l'avenir on devra chercher de revoir ensemble la façon de
gérer le Casino, pour ceux qui veulent le Casino.
Pour ceux qui ne veulent pas le Casino, la position est claire.
On veut faire les moralistes, et je ne sais pas jusqu'à quand, pour
dire qu'il faut éviter le vice du jeu en fermant le Casino. On sait
très bien que c'est une position enfantine: c'est comme ne plus
planter des cannes à sucre pour éviter le diabète. Ce seraient des
positions absurdes.
Ce qui nous intéresse, c'est le fait que nous sommes disponibles
à attendre la présence du Président pour la discussion de ces deux
arguments. Mais pour le restant, je pense que le Conseil a le droit
de continuer ses travaux. Comme majorité, nous sommes ici convoqués
pour travailler, pour donner quand même l'impression que nous
sommes ici pour respecter la volonté de ceux qui ont élu ce
gouvernement.
Qu'après on puisse arriver à un éclaircissement politique, que
je souhaite, que toute la majorité souhaite, ça, c'est aussi vrai.
Donc, dans ce but, nous réaffirmons la volonté de continuer la
discussion des arguments qui ne sont pas directement intéressés, en
attendant que vendredi soit présent le Président pour donner des
réponses qui, peut-être, données par n'importe qui de l'exécutif,
ne sont pas si exhaustives que celles que pourrait donner le
Président.
Je pense que c'est une attitude correcte face à un Conseil qui
est quand même ici pour travailler. Nous n'avons rien à cacher,
nous attendons justement, nous aussi, de voir clair dans cette
affaire; nous avons des propositions à faire, et c'est ce que nous
voulons proposer.
Et c'est à cause de cela que nous avons prévu de faire une
réunion entre toutes les forces pour dire, s'il y
avait
accord, de proposer, en tant que forces qui veulent maintenir
ouvert le Casino, des propositions à moyen terme, en tenant compte
du fait qu'il y
aura des perspectives dans le futur qui
pourraient même changer certains avis.
Pour l'instant, nous avons à proposer un projet de loi pour
pouvoir nommer le Commissaire et deux commissaires adjoints, pour
pouvoir le maintenir ouvert et donc pour avoir la possibilité
d'avoir l'appui des nouveaux contrôleurs, qui soient prévus à
l'extérieur de l'administration régionale, après une épreuve de
sélection (c'est un projet de loi qu'on entend présenter à
l'attention du Conseil).
Et sur ces questions, on veut et on voulait justement en parler,
toutes les forces ensemble. Donc, sur cette attitude, nous croyons
que le Conseil puisse s'exprimer, continuer la discussion de
l'ordre du jour. En effet, lorsqu'on a prévu de discuter de
l'affaire du Casino, on n'a pas dit quand: si le Conseil décide de
discuter de cette affaire au moment où sera présent le Président de
la Junte, nous n'avons aucune difficulté. On pensait uniquement, vu
que tout le monde s'attendait un éclaircissement sur ce point, que
comme Junte, tout en considérant que le Président aujourd'hui ne
pouvait pas être présent physiquement, on pourrait donner des
reinseignements sur ce qui s'était passé. Un point, c'est tout. On
croyait de donner correctement une information à tout le Conseil,
afin de ne plus laisser cette atmosphère qu'il y a maintenant là où
tout le monde doute, où tout le monde dit: "Mais, enfin, qu'est-ce
qu'il y a? Mais... On ne sait pas... Quelqu'un dit que..." Alors
nous, en tant que forces de la majorité, nous disons ce que nous
savons; mais naturellement, on ne peut pas dire ce qu'on ne peut
pas connaître. Voilà, l'attitude de la majorité: c'est ce que j'ai
dit.
PRESIDENTE:
La parola al Consigliere Torrione; ne ha
facoltà.
TORRIONE - (P.S.I.):
Devo dichiarare, almeno a titolo
personale, che sotto certi aspetti ho anche apprezzato il discorso
di intervento dell'Assessore Rollandin. Mi è sembrato di cogliere
che un certo tipo di chiusura sia venuto meno nell'atteggiamento,
nel modo di essere di questa maggioranza; mi auguro che questo
atteggiamento e questo modo di essere continui e questo sia il
buongiorno, dal quale si possa prefigurare un atteggiamento diverso
nei confronti della minoranza.
Ha parlato l'Assessore Rollandin di chiarimento politico ed è su
questo fatto che noi insistiamo. Il chiarimento politico serve non
solo per dirimere alcune questioni che riguardano questa aula, ma a
ridare tranquillità e serenità alla gente valdostana che è
profondamente turbata da questi fatti. Non è un fatto interno, non
abbiamo chiesto noi le dimissioni di questa Giunta perché abbiamo
collegato una vicenda giudiziaria con un rimpasto politico, non
l'abbiamo mai fatto e, teniamo a ribadirlo, non lo facciamo neanche
in questo momento. Il problema è quello della credibilità politica,
che questa Giunta non ha più rispetto agli avvenimenti, perché gli
avvenimenti hanno superato la Giunta stessa, e non vorremmo - e qui
l'ipotesi è drammatica - che per la terza volta fossimo superati da
ulteriori avvenimenti. Perché a questo punto c'è da chiedersi (come
qualcuno in quest'aula si è chiesto), quale sarà l'avvenire della
nostra Regione, se a governarla, anziché essere il Consiglio e gli
organi previsti dallo Statuto, saranno forze esterne a questo
Consiglio.
E' con questo stato d'animo che noi vi preghiamo di considerare
le nostre richieste; non vogliamo scardinare questa maggioranza,
anche perché, lo ripeto, sappiamo benissimo che due giorni dopo si
può ricostituire così com'è, ma obiettivamente la gente si aspetta
dal nostro regime di autogoverno un comportamento tutto diverso da
quello che siamo abituati a vedere anche a livello nazionale. E'
questo il segnale che noi dobbiamo dare.
E' vero che Governi della Repubblica sono stati travolti da
"affaires" di tipo diverso (mi sembra che Cossiga fu travolto
dall'affare Kappler, se ben ricordo), però, obiettivamente, perché
aspettare che gli avvenimenti travolgano la credibilità delle
nostre istituzioni anziché precederli, anziché dichiarare "noi
siamo qui e abbiamo tutta la volontà di fare chiarezza?"
Assessore Rollandin; io capisco la necessità, l'esigenza di non
paralizzare l'amministrazione, però cerchi di fare uno sforzo per
capire le ragioni della minoranza, complessivamente, senza fare
distinzioni. Sono dettate dalla preoccupazione che questi
avvenimenti possano incidere profondamente sulla vita della nostra
collettività.
Non dico che questa maggioranza abbia delle responsabilità
dirette, per carità: noi non vogliamo confondere i ruoli ed abbiamo
fiducia nella Magistratura. Quello che fa la Magistratura non
vogliamo neanche che abbia un'eco in Consiglio: sono due vicende
che non ci toccano. Ma non si può nascondere il fatto che 25
dipendenti regionali - questo purtroppo è un dato che è presente, è
incombente su questo nostro Consiglio - sono stati arrestati per
reati che, tra l'altro, sono di una gravità estrema. Se lei collega
questo fatto con quello che è avvenuto prima, anche se i due
avvenimenti - è un giudizio personale - non hanno forse degli
agganci, si rende conto che sono forse due parti di inchieste
diverse; però, obiettivamente, dopo tutto quello che è successo non
ci si può alzare al mattino, spalancare la finestra della Valle
d'Aosta e dire: il sole sorge ancora, non è successo niente!
Noi avevamo mandato come Amministrazione regionale, dei
controllori alla Casa da Gioco perché sapevamo che il Casinò non è
luogo "pour des enfants de coeur o per educande, e giustamente ci
preoccupavamo di controllare; ma nel momento in cui il controllo è
finito, tutto, in catene, non possiamo negare che qui non è
successo niente. Perché se lei ricorda, Assessore Rollandin, e lo
ricorderà la Giunta, noi dal primo giorno abbiamo detto che questo
era un problema di immagine, essendo certe realtà estranee al
contesto valdostano. Noi siamo concordi in questo giudizio, però ci
preoccupa il fatto che il fenomeno mafioso abbia potuto penetrare
in questa realtà; ed allora dobbiamo mettere in atto tutti gli
strumenti per fare chiarezza.
Il Consigliere Riccarand ha detto una cosa che io condivido
profondamente e cioè che sono saltati dei meccanismi di controllo
in tutta questa vicenda e nella vicenda amministrativa, anche
prescindendo da quella del Casinò; ogni tanto, si avverte che,
obiettivamente, c'è qualcosa che non funziona nell'apparato, nel
modo di essere, nel modo di controllare. E' su questi dati che
dobbiamo riflettere, perché qui, in fondo, senza fare
dell'allarmismo inutile è un po' in gioco il prestigio della nostra
autonomia e, siccome questa nostra autonomia credo vada difesa ad
ogni costo, noi intendiamo fare chiarezza.
Dimettersi è un atto di buona volontà, di non commistione della
Giunta regionale con i fatti che sono successi.
E' in questa chiave che dobbiamo leggerla, che dobbiamo
interpretarla.
Noi ci rendiamo conto che il bilancio non è uno scherzetto da
quattro soldi, perché ha una sua importanza politica,
amministrativa, contabile; è l'espressione di una volontà.
Altrimenti diciamo di non condividere quel tipo di bilancio, però
il pericolo che ci sia una paralisi dell'Amministrazione esiste.
Allora, la proposta che noi facciamo non è quella del chiarimento,
Assessore Rollandin, ma è di chiamare la Giunta affinché ci dica
molto chiaramente che ha intenzione di dimettersi; dopo di che noi
approveremo il bilancio, discuteremo il documento amministrativo
contabile e non fermeremo l'attività della Regione che continuerà
la sua vita con questa maggioranza o con un'altra, non ci
interessa.
E' su questa impostazione che noi prendiamo atto
dell'irrigidimento di una maggioranza che ogni volta dà la
sensazione spiacevole - lo dico con rammarico, mi creda - di
chiudersi a riccio. Ora, noi riteniamo che il discorso del rinvio
fosse un atto di buona volontà; oltre tutto non si poteva non
consentire a maggioranza e minoranza di riflettere sulle proposte
che avevamo fatto; lo abbiamo detto nella riunione dei Capigruppo,
e lo ripetiamo in aula: forse due giorni di riflessione
servirebbero a tutti. Aspettavamo che il Presidente della Giunta
ritornasse. Mi consenta, è difficile discutere senza il capo
dell'esecutivo del governo della Valle d'Aosta. Obiettivamente, non
per sottovalutare il ruolo della Giunta, ma il capo
dell'Amministrazione è il Presidente della Giunta. Certe risposte
credo che le possa dare solo lui ed è su questo che noi insistiamo.
Se si vuol costringere la minoranza, per attirare l'attenzione
della Giunta, ad assumere degli atteggiamenti di una certa
rigidità, allora io invito ancora la maggioranza a riflettere su
questo argomento.
Il Consigliere Riccarand, che talvolta passa per uno che fa il
Torquemada, per uno che va con la lancia in testa, stavolta ha
fatto una proposta molto sensata. Ha detto: qui è inutile che
stiamo a scannarci l'uno con l'altro, visto che il momento è
difficile e delicato: piuttosto riflettiamo se non sia il caso di
una pausa di meditazione di pochi giorni, che può servire a tutti.
Può servire anche al Presidente della Giunta per venire in questa
aula e riferirci sui colloqui che ha avuto a livello romano.
Mi scusi! Faccio un riferimento personale e poi chiudo. Ma lei
come crede che io riesca a ratificare una delibera di Giunta, che è
una stupidaggine qualsiasi, di fronte ad avvenimenti così gravi?
Crede che io possa mettermi a discutere tranquillamente di fronte a
questo? Quando tutta la mia attenzione, la mia, la sua, è altrove?
Insomma!
C'era un politico valdostano che diceva che le fognature non
hanno colore, quindi quando si discute di amministrazione va tutto
bene, però qui i colori sono il rosso e il nero delle roulettes del
Casinò sul quale, obiettivamente, qualche vicenda giudiziaria
incombe!
Senza polemica ripresentiamo questa nostra richiesta,
consigliando, se è possibile, alla maggioranza di riflettere. E'
chiaro che se poi questa nostra proposta non verrà accettata, a
questo punto noi, come abbiamo concordato, saremo costretti, dico
costretti, Assessore Rollandin, ad abbandonare l'aula. Per carità,
ho visto già qualcuno che fa così... alza le braccia al cielo come
per dire "forse è meglio!" Ce ne andiamo e quindi potete approvare
tutto quello che volete; però dico che non si scrive, neanche in
questa maniera, una storia esaltante di questo Consiglio.
PRESIDENTE
: La parola al Consigliere Pedrini, ne ha
facoltà.
PEDRINI - (P.L.I.):
Il mio intervento prima è stato
brevissimo e penso molto chiaro. Altrettanto breve sarà questa
replica; devo dare atto all'Assessore Rollandin di un'estrema
prudenza di parole ed una meditazione fatta probabilmente da tutta
la maggioranza. Noi liberali ne prendiamo atto.
Il collega Torrione è molto buono nel richiedere ancora con
slancio, con cuore, ecc. il ritorno su determinate posizioni che io
ritengo, dalle parole dell'Assessore Rollandin, siano superate. Mi
rammarico di questo perché ritenevo che forse 48 ore, come ha detto
il Consigliere Torrione, di ripensamento per tutti potessero
tornarci utili e riconfermo il nostro atteggiamento, che è quello
di abbandonare per protesta l'aula alla ripresa dei lavori della
maggioranza.
PRESIDENTE
: La parola al Consigliere Mafrica, ne ha
facoltà.
MAFRICA - (P.C.I.):
Io chiedo che venga posta ai voti una
proposta di sospensione del Consiglio così articolata, perché la
risposta riflessiva dell'Assessore Rollandin tendeva, in qualche
modo, a scaricare responsabilità di tipo amministrativo su chi non
seguisse un certo ordine dei lavori. Io credo che la proposta che
il nostro Gruppo ribadisce, e che era stata condivisa da tutti i
Gruppi della minoranza, dimostri il senso della responsabilità e la
volontà, se c'è da parte della maggioranza altrettanta
disponibilità, di non rendere ancora più difficile il tutto.
Io quindi propongo che venerdì 16, giorno per cui il Consiglio è
già convocato, si discuta, in mattinata, la questione del Casinò in
modo sintetico, che intervenga un Consigliere per gruppo con un
tempo delimitato, che prima di questa discussione (oggi pomeriggio,
per esempio) i Capigruppo si ritrovino e stabiliscano come condurre
il dibattito, ma anche come risolvere concretamente la questione
tecnica del controllo della Casa da Gioco. Non può esserci adesso
un commissario, come è avvenuto in precedenza, nominato dalla
maggioranza con un senso politico; penso che debba essere nominato
un commissario al di fuori delle lottizzazioni politiche, in modo
che riceva la fiducia, se possibile, di tutto il Consiglio
regionale.
Propongo inoltre che si affronti la questione della necessità o
meno di due vice-commissari provvisori e di altri controllori e in
che forma. Quindi oggi pomeriggio il Consiglio potrebbe continuare
con una riunione dei Capigruppo per discutere questi argomenti,
venerdì pomeriggio, per discutere il bilancio, si programma un
intervento per Gruppo, con tempo delimitato. Tutti gli altri
argomenti possono essere rinviati mentre questi due richiedono, per
ragioni diverse, la presenza del Presidente della Giunta: l'uno
perché il Presidente è la persona che può dare spiegazioni sui
rapporti tra commissario, controllori e Giunta regionale; l'altro
perché è l'atto su cui bisogna discutere le questioni politiche che
sono sollevate dalla minoranza. Sia le dimissioni che i chiarimenti
non possono essere discussi in assenza del Presidente della Giunta,
quindi non si vuole assolutamente impedire la discussione del
bilancio, che può essere approvato ancora prima perché noi avevamo
previsto che il Consiglio potesse continuare anche il 19, se non si
riusciva ad approvare il bilancio per il 16.
La proposta è questa: il Consiglio venerdì discute la questione
del Casinò, prende le decisioni necessarie e approva, evidentemente
ognuno con le sue posizioni, il bilancio.
Per quanto riguarda gli altri argomenti, tipo borse di studio,
non mi sembra serio continuare la discussione in questo momento,
perché non si darebbe alla popolazione valdostana l'idea di una
presa di coscienza della gravità della situazione. Noi siamo
convinti di fare una proposta seria e vorremmo che non venisse
distorta: oggi pomeriggio si ritrovino i Capigruppo, verifichino
come affrontare la questione del commissario, dei vice commissari,
come condurre il dibattito, venerdì mattina si esaurisca la
questione Casinò, e venerdì pomeriggio si approvi il bilancio. Gli
altri punti possono essere rinviati di 15 giorni, oppure anche a
lunedì 19, visto che è possibile convocare il Consiglio. Chiediamo
che venga votata questa proposta.
PRESIDENTE
: La parola al Consigliere Aloisi, ne ha
facoltà.
ALOISI - (M.S.I.):
Io, colleghi Consiglieri, non riesco a
capire questo tipo di atteggiamento da parte del Partito
Comunista.
Mi pare che siamo stati chiari, nella riunione che abbiamo avuto
prima, perché abbiamo detto: se questa maggioranza vuole continuare
il dibattito, se lo ritiene corretto e giusto, ha diritto di farlo:
noi abbandoniamo l'aula. Non vedo perché, vista anche la risposta
da parte dell'Assessore Rollandin che è stato molto esplicito nella
volontà di continuare i lavori, dobbiamo continuare, per lo meno
voi dovete continuare, a cercare questo tipo di mediazione che non
ha significato. Dobbiamo essere coerenti con noi stessi.
Abbiamo preso una decisione e dobbiamo rispettarla, quindi
abbandoniamo l'aula e chiuso il discorso, i lavori vanno avanti.
Non possiamo star qui fino a domani mattina a discutere: quindi
insisto nella decisione che è stata presa di comune accordo.
PRESIDENTE:
La parola all'Assessore Rollandin, ne ha
facoltà.
ROLLANDIN - (U.V.):
Si je comprends bien, il y a plus de
difficultés dans les forces de minorité que dans celles de
majorité. J'ai cherché auparavant d'expliquer pourquoi on avait
cherché d'avoir une rencontre avec toutes les forces. C'était
uniquement, parce qu'on est convaincu que l'affaire du Casino est
une affaire qui touche toute la Région et qui doit être justement
résolue avec l'apport de toutes les forces. Comme deuxième
proposition, compte tenu de la requête qui a été faite, je pense
que le Conseil peut très bien discuter les interpellations, les
ordres du jour relatifs aux bourses d'études et éventuellement, si
à la fin des travaux de cette journée on voit qu'on a achevè la
première partie, on peut se retrouver demain pour discuter, comme a
dit le Conseiller Mafrica, les propositions possibles pour une
solution de cette crise.
Je ne vois pas pourquoi, compte tenu du fait que les Assesseurs
compétents, qui doivent répondre à certaines interpellations, sont
présents, on ne peut pas discuter des bourses d'études. Nous
continuons les travaux et à la fin on a dit qu'on est d'accord
d'accepter le renvoi des deux autres arguments, qui ont justement
une autre signification (le bilan et l'affaire du Casino), en
présence du Président de la Junte.
Je pense que ce n'est pas une attitude de fermeture ou de guerre
entre majorité et opposition; c'est seulement une question - je
pense - de rapports corrects entre les deux forces, qui sont
convoquées ici pour discuter. On comprend que vous avez des
difficultés à discuter de l'affaire du Casino sans la présence du
Président, on est d'accord de renvoyer au moment où le Président
sera présent physiquement. Je pense que nous n'avons pas à faire
une proposition que ne soit pas claire. Pour le reste, je dis:
"Trouvons un accord". Et je partage l'avis de Mafrica quand il dit:
"Il faut trouver comme figure du commissaire quelqu'un qui soit au
dessus de tout suspect". Je suis parfaitement d'accord.
Mais voilà, nous pouvons très bien faire cette rencontre,
lorsque nous avons terminé l'ordre du jour comme il est prévu. On
ne peut pas faire comme ça. Alors cela devient tout simplement une
question de principe! Je pense que le Conseil a été convoqué avec
un ordre du jour! Cherchons de voir si c'est possible de faire une
discussion sur les arguments qui peuvent très bien être discutés
sans la présence du Président, et si demain ou ce soir on
terminera, on renvoyera les deux arguments au moment où le
Président sera présent.
PRESIDENTE
: La parola al Consigliere Maquignaz, ne ha
facoltà.
MAQUIGNAZ -
(Féd. DP-UVP): Sarò molto breve, volevo solo
fare un richiamo a quello che ha detto l'opposizione. Io sono stato
in passato, abbastanza rigido sul problema Casinò; è una questione
molto grave che ci interessa tutti da vicino. Il problema di fondo,
da quello che ho capito, è che non è possibile discutere se non
alla presenza del Presidente della Giunta. Sono pienamente
d'accordo su questo e quindi, in questo senso concordo con
l'opposizione; però devo concordare anche con quanto dice
l'Assessore Rollandin. La proposta che ha fatto mi sembra molto
chiara: discutiamo questo argomento venerdì mattina quando il
Presidente della Giunta potrà rispondere su tutti i problemi
sollevati dai Consiglieri di maggioranza e di opposizione. Quindi
io credo, nel superiore interesse del Consiglio, che questa
proposta vada accettata, perché non possiamo abbandonare il
Consiglio! Mi sembra evidente questo. Non capisco per quale motivo
non possiamo discutere le interpellanze, le mozioni, argomenti che
fanno parte del normale lavoro amministrativo.
Giustamente l'opposizione dice che ci vuole il Presidente della
Giunta per discutere il problema Casinò; anch'io sono d'accordo su
questo fatto e ho insistito. Noi vogliamo discutere alla presenza
del massimo responsabile di questo Consiglio, però non vedo il
motivo per il quale oggi non si possa discutere di alcune
interpellanze o della questione delle borse di studio. Dobbiamo
dimostrare alla popolazione che il Consiglio regionale è presente,
discute i problemi; quelli gravi li discute, come si è fatto sempre
fino adesso, quando il Presidente della Giunta è presente in
Consiglio.
PRESIDENTE
: La parola al Consigliere Riccarand, ne ha
facoltà.
RICCARAND - (N.S.):
Non sono le forze di opposizione che
vogliono abbandonare il Consiglio, è il Presidente della Giunta che
ha abbandonato il Consiglio: credo che questo vada ben
chiarito!
Era stata presa una decisione estremamente chiara nella
Commissione Affari Generali, in cui sono rappresentati gran parte
dei gruppi politici e comunque con l'accordo degli altri
Gruppi.
Si diceva: discutiamo come primo punto all'Ordine del Giorno del
prossimo Consiglio la vicenda del Casinò, perché è una questione
che riguarda un intero modo amministrativo di operare, riguarda
l'intero assetto del Consiglio regionale e della maggioranza ed è
prioritaria rispetto a tutto il resto, e poi affrontiamo gli altri
argomenti. E' chiaro che adesso non si può venire a chiedere di
ribaltare questa decisione che anche voi avevate preso: avevamo
concordato un certo tipo di ordine di lavori, rispettiamolo. Da
parte di tutte le forze di opposizione è stato detto che siamo
disposti a discutere di tutto, seguendo l'ordine dei lavori che ci
eravamo dati. Questo è quello che noi chiediamo e quello che anche
voi vi eravate impegnati a fare. Quindi io chiedo formalmente al
Presidente del Consiglio di mettere in votazione la proposta di
rinvio dei lavori a venerdì mattina, riprendendo col punto sul
Casinò, alla presenza del Presidente della Giunta.
PRESIDENTE
: La parola al Consigliere Lanivi, ne ha
facoltà.
LANIVI - (Féd. DP-UVP
): A me pare che tutte le polemiche
che si volevano evitare ritornino nel finale della mattinata con la
durezza che si voleva eludere all'inizio. In effetti la riunione di
questa mattina doveva servire ad evitare degli scontri o dei lavori
non produttivi di questo Consiglio regionale e non è possibile dire
che di fronte alle proposte avanzate dall'Assessore Rollandin
questa maggioranza si chiuda a riccio. Questa maggioranza, che ha
la responsabilità di governare la Regione, ha la fiducia di questo
Consiglio, che è altresì responsabile dell'andamento di questa
amministrazione. Quindi rispetto ai fatti politici prevalenti
sottolineati, la cosa che disturba i lavori di questo Consiglio è
l'assenza del Presidente. La maggioranza non si chiude affatto a
riccio, e dice, accettando le proposte che sono state avanzate: la
discussione sul Casinò, unitamente all'altro argomento di notevole
consistenza politica (cioè il bilancio) vengano rinviati a quando
sarà presente il Presidente della Giunta, cioè a venerdì mattina.
Non solo, ma mi pare che l'Assessore Rollandin abbia detto altre
cose che, non so per quale motivo, sono state dimenticate; rispetto
alla vicenda del Casinò le proposte avanzate dall'Assessore
Rollandin non sono assolutamente lesive del ruolo dell'opposizione
né tanto meno dimostrano la chiusura a riccio di questa
maggioranza. Mi pare che questa disponibilità e questo rispetto per
l'opposizione traspaiano in maniera evidente dalle dichiarazioni
dell'Assessore Rollandin.
A questo punto tutto il discorso si blocca se se ne fa una
questione di principio. Ora, mi pare che il senso dell'intervento
dell'Assessore Rollandin non sia quello di far prevalere un
principio per cui i lavori debbono comunque continuare perché la
maggioranza ha la possibilità di far marciare questo Consiglio;
esso tiene invece conto delle posizioni espresse dalla minoranza,
poiché gli argomenti ritenuti di valenza, di alto significato
politico, li discuteremo venerdì mattina.
Non dobbiamo dimenticare le cose dette dall'Assessore Rollandin,
perché quello che diciamo è proprio per la dignità del Consiglio:
ci sembra che in queste giornate lo sfoltimento degli argomenti
dell'ordine del giorno torni utile; un rinvio può significare anche
un restringimento del dibattito sul. bilancio, cosa che vorremmo
evitare. Il bilancio non può essere considerato un pacchetto
contrattabile. Certamente farebbe molto piacere alla maggioranza
che l'opposizione restringesse tutto il dibattito sul bilancio a
poche ore. No. La proposta della maggioranza ha solo il significato
suddetto.
Non si tratta di far prevalere un principio, non vogliamo
rappresentare con questo atteggiamento una chiusura della
maggioranza in sé stessa; al contrario, ribadiamo la nostra
disposizione ad un rapporto corretto e democratico all'interno di
questo Consiglio. Ci sembra però realisticamente e obiettivamente
positivo per questo Consiglio procedere con quegli argomenti
eventualmente concordati, ritenuti non di valenza politica, anche
perché questo costituisce uno sfoltimento di argomenti ritenuti, è
vero, di secondaria importanza, ma pur sempre in qualche modo
attesi dalla nostra gente. Mi pare che questo sia il significato e
lo spirito con cui, in un clima di assoluto confronto e leale
discussione con l'opposizione, l'Assessore Rollandin ha presentato
questo tipo di proposta.
PRESIDENTE:
E' chiusa la discussione generale.
Do la parola per dichiarazione di voto al Consigliere Torrione,
ne ha facoltà.
TORRIONE - (P.S.I.):
Forse ci siamo spiegati male, per lo
meno noi del P.S.I.. E' vero, facciamo un discorso di principio e
quindi stiamo qui a scontrarci sul metodo da adottare nell'ambito
di questa seduta, ma non è qui il. problema.
Il problema è politico. Noi chiediamo, forse io l'ho detto in
maniera maldestra nel mio precedente intervento, le dimissioni
della Giunta e del suo Presidente.
E' chiaro che vogliamo discutere questo argomento nel quadro
dell'argomento del Casinò, anche perché non crediamo più che questa
Giunta sia abilitata a reggere le sorti della Valle d'Aosta. In
questi termini è sufficientemente chiara la proposta, perché anche
se da un punto di vista di valenza poli-non credo che
un'interpellanza valga la nostra proposta, dal punto di vista della
valenza amministrativa concordo che qualsiasi argomento che è
all'ordine del giorno è degno di essere discusso.
Impostata in questi termini noi riteniamo che la discussione
vada rinviata a quando ci sarà il Presidente della Giunta, ne
chiediamo il rinvio, e senza far perdere ulteriormente tempo ne
chiediamo il rinvio a venerdì; in quella sede preciseremo
ulteriormente quale è il nostro atteggiamento di ordine politico
sulla vicenda del Casinò e sulla vicenda di questo tipo di
maggioranza, dopo di che ognuno prenderà le sue decisioni. Non
siamo però disponibili ad accettare con questo clima ed in questo
stato d'animo una discussione che guardi le minime cose quando le
grandi vengono rinviate. Non mi sembra neanche corretto.
PRESIDENTE:
La parola al Consigliere Mafrica, ne ha
facoltà.
MAFRICA - (P.C.I.):
Noi avevamo già chiesto, assieme alle
altre forze di minoranza, la convocazione straordinaria del
Consiglio dopo i primi fatti del Casinò. Avevamo richiesto una
seduta straordinaria proprio perché riteniamo questa discussione
prioritaria rispetto ad altre. Siccome questa discussione non può
avvenire che alla presenza del Presidente della Giunta, vista la
sua assenza, se non verrà accettata la proposta fatta, noi
conserveremo l'accordo raggiunto dalle forze di minoranza: non
discuteremo altri punti. Quindi chiediamo che venga rinviata la
discussione e che si riaprano i lavori venerdì 16 mattino con la
questione Casinò.
PRESIDENTE
: La parola al Consigliere Aloisi, ne ha
facoltà.
ALOISI - (M.S.I.):
Il Movimento Sociale Italiano ritiene
preminente l'aspetto politico su quello amministrativo per il
proseguimento di questo Consiglio. Vista la mancanza del Presidente
della Giunta, confermo quello che ho detto precedentemente.
PRESIDENTE
: La parola al Consigliere Baldassarre, ne ha
facoltà.
BALDASSARRE - (P.S.D.I
.): Brevemente, per dichiarazione
di voto. Noi condividiamo il rinvio del Consiglio regionale: non
vedo la difficoltà da parte della maggioranza per questo rinvio,
visto che c'è la dimostrazione che venerdì si può discutere sia il
bilancio e sia la questione del Casinò, anche perché riteniamo
(siccome noi socialdemocratici chiederemo le dimissioni della
Giunta) essenziale la presenza del Presidente della Giunta.
PRESIDENTE
: Voglio soltanto chiedere al Consigliere
Mafrica se ha modificato la sua proposta.
Rinvio sic et simpliciter a venerdì?
Quindi proposta identica a quella del Consigliere Riccarand.
Pongo in votazione la proposta di rinvio del Consiglio a venerdì
mattina.
ESITO DELLA VOTAZIONE
Presenti: 33
Votanti: 33
Favorevoli: 13
Contrari: 20
Il Consiglio non approva
PRESIDENTE:
Data l'ora il Consiglio è rinviato al
pomeriggio alle ore 16.00.
La seduta termina alle ore 12,57.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK