Consiglio Regionale della Valle d'Aosta - Oggetto del Consiglio n. 609 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 609 del 17 aprile 2019 - Resoconto
OGGETTO N. 609/XV - Interpellanza: "Interventi per
l'installazione di portabiciclette moderni e sicuri per il ricovero
di biciclette a pedalata assistita a disposizione dei dipendenti
regionali".
Distort (Presidente) -
Passiamo al punto 22 all'ordine.
Per la presentazione, la parola al collega Luboz.
Luboz (LEGA VDA) -
Andiamo sicuramente su un argomento
meno pesante, più leggero, di second'ordine, probabilmente, però
credo che sia giusto dare anche risposta all'istanza di diversi ex
colleghi che vengono a lavorare in bicicletta. Siamo stati
promotori della mobilità ecosostenibile, quindi credo che dobbiamo
prestare molta attenzione a coloro i quali ci chiedono, appunto,
attenzione verso il mezzo della bicicletta.
Diversi sono i dipendenti regionali che vengono a lavorare in
bicicletta e, purtroppo, gli stalli presso cui sono ricoverati i
loro mezzi non sono adeguati alle loro esigenze, soprattutto alla
necessità di ricoverare mezzi che oggigiorno costano anche diverse
centinaia di euro, se non vicino al migliaio, e alcuni mezzi a
pedalata assistita sono ben più cari.
L'istanza che porto avanti, per conto di alcuni di questi ex
colleghi, è soprattutto quella - credo che sia una banalità, per le
spese dell'Amministrazione regionale - di poter spostare il
portabiciclette, gli stalli che sono in fondo al parcheggio dei
dipendenti regionali, più vicini a piazza Deffeyes, perché
sicuramente è un luogo più centrale, dove malintenzionati possono
anche avere maggiore difficoltà a operare.
Ritengo che sia esaurito il mio intervento, perché è proprio
banale, però confido nell'azione del Governo regionale per porre
attenzione a queste istanze.
Presidente -
Per la risposta da parte del Governo la
parola all'assessore Borrello.
Borrello (SA) -
Ringrazio il collega Luboz, che ha fatto
un
rappel
. Effettivamente questa è una problematica che è
sul tavolo dell'amministrazione da qualche mese e lei mi dà quindi
la possibilità di dire del percorso che è stato fatto, a seguito
della segnalazione di alcuni dipendenti, rispetto alla necessità di
produrre degli stalli che siano confacenti alle esigenze moderne
per il vettore ciclistico.
Detto questo, a seguito della segnalazione che il presidente
Fosson mi aveva fatto un mesetto fa, abbiamo dato mandato ai nostri
uffici di fare i sopralluoghi, che sono già avvenuti, e fare le
valutazioni rispetto alle varie soluzioni alternative agli stalli
coperti per quanto riguarda le ultime tipologie di biciclette.
Ovviamente c'è una valutazione dei costi, in fase di realizzazione
in queste settimane, per arrivare poi a soddisfare la richiesta di
alcuni dipendenti.
Per quanto riguarda il secondo quesito che lei pone in
alternativa, ricordo solo che per quanto riguarda piazza Deffeyes
c'è stata tutta una serie di riqualificazioni e all'epoca era stata
spostata - perché una volta era presente sul sedime della piazza
principale - la localizzazione del portabiciclette.
Quindi sì, per quanto riguarda la valutazione rispetto alle
nuove tipologie e direi che il posizionamento idoneo è quello
originariamente definito. Quello che è importante, invece, è che
questo è un piccolo tassello rispetto a quella valutazione di
carattere generale, di inserire il vettore bicicletta all'interno
del quadro più organico della mobilità sostenibile; questo sì. Io
ricordo che il collega Bertschy aveva già annunciato questi tipi di
ragionamenti, anche in virtù della presa di posizione durante una
mozione della collega Minelli. Penso che sia vero che magari sia un
tema di secondo ordine, visto che è un aspetto puntuale, ma la
politica regionale dei trasporti e l'utilizzazione del vettore
bicicletta è sicuramente importante.
Presidente -
Per la replica, la parola al collega
Luboz.
Luboz (LEGA VDA) -
Grazie, Assessore, mi premurerò
ovviamente anche di portare l'informazione presso coloro che mi
hanno avvicinato per questa esigenza. Ne approfitto per segnalare,
perché mi è stato indicato poco fa, un problema sulla pista
ciclabile in Comune di Chambave, visto che siamo nell'argomento
ciclabile. A quanto pare una frana impedisce l'utilizzo della pista
ciclabile in Comune di Chambave.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK