Consiglio Regionale della Valle d'Aosta - Oggetto del Consiglio n. 23 del 12 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 23 del 12 gennaio 1983 - Resoconto
OGGETTO N. 23/VII - DISEGNO DI LEGGE CONCERNENTE: "CONSIGLIO
DI AMMINISTRAZIONE DEL CONVITTO REGIONALE FEDERICO CHABOD DI
AOSTA".
PRESIDENTE:
Ha chiesto di parlare l'Assessore alla
Pubblica Istruzione M. Ida Viglino. Ne ha facoltà.
M. IDA VIGLINO - (U.V.):
On attendait depuis longtemps ce
projet de loi car nous avions commencé à le discuter la année
passée. Lorsque le Collège "Federico Chabod" est devenu régional,
le Conseil d'Administration qui le régissait a été dissout. Il nous
était pratiquement impossible de pouvoir nommer un nouveau Conseil
d'Administration sur la base de la loi de l'Etat, qui prévoyait,
entre autres, un représentant de "l'Intendenza di Finanza". Nous
avons discuté beaucoup cette loi et nous avons enfin décidé
d'accepter une certaine position de Syndicats, qui demandaient que
dans ce Conseil d'Administration soient représentées les
différentes catégories présentes à l'intérieur du Collège,
c'est-à-dire les parents des élèves, les représentants des
instituteurs et les représentants du personnel auxiliaire. Cette
loi a été discutée dans la 5ème Commission; on a proposé un petit
amendement à le article 1, pour le restant l'avis a été favorable.
Donc, je demande que la loi soit votée par le Conseil.
PRESIDENTE:
E' aperta la discussione generale.
Ha chiesto di parlare il Consigliere Cout. Ne ha facoltà.
COUT - (P.C.I)
: Questo problema era già stato discusso in
Commissione; allora avevamo detto che la legge ci andava bene così
com'è perché siamo convinti anche noi che era una cosa che andava
fatta, però avevamo sollevato il problema che questo Consiglio di
Amministrazione dovrebbe anche rispettare un po' quello che è lo
spirito dei Decreti Delegati nella scuola, come viene anche detto
nella relazione introduttiva alla legge, quindi una presenza
maggiore dei genitori e comunque una presenza degli insegnanti in
questo Consiglio. La presenza prevista nella legge era di due
insegnanti e di un genitore e di un rappresentante del personale
non docente. Avevamo chiesto di alzare questo numero nel senso che
i genitori ci sembravano pochi così come erano rappresentati,
sennonché in Commissione è stato concordato e votato un emendamento
che alza il numero dei rappresentanti dei genitori portandolo a
due, ma nello stesso tempo diminuisce il numero degli insegnanti.
Questo, secondo noi, è un provvedimento che non rispetta lo spirito
dei Decreti Delegati, per cui già in Commissione ci siamo astenuti
su questo.
Uno dei motivi per non accettarlo era che, portando a dieci il
numero dei componenti il Consiglio di Amministrazione, si poneva un
problema di parità per le eventuali votazioni. Anche questo non
sarebbe stato comunque un problema, perché già nella legge viene
previsto che in caso di parità prevale il voto del Presidente,
quindi ci sembra che gli argomenti che potevano essere sollevati
per mantenere questo numero, aumentando da una parte e diminuendo
dall'altra, siano abbastanza pretestuosi e discutibili; quindi già
in Commissione ci siamo astenuti su questo emendamento.
Anche oggi ci comporteremo allo stesso modo; ci asterremo
sull'articolo pur votando la legge alla fine, visto che
sull'importanza e la necessità di tale legge siamo d'accordo.
PRESIDENTE:
Ha chiesto di parlare l'Assessore alla
Pubblica Istruzione M. Ida Viglino. Ne ha facoltà.
M. IDA VIGLINO - (U.V.):
D'accord que nous préférons le
nombre impair au nombre paire, pour éviter que le Président doive
décider dans la plus part des questions, mais ce n'étaient vraiment
là toute nos objections. Nous retenons que le nombre neuf pour
constituer un Conseil d'Administration d'un petit Collège soit déjà
un nombre suffisant et nous n'avions aucune intention de
l'augmenter, vu que toutes les catégories étaient représentées.
PRESIDENTE:
Passiamo all'esame dell'articolato. Do
lettura dell'art. 1:
Art. 1
L'Amministrazione del Convitto regionale "Federico Chabod" di
Aosta è affidata ad un Consiglio, composto:
a)
dal rettore,
Presidente;
b)
da un rappresentante della Regione, designato dalla
Giunta regionale al di fuori dei propri componenti e dei membri del
Consiglio regionale;
c)
da un funzionario dell'Assessorato regionale alle
Finanze, designato dall'Assessore alle Finanze;
d)
da un preside di scuola media e da un direttore
didattico delle scuole dipendenti dalla Regione, frequentate dai
convittori e dai semiconvittori. La designazione del preside e del
direttore didattico avverrà ad opera dell'Assessore alla Pubblica
Istruzione;
e)
da due rappresentanti del personale educativo del
convitto;
f)
da un rappresentante dei genitori dei convittori e
semiconvittori;
g)
da un rappresentante del personale non
docente.
I rappresentanti del personale educativo ed il rappresentante
del personale non docente sono eletti dal corrispondente personale
di ruolo e non di ruolo in servizio nel Convitto; il rappresentante
dei genitori dei convittori e semiconvittori è eletto dai genitori
stessi o da chi ne fa legalmente le veci. Le modalità di elezione
di detti rappresentanti saranno stabilite con ordinanza
dell'Assessore regionale alla Pubblica Istruzione.
Il Consiglio di Amministrazione è nominato con decreto
dell'Assessore regionale alla Pubblica Istruzione.
I componenti del Consiglio di Amministrazione durano in
carica tre anni e sono rieleggibili. Il loro ufficio è
gratuito.
I Consiglieri nominati in sostituzione di altri Consiglieri,
cessati dall'ufficio per qualsiasi ragione durante il triennio di
durata del Consiglio, restano in carica sino al termine del
triennio stesso.
Il Consigliere che, senza giustificato motivo, non intervenga
a tre adunanze consecutive, decade dal suo ufficio.
Per la validità delle riunioni del Consiglio di
Amministrazione è richiesta la presenza di almeno la metà più uno
dei componenti in carica. Le deliberazioni sono assunte a
maggioranza dei voti; in caso di parità, prevale il voto del
Presidente.
Alle adunanze del Consiglio di Amministrazione partecipa con
voto consultivo, il Vice-Rettore.
In assenza del Rettore le adunanze del Consiglio di
Amministrazione sono presiedute da uno dei Consiglieri scelto dal
Consiglio stesso.
Le funzioni di Segretario del Consiglio di Amministrazione
sono esercitate dal Segretario del Convitto, che assiste alle
relative sedute con voto consultivo. In sua assenza, le funzioni di
Segretario sono svolte dal Consigliere più giovane di età.
Il Consiglio di Amministrazione si riunisce ogni qualvolta il
Rettore ne ravvisi la necessità oppure quando almeno un terzo dei
suoi componenti ne faccia richiesta; comunque almeno una volta ogni
due mesi.
PRESIDENTE:
All'art. 1 la Commissione propone gli
emendamenti precisati nel testo che accompagna il disegno di legge
e riguardano le lettere e) ed f) e la sostituzione del 2° comma
dell'articolo 1. Ne do lettura:
La lettera e) del 1° comma dell'art. 1è sostituita dalla
seguente:
"e) da un rappresentante del personale educativo del
Convitto".
La lettera f) del 1° comma dell'articolo 1 è sostituita dalla
seguente:
"f) da un rappresentante dei genitori dei convittori e da un
rappresentante dei genitori dei semiconvittori".
Il 2° comma dell'art. 1 è sostituito dal seguente:
"il rappresentante del personale educativo ed il rappresentante
del personale non docente sono eletti dal corrispondente personale
di ruolo e non di ruolo in servizio nel convitto; i rappresentanti
dei genitori dei convittori e dei semiconvittori sono eletti dai
genitori stessi o da chi ne fa legalmente le veci. Le modalità di
elezione di detti rappresentanti saranno stabilite con ordinanza
dell'Assessore regionale alla Pubblica Istruzione".
PRESIDENTE:
Se il Consiglio è d'accordo, metto in
approvazione in blocco gli emendamenti che hanno avuto l'accordo in
Commissione:
ESITO DELLA VOTAZIONE
Presenti: 22
Votanti: 14
Astenuti: 8 (Bajocco, Carlassare, Carral, Cout, Dolchi, Mafrica,
Péaquin, Tonino)
Favorevoli: 14
Il Consiglio approva
PRESIDENTE:
Metto in approvazione l'articolo 1 nel testo
emendato:
Art. 1
L'Amministrazione del Convitto regionale "Federico Chabod" di
Aosta è affidata ad un Consiglio, composto:
a)
dal Rettore, Presidente;
b)
da un rappresentante della Regione, designato dalla
Giunta regionale al di fuori dei propri componenti e dei membri del
Consiglio regionale;
c)
da un funzionario dell'Assessorato regionale alle
Finanze, designato dall'Assessore alle Finanze;
d)
da un Preside di Scuola Media e da un Direttore
Didattico delle scuole dipendenti dalla Regione, frequentate dai
convittori e dai semiconvittori. La designazione del Preside e del
Direttore Didattico avverrà ad opera dell'Assessore alla Pubblica
Istruzione;
e)
da un rappresentante del personale educativo del
Convitto;
f)
da un rappresentante dei genitori dei convittori e
da un rappresentante dei genitori dei semiconvittori;
g)
da un rappresentante del personale non
docente.
Il rappresentante del personale educativo ed il
rappresentante del personale non docente sono eletti dal
corrispondente personale di ruolo e non di ruolo in servizio nel
Convitto; i rappresentanti dei genitori, dei convittori e dei
semiconvittori sono eletti dai genitori stessi o da chi ne fa
legalmente le veci. Le modalità di elezione di detti rappresentanti
saranno stabilite con ordinanza dell'Assessore regionale alla
Pubblica Istruzione.
I componenti del Consiglio di Amministrazione durano in
carica tre anni e sono rieleggibili. Il loro ufficio è
gratuito.
I Consiglieri nominati in sostituzione di altri Consiglieri,
cessati dall'ufficio per qualsiasi ragione durante il triennio di
durata del Consiglio, restano in carica sino al termine del
triennio stesso.
Il Consigliere che, senza giustificato motivo, non intervenga
a tre adunanze consecutive, decade dal suo ufficio.
Per la validità delle riunioni del Consiglio di
Amministrazione è richiesta la presenza di almeno la metà più uno
dei componenti in carica. Le deliberazioni sono assunte a
maggioranza di voti; in caso di parità, prevale il voto del
Presidente.
Alle adunanze del Consiglio di Amministrazione partecipa con
voto consultivo, il Vice-Rettore.
In assenza del Rettore le adunanze del Consiglio di
Amministrazione sono presiedute da uno dei Consiglieri scelto dal
Consiglio stesso.
Le funzioni di Segretario del Consiglio di Amministrazione
sono esercitate dal Segretario del Convitto, che assiste alle
relative sedute con voto consultivo. In sua assenza, le funzioni di
Segretario sono svolte dal Consigliere più giovane di età.
Il Consiglio di Amministrazione si riunisce ogni qualvolta il
Rettore ne ravvisi la necessità oppure quando almeno un terzo dei
suoi componenti ne faccia richiesta; comunque, almeno una volta
ogni due mesi.
PRESIDENTE:
Comunico l'esito della votazione:
ESITO DELLA VOTAZIONE
Presenti: 22
Votanti: 14
Astenuti: 8 (Bajocco, Carlassare, Carrai, Cout, Dolchi, Mafrica,
Péaquin, Tonino)
Favorevoli: 14
Il Consiglio approva
PRESIDENTE:
Do lettura dell'art. 2:
Art. 2
Il Consiglio di Amministrazione del Convitto regionale
"Federico Chabod" di Aosta esercita le funzioni attribuite dalle
leggi dello Stato ai Consigli di Amministrazione dei Convitti
nazionali e, con i necessari adattamenti, quelle attribuite ai
Consigli di Circolo e di Istituto. Per il suo funzionamento si
applicano, per quanto non previsto dalla presente legge, le norme
statali sui Consigli di Amministrazione dei Convitti nazionali, ove
non contrastino con le norme della legge costituzionale 26 febbraio
1948, n.
4.
Nei confronti degli atti e delle deliberazioni adottate dal
Consiglio di Amministrazione suddetto il Sovraintendente agli Studi
della Regione esercita la vigilanza attribuita nella materia ai
Provveditorati agli Studi.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE:
Do lettura dell'art. 3:
Art. 3
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione sul
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti: 22
Votanti: 22
Maggioranza: 18
Favorevoli: 22
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 24
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK