Consiglio Regionale della Valle d'Aosta - Oggetto del Consiglio n. 1741 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 1741 del 20 dicembre 2000 - Resoconto
OGGETTO N. 1741/XI Modalità di privatizzazione della società
"Centrale del latte". (Interpellanza)
Interpellanza Considerata la precaria situazione finanziaria
della Centrale del latte che anche nel 2000 prevede un bilancio in
rosso da ripianare con risorse regionali;
Preso atto delle numerose iniziative del gruppo di Forza Italia
che ha più volte contestato il sistema gestionale e sollecitato la
privatizzazione del sito industriale di Gressan quale soluzione
alla precaria situazione finanziaria ed occupazionale;
Richiamate le dichiarazioni dell’Assessore
competente che, in occasione dell’ultima
interpellanza del nostro gruppo sul tema, ha annunciato di aver
dato incarico alla Finaosta di avviare le pratiche per la
privatizzazione della Centrale del latte;
il sottoscritto Consigliere regionale
Interpella
l’Assessore competente al fine di conoscere:
1) con quali procedure si intende avviare tale processo;
2) quali sono le iniziative messe in atto da Finaosta per
raggiungere l’obiettivo in oggetto;
3) chi sono i partner potenziali e quali progetti industriali
hanno presentato al vaglio della finanziaria regionale e
dell’Assessorato.
F.to: Lattanzi
PrésidentLa parole au Conseiller Lattanzi.
Lattanzi (FI)
Sorridevamo io e l’Assessore
perché anch'io come il mio collega Tibaldi auspico che questa possa
essere l’ultima interpellanza sulla centrale del
latte.
Chiamarla telenovela non sarebbe giusto perché è una cosa
importante ed è un fatto di cui nella nostra Regione si è dibattuto
molto.
La nostra Regione ha avuto il merito di rilanciare un'attività
in questo senso fondamentale per i prodotti
dell’agricoltura, latticini caseari, evidentemente
abbiamo contestato molto la formula con la quale il Governo aveva
scelto di procedere nel lancio di questa produzione e sovente
abbiamo sollecitato con interpellanze e interrogazioni che si
andasse in direzioni più produttive non tanto per il mercato o per
l’azienda stessa, ma proprio per i livelli
occupazionali e per i prodotti della nostra Regione.
Avevamo sollecitato tanto questo che in un'ultima interpellanza
l’Assessore ci aveva annunciato la presa
d’atto come unica soluzione alle problematiche
purtroppo ricorrenti del bilancio in rosso della centrale del latte
la valutazione di una possibile privatizzazione.
Anche qui sarebbe necessario aprire una parentesi per quanto
riguarda almeno la posizione di Forza Italia rispetto alla
privatizzazione: non consideriamo la privatizzazione la sanatoria
di tutti i mali in assoluto, ma riteniamo che in casi come questo
la gestione privatistica di un’azienda e quindi il
suo competere sui mercati possa produrre a chi fornisce la materia
prima a questa azienda maggiori prospettive di sviluppo rispetto
invece a come è stata realizzata la distribuzione regionalizzata
dei prodotti caseari valdostani.
Un'organizzazione che ha avuto le sue lacune, come abbiamo più
volte anticipato, in un'inconcludente gestione produttiva e
commerciale con scelte strategiche di mercato che hanno più volte
lasciato perplesso il nostro gruppo e che abbiamo giudicato non di
cattiva volontà, ma di incapacità gestionale.
Detto questo, crediamo che i prodotti della centrale del latte
della Valle d’Aosta debbano avere un mercato molto
più ampio, debbano necessariamente affrontare la sfida del mercato
della qualità che è l’unico mercato che quel tipo di
prodotto può ambire a raggiungere, deve mettersi nelle condizioni
di essere presente in Europa e non più nella Valle
d’Aosta e magari una o due regioni limitrofe proprio
perché la sfida in questo settore, vista la privatizzazione di
centrali del latte in Lombardia piuttosto che in Piemonte, diventa
veramente una sfida mortale.
E visto che anche le altre regioni hanno dei prodotti che
considerano tipici e di nicchia, su quelli stanno facendo forti
investimenti nella distribuzione, è nella sfida della qualità e
della distribuzione che si gioca la partita.
Crediamo che a questo punto diventi urgente passare da quelle
che erano delle intenzioni di valutazione delle privatizzazioni
alla vera e propria privatizzazione fermo restando che la proprietà
di quell’insediamento è regionale, quindi di danaro
pubblico dei nostri Valdostani per cui c’è la
preoccupazione di capire quali progetti industriali si possono
sviluppare attraverso quei privati che si assumeranno
l’onere e l’onore di poter gestire
questo sito che è sicuramente un sito industriale molto avanzato,
un fiore all’occhiello di quello che si può
considerare la produttività nel settore specifico.
Speriamo che l’Assessore oggi possa darci delle
indicazioni più precise rispetto a quelle che erano sostanzialmente
nelle ultime interpellanze delle intenzioni, delle valutazioni.
Président
La parole à l’Assesseur à
l’agriculture et aux ressources naturelles,
Perrin.
Perrin (UV) Je remercie le Conseiller Lattanzi pour avoir
proposé de nouveau le thème de la centrale. C’est
vrai, il ne s’agit pas d’une farce,
mais il s’agit d’un problème
réel.
J’avais illustré lors de la séance du 27
septembre les procédures de vérification dont Finaosta est chargée
quant à la recherche d’un partenaire pour la
centrale laitière.
En effet il paraît désormais clair que la centrale ne peut
demeurer en telle qu’entreprise isolée, au contraire
elle doit s’intégrer aux autres réalités de la
filière laitière et fromagère, secteur qui représente 80 pour cent
du produit brut de l’agriculture valdôtaine, donc
élément portant du secteur.
En partant de cette prise d’acte, il en découle
que l’assainissement de la société ne peut être
rejoint à travers une simple privatisation, mais
qu’on doit l'envisager graduellement à travers la
création d’une synergie entre les acteurs du
secteur, améliorant en même temps l’image et la
qualité des productions locales.
Notre lait ainsi que le label de la centrale et les emplois
actuels sont autant d’éléments que nous voulons
absolument garantir.
Finaosta est chargée de l’individuation de
partenaires industriels disposés à entrer dans la société de façon
importante tout en respectant les conditions et les stratégies que
je viens d’illustrer, donc la recherche des marchés
est ciblée vers un acquéreur garantissant solidité financière ainsi
que capacité de gestion et commerciale, disposé à relancer le
potentiel productif de la centrale tout en garantissant le maintien
et la valorisation du label, le niveau de l’emploi
et l’achat du lait des producteurs régionaux. Ce
sont les trois thèmes fondamentaux.
Les modalités de cession, cela est demandé dans
l’interpellation, sont visées aux lois régionales n°
12/1997 et n° 8/2000 portant dispositions en matière des biens de
la Région Vallée d’Aoste; en particulier la cession
des participations directes en fonction de l’intérêt
public visé par la Région peut être effectuée selon trois
modalités: la vente publique ou la négociation directe avec
d’autres associés - s’il y a des
associés intéressés à la gestion de la centrale - ou la négociation
directe avec d’autres acquéreurs potentiels.
Et je viens aux conclusions: l’Assessorat en ce
moment particulier ne dispose pas encore
d’informations définitives concernant les
partenaires potentiels et les projets industriels respectifs, ce
qui devrait être communiqué dans le délai de quelques semaines,
donc le but que nous nous étions proposé c’était
d’avoir des indications pour la fin de
l’année et nous nous approchons à cette
échéance.
Le tout sera soumis à l’examen du Gouvernement
régional qui devra décider sur la validité des propositions et sur
les éventuelles modalités d’accord. Voilà donc nous
sommes dans cette phase délicate de recherche de la part de
Finaosta et d'analyse des propositions qui lui ont été fournies.
Nous sommes en train, en tant que Gouvernement régional,
d’attendre que Finaosta nous fasse connaître toutes
les informations qu’elle a pu recueillir dans cette
phase.
Président
La parole au Conseiller Lattanzi.
Lattanzi (FI)
Intanto ringrazio l’Assessore
per aver compreso lo spirito costruttivo di questa interpellanza
che va nella direzione di tenere informato il Consiglio regionale
su uno dei fattori importanti, un fattore chiave della produttività
e dell'economia valdostana e ancor di più, come diceva giustamente,
fondamentale per un intero settore che è quello
dell’agricoltura.
Ha ribadito sostanzialmente l’Assessore quali
sono le condizioni strategiche, operative alle quali si può
procedere verso questa privatizzazione confermando che il partner
deve essere di assoluta solidità e affidabilità sotto
l’aspetto della capacità gestionale e che mantenga
fermo quei tre principi che fra l’altro come gruppo
di Forza Italia condividiamo, cioè quello che comunque si parli
della commercializzazione dei prodotti tipici della qualità della
Valle d’Aosta, del marchio della Valle
d’Aosta e naturalmente degli impieghi del personale
che oggi è in atto.
L’Assessore sa che oltre a questi tre presupposti
ce ne sono tutta una serie di altri che sono subito dietro di essi
e cioè che il dire che non si può fare a meno in questo accordo
della qualità dei prodotti valdostani e del marchio significa anche
entrare in un mercato con il prodotto del latte valdostano che ha
presupposti di economicità completamente diversi perché così non
può che essere: se si parla di qualità, non può che essere più
cara, mettiamola così, ed è evidentemente un fattore molto
delicato.
Prendo atto dalla risposta che non c’è ancora la
definizione di chi potrebbe essere il partner o i partner e di
quali possono essere le offerte perché Finaosta le sta valutando e
le porterà a conoscenza della Giunta nelle prossime settimane, però
mi permetto di fare una considerazione rispetto alle
privatizzazioni che nelle regioni a noi limitrofe sono state fatte
in maniera molto importante, per fare un esempio per tutti: la
centrale del latte di Milano.
Un’operazione da decine di miliardi, aziende che
erano catapultate nell’appalto per poter fare
un'offerta ed è un’offerta che è andata in crescendo
proprio perché c’era un interesse intrinseco
nell’arrivare a impossessarsi della centrale del
latte di Milano che era un portafoglio clienti e una produttività
che addirittura chiudeva i bilanci in utile.
Quindi è evidente che, quando si vuole attrarre
l’imprenditore ad acquistare un'azienda pubblica che
fa utili e che addirittura ha un potenziale mercato già molto
consolidato, ma ancor più potenziale proprio perché ha la
possibilità, intrinseca nel portafoglio, di sviluppare linee di
prodotto ancor più strategiche e quindi di aumentare i potenziali
fatturati, il privato vede l’occasione di investire
in un'azienda che già così gestita in maniera limitativa produce
utili per decine di miliardi e che in mano al privato potrebbe
scatenare utili ancora più importanti.
Noi non siamo purtroppo in quelle condizioni, non possiamo
ambire ad avere una gara al rialzo nell'offerta della
partecipazione al business valdostano perché quello che offriamo
non parte da un presupposto di economicità virtuosa in questo
momento.
Ha invece un'economicità potenziale, una potenzialità data dalla
qualità tipica del prodotto che andiamo a lavorare in quel sito
industriale e se vogliamo dirlo in maniera molto aperta, anche
nella qualità del sito industriale stesso che potrebbe essere dato
in concessione all'impresa che, gestendolo bene e in maniera
economica e soprattutto con una visione commerciale strategica di
grande respiro, potrebbe farlo fruttare.
Allora la partita non è facile: attirare la privatizzazione o i
privati su un’azienda che oggi è potenzialmente
un'azienda che potrebbe fare utili, ma che soffre della mancanza di
una serie di scelte in territori strategici pesantissime, dove a
chi viene gli si chiede prima di tutto di dimostrare la propria
solidità finanziaria, giustamente, e di accollarsi eventuali
deficit che in questo momento stiamo ancora subendo è veramente
meno appetibile.
Al di là di fare della politica sulla centrale del latte perché
qui essere di Destra o di Sinistra c’entra poco,
quello che ci sentiamo di dire come gruppo è questo: rispetto alla
centrale del latte dobbiamo partire da una consapevolezza, spero
che l’Assessorato lo faccia presente a Finaosta, se
non lo ha già fatto, dobbiamo partire dal presupposto che non
possiamo più continuare con l’attirare industrie da
fuori semplicemente prospettando una serie di aiuti finanziari che
non saremmo oggi, viste le nostre condizioni finanziarie, in grado
di dare, che da una parte dobbiamo chiedere la qualità della
capacità gestionale degli investimenti ai privati, ma
d’altra parte dobbiamo offrire qualcosa.
In questo, l’Assessore mi comprende bene, ci sono
una serie di riscontri che prima o poi verranno al pettine, penso
al sovrapprezzo del latte per esempio, però credo che una serie di
carte ce le abbiamo, almeno due: la prima è sicuramente la tipicità
del prodotto, però è tipico il nostro come è tipico quello della
Val di Susa piuttosto che quello della Val di Non, ma su quello
della Valle d’Aosta si può davvero giocare un ruolo
importante dal punto di vista del marchio e della tipicità del
prodotto; la seconda è sulla qualità del sito industriale perché è
lì che si giocherà la partita.
In quell'offerta di contrattazione noi potremo lavorare non
tanto nell’offrire un'assistenza finanziaria, che
poi ci metterebbe in condizioni di andare a ripianare eventuali
debiti non più del pubblico, ma del privato quanto
nell’andare a sposare un progetto industriale che
metta nelle condizioni i privati che vengono qui con capacità
industriale e magari con capacità distributiva e produttiva di
sfruttare al meglio un sito industriale che ha un valore importante
solo se ad usarlo è qualcuno che può commercializzare fuori il
prodotto.
In questo senso credo che possiamo mettere pochi paletti al
privato che dovrà venire perché se cominciamo a dire:
"Tu vieni,
ti diamo il sito industriale, non ti daremo soldi, ma il latte lo
devi pagare di più, questo lo devi pagare di più, quello lo devi
pagare di più, ci devi garantire
l’occupazione?
", eccetera, continueremo a
trovarci qui ogni anno a discutere di bilanci in rosso della
centrale del latte.
Forza Italia ribadisce la sua disponibilità al confronto
politico su questo aspetto, ma ripeto che di politico
c’è ben poco, qui ci sono delle scelte strategiche
che vanno nell’interesse di tutti i Valdostani che
operano nel settore dell’agricoltura e nel settore
del latte che solo attraverso quel sito industriale e la sua
efficiente operatività possono pensare di continuare a produrre
latte e poterlo vendere.
Non c’è alternativa, la sola alternativa è
chiudere quella centrale e portare il latte a Milano piuttosto che
a Torino e questo sarebbe la distruzione di quella capacità di
autonomia che in tutto il mondo diciamo di essere un esempio per
gli altri.
La fase della regionalizzazione e della privatizzazione è una
fase molto delicata, condivido, però invito
l’Assessore a ragionare con Finaosta
sull’abbassare il prezzo, questo lo diciamo in
maniera molto forte: dobbiamo riuscire a convincere gli agricoltori
che se continuiamo a vendere il latte a questo prezzo, noi la
centrale del latte non l’avremo e fra qualche mese
dovremo andare non a vendere a un prezzo più basso, ma dovremo non
più vendere il nostro prodotto perché la concorrenza non è in
America o a Tokyo, è in Francia, a Sestrière piuttosto che nelle
valli di Bergamo o di Brescia.
In questo senso credo che dobbiamo fare una riflessione profonda
su cosa significhi privatizzare un’azienda che non è
semplicemente affidarne la gestione a un privato, ma è creare le
condizioni di libero mercato nelle quali anche i produttori devono
fare un passo avanti o un passo indietro se pensiamo di vendere il
prodotto.
Se invece pensiamo che, siccome siamo Valdostani e abbiamo
sempre venduto il latte a un certo prezzo, dobbiamo avere la
garanzia che qualcuno ce lo compri sempre a questo prezzo,
probabilmente continueremo ad allevare le mucche, ma il latte lo
dovremo buttare come stanno facendo in questi giorni nelle piazze
perché non si riuscirà a venderlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK