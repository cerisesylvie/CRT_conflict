Consiglio Regionale della Valle d'Aosta - Oggetto del Consiglio n. 1316 del 23 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1316 del 23 febbraio 2022 - Resoconto
OGGETTO N. 1316/XVI - Interpellanza: "Promozione di uno
studio volto a valutare le prospettive per il rilancio dei
comprensori sciistici valdostani".
Bertin (Presidente) -
Punto n. 35. Si è prenotata la
consigliera Erika Guichardaz, ne ha facoltà.
Guichardaz E. (PCP) -
Grazie Presidente. Assessore, mi è
sembrata un po' surreale la sua risposta perché mi sembra di essere
stata chiara sia nel dibattito di novembre sia oggi. Non stiamo
parlando della telecabina, stiamo parlando della struttura che
viene fatta in cima. Non stiamo parlando dell'impianto!
Mi sembra veramente che si vogliano mettere in bocca alle
persone parole che non hanno detto.
Io le ricordavo già nel mese di novembre scorso, quando abbiamo
affrontato la questione degli impianti di sci e i finanziamenti,
che peraltro noi abbiamo votato, la nostra assoluta volontà di
mantenere quell'impianto perché è un impianto che svilupperà Pila e
ne siamo assolutamente consapevoli.
Le portavo ad esempio un'interessante strada percorsa dall'Alto
Adige proprio per valutare uno sviluppo regionale che interessava
proprio i comprensori sciistici. Già nel 2017 si dotavano ed
eliminavano impianti vetusti oppure di comprensori che da lì a poco
sapevano che non avrebbero più avuto storia per dedicarsi ad altro.
Vi invito anche solo a guardare "Generazione bellezza" per capire
che cosa possono essere le nostre valli e in che cosa potrebbero
essere votate quelle valli che molto probabilmente, purtroppo, non
avranno più la disponibilità di neve ma che devono già attrezzarsi
e pensare adesso alla strategia.
In quello studio vi era poi un interessante connubio fra i
diversi livelli della società che ha fatto sì che insieme ad attori
diversi abbiano avviato congiuntamente una riflessione e siano
intervenuti in maniera proattiva su tale cambiamento.
Noi siamo fermi ancora ad un semplice bando di graduatoria come
quello della legge 8.
Allora per quello che riguarda, e lo ripeto per l'ennesima
volta, la Pila-Couis, invece ribadiamo le nostre preoccupazioni
sulla parte alta del progetto, ossia sulla parte della Platta de
Grevon, visto che tutti noi conosciamo i vincoli legati alla
rilevante instabilità geologica e valanghiva, come evidenziato
peraltro anche da altri Consiglieri che giustamente si dicevano
preoccupati per la presenza del permafrost. Lo dicevano per il Col
Tsa Seche, se guardiamo le cartografie, vediamo che in questa
presenza c'è anche la Platta de Grevon.
La normativa vigente in questo momento non consentirebbe fra
l'altro la realizzazione di quella mega stella e la realizzazione
di nuove piste sottoposte a caduta di massi, ma dopo le modifiche
apportate in Consiglio comunale e poi la vostra DGR del 14 febbraio
che va a modificare gli ambiti inedificabili, si porterà quest'oggi
in Consiglio comunale a Gressan un'ulteriore deroga che definirà
quell'intervento di comprovati e rilevanti interessi economici e
sociali nella fascia media e alta pericolosità per poter permettere
quella costruzione.
Io non vorrei che dovessimo poi pentirci fra un po' e sono
curiosa di capire quali sono gli studi fatti per dire che quella
struttura, e ribadisco non la telecabina ma quella stella stellona
che tutti abbiamo visto, porterà questo interessante sviluppo
economico per la società Pila.
Del progetto poi non si evince, inoltre, l'entità dell'aumento
di fabbisogni idrici determinati dalla nuova struttura della Platta
o l'interferenza tra le opere e la sorgente di Pos o del gruppo
sorgivo denominato La Nouva.
Sappiamo già che Pila soffre di mancanza d'acqua attualmente e
basta andare nelle vasche in questi giorni.
In ultimo non è chiara la sostenibilità della proposta di
prevedere il bar ristorante in relazione alla necessità di
dotazione di infrastrutture di servizi essenziali, gestione dei
rifiuti e gestione energetica, tenuto conto dell'offerta
territoriale che potrebbe invece essere fatta dalla valorizzazione
delle strutture di cui parlavo prima.
Non mi stupisce poi Assessore, io l'avevo ascoltata nell'aprile
del 2019 quando è venuto a presentare il progetto insieme
all'Assessore Laurent Viérin a Gressan, già lì erano emerse
possibilità diverse, un direttore di pista come Guido Regruto che
tutti noi abbiamo stimato a Gressan, aveva fatto delle valutazioni
e quelle considerazioni non sono mai state prese
considerazione.
Le ribadisco che quanto sta accadendo non mi stupisce, visto che
per la prima volta nella storia di Gressan, credo, la Pila S.p.A.
nel suo Consiglio di amministrazione non ha nemmeno un "gressaens".
Grazie.
Presidente -
Risponde l'assessore Bertschy.
Bertschy (AV-VdA Unie) -
Dovrei chiedere una mozione
d'ordine perché ha presentato un'interpellanza, ne ha raccontata
per una lunga parte dell'esposizione un'altra, nel senso che mi
chiede di Pila e poi è finita su tutto un progetto turistico che
sinceramente lei chiede dei comprensori sciistici nella seconda
domanda, non di un progetto turistico, però, per fortuna si
collabora a livello di Giunta e possiamo anche lavorare in questo
senso, però, ripeto, ha raccontato un'interpellanza un po' diversa
da quella che ha presentato.
Dico solo che, secondo me, ci si sta accanendo su questi
impianti a fune in maniera un po' esagerata rispetto al beneficio
che oggi gli impianti ancora danno e che, per fortuna nostra,
daranno ancora per lungo tempo.
Gli impianti a fune in Valle d'Aosta occupano lo 0,41% della
superficie del nostro territorio, leggo così non mi sbaglio: 1.353
ettari, 13,5 chilometri quadrati di piste. Abbiamo
quattrocentoventotto piste. Ogni volta che si fa un investimento,
sembra che si stravolga la Valle d'Aosta.
C'è un po' di Valle d'Aosta che è occupata dagli impianti, tutto
il resto è libero e vi invito ad andare in qualche vallata, ma che
conoscete probabilmente meglio di me visto che vi occupate di
montagna e di ambiente in maniera molto attenta, a vedere dove non
ci sono gli impianti cosa sta succedendo, perché molte volte la
situazione è addirittura peggiore di quella che viene descritta,
perché non so cosa c'è di meglio a livello ambientale se
un'infrastruttura, che porta un po' di sviluppo e anche un po' di
progettualità per il territorio, o se valli che purtroppo si
spengono perché non c'è del lavoro, perché la gente vive di lavoro.
Senza lavoro non ce la facciamo, neanche in Valle d'Aosta, ad
andare avanti.
Probabilmente c'è qualcuno che ha un'attenzione e anche delle
visioni politiche diverse da quelle che possiamo aver messo in
campo noi fino adesso e che vorremmo ancora mettere in campo ma noi
per dare del lavoro, per sviluppare le nostre valli e per creare
delle attenzioni per il futuro vediamo ancora una lunga
progettualità degli impianti, soprattutto rispetto alla limitata
occupazione che questi impianti hanno sul territorio.
Se tutti gli investimenti che avessimo fatto avessero portato un
rapporto di PIL prodotto rispetto alla superficie occupata di
questo livello, forse non avremo queste difficoltà in alcune
valli.
Detto questo, le cose che ha letto rispetto alla strategia
dell'adattamento al cambiamento climatico, per ogni struttura lo
abbiamo fatto noi Assessori, quindi le cose che ha letto, sono le
cose che vogliamo fare assolutamente, ma per fortuna la Valle
d'Aosta si giocherà una lunga partita sullo sci perché abbiamo
impianti molto alti. La quota dei nostri impianti, per fortuna, ci
permetterà di guardare un po' più a lungo e dovremo essere bravi a
guardare, rispetto a quello che abbiamo, ottimizzarlo e garantire
una vitalità del nostro territorio cercando di portare qui nuova
clientela, nuovi sciatori e non sono sciatori, perché oggi la
montagna anche nei comprensori sciistici non è frequentata per
forza di cose da sciatori o da persone che vogliono passare la loro
giornata esclusivamente attraverso lo sport.
C'è gente che viene sui nostri comprensori per starsene
tranquillamente a godersi una giornata al sole, mangiarsi qualche
cosa, aspettare il bimbo o il marito o il compagno che si fa la
sciata per stare insieme.
Quella strategia, è una strategia che abbiamo costruito insieme
e che vorremmo sviluppare e continuare a sviluppare in futuro, e
passa per la razionalizzazione di alcuni impianti.
Rispetto all'impianto che viene citato, e veniamo
all'interpellanza, quello della Pila, noi sicuramente non ci
mettiamo a dire a chi amministra e a chi progetta che tipo di
impianto deve fare, diamo degli indirizzi sì, cioè andare a
migliorare gli impianti e migliorare la qualità di questi impianti
e cercare di renderli più utili all'utenza che è sempre più
diversificata, soprattutto razionalizzare i costi di gestione. Ci
sono impianti che, come questo, permetteranno di ridurre gli
impianti che ci sono attualmente e cercare di razionalizzarli.
L'iter che indicate, è un iter che è ancora in corso,
l'istruttoria non è completata, tant'è vero che ci sono delle
osservazioni e su queste bisognerà esprimersi.
Rispetto a questo, quando si sarà completata l'istruttoria,
verificheremo come la struttura competente, che ovviamente agisce
in maniera autonoma, deciderà di promuovere il proprio parere e la
propria valutazione dell'impianto. Quello che è stato fatto, è
un'istruttoria che prevede proprio questo e vedremo alla fine che
cosa succederà.
L'indicazione non è quella di andare a fare dei disastri
ambientali come quelli che vengono descritti, anzi, proprio va
tutta in un'altra direzione; è chiaro che gli investimenti, per
loro natura, hanno una ricaduta sul territorio che va valutata
dalle strutture delle quali è dotata l'Amministrazione regionale e
non solo. Su questo vedremo come ci si esprimerà e che cosa si
potrà fare.
Sul secondo aspetto, l'idea di una prospettiva riferita ai
comprensori sciistici, se parliamo dell'invernale, perché immagino
che si parli dell'invernale, tutti quelli che dicono che bisogna
costruire un'offerta parallela, ma poi ci dicono che non ci sarà
più la neve, che offerta parallela costruiamo?
Se vogliamo investire nei comprensori sciistici pensando che
porteremo la gente a sciare, a fare dello sci alpinismo, a fare
delle ciaspolate, a divertirsi sulla neve come famiglia, credo che
quantomeno dobbiamo partire dallo stesso punto di partenza, perché
se vogliamo costruire un prodotto complementare, dobbiamo comunque
sempre avere la neve. Per avere la neve, ci siamo dotati e
continueremo a dotarsi di impianti di innevamento sempre più
performanti che dovranno essere, in una logica di programmazione
del prossimo ventennio, inseriti in contesti che permettano ai
bacini che daranno risposta agli impianti di innevamento anche a
dare risposta all'agricoltura, a dare risposta a tutti gli aspetti
che per esempio stiamo vivendo in questo momento, l'elemento legato
agli incendi boschivi e a tutto questo, ma questa è una
programmazione che è da costruire anche se questi impianti già oggi
danno questo tipo di risposta, perché quando si cita tutta
l'occupazione degli impianti, oggi ci sono pascoli utilizzati
proprio perché sono arrivati gli impianti da sci ed in una buona
parte della stagione, gli impianti permettono completamente
l'utilizzo del territorio, tant'è vero che l'occupazione del
terreno viene pagata solo per il periodo invernale tanto per essere
chiari.
La strategia è portare sicuramente avanti degli investimenti che
ci permettano di qualificare sempre di più i nostri servizi, di
fare in modo che l'offerta complementare che oggi è sperimentale in
alcuni territori diventi un'offerta complementare della Valle
d'Aosta, il Consigliere Brunod ce l'ha ricordato più volte, c'è una
mozione da portare avanti, in questo anno ci lavoreremo per esempio
sullo sci alpinismo. Ci sono prodotti come lo SkiAlp del Monte Rosa
che vanno valorizzati in più comprensori, ma è ovvio che quelli
sono prodotti che rendono un'offerta migliore ma non un'offerta
unica.
Noi al 14 febbraio avevamo fatto 53 milioni di euro di fatturato
grazie ai comprensori di sci e poi abbiamo dato anche la
possibilità di fare qualcos'altro.
Recentemente, abbiamo lanciato una mozione sull'inclusione
rispetto agli sport invernali su un progetto di inclusione dei
nostri comprensori anche rispetto alle persone con disabilità, ci
stiamo lavorando e ci lavoreremo per dare questa risposta.
Stiamo ovviamente lavorando su un discorso di strategia, lo
studio che è stato assegnato a Finaosta per dare al Consiglio
regionale la possibilità di guardare ad un assetto futuro, ci
permetterà di dire, rispetto al governo attuale delle società, se
ci sono progetti che renderanno ancora più performante la nostra
attività.
Potrei raccontare il progetto "Scivolare a scuola" che permette
di portare i nostri ragazzi con lo Skipass sui nostri impianti da
sci ma soprattutto per fare in modo che i ragazzi possano diventare
un domani dei professionisti degli sci, dei lavoratori in quegli
impianti, delle persone che possono essere occupate.
Sulle strategie ce ne possono essere tante e nuove, per noi la
strategia è fare in modo che i comprensori sciistici continuino a
dare l'occupazione, il fatturato e soprattutto lo sviluppo che
stanno dando in questo momento con tutti i vantaggi per la
comunità.
Presidente -
Per la replica la consigliera Erika
Guichardaz.
Guichardaz E. (PCP) -
Grazie Presidente. Mi è sembrata un
po' surreale la sua risposta perché mi sembra di essere stata
chiara sia nel dibattito di novembre sia oggi, non stiamo parlando
della telecabina, stiamo parlando della struttura che viene fatta
in cima, non stiamo parlando dell'impianto.
Mi sembra veramente che si vogliano mettere in bocca alle
persone parole che non hanno detto.
Io le ricordavo già nel mese di novembre scorso, quando
parlavamo della questione degli impianti di sci, che peraltro noi
abbiamo votato, quindi a maggior ragione ribadisco la nostra
assoluta volontà di mantenere quell'impianto perché è un impianto
che svilupperà Pila e ne siamo assolutamente consapevoli.
Le portavo ad esempio un'interessante strada percorsa dall'Alto
Adige proprio per valutare uno sviluppo regionale che interessava
proprio i comprensori sciistici. Già nel 2017 si dotavano ed
eliminavano impianti vetusti oppure di comprensori che da lì a poco
sapevano che non avrebbero più avuto storia per dedicarsi ad altro.
Vi invito anche solo a guardare "Generazione bellezza" per capire
che cosa possono essere le nostre valli e in che cosa potrebbero
essere votate quelle valli che molto probabilmente, purtroppo, non
avranno più la disponibilità di neve ma che devono già attrezzarsi
e pensare adesso alla strategia.
In quello studio vi era poi un interessante connubio fra i
diversi livelli della società che ha fatto sì che insieme ad attori
diversi abbiano avviato congiuntamente una riflessione e siano
intervenuti in maniera proattiva su tale cambiamento.
Noi siamo fermi ancora ad un semplice bando di graduatoria come
quello della legge 8.
Allora per quello che riguarda, e lo ripeto per l'ennesima
volta, la Pila-Couis, invece ribadiamo le nostre preoccupazioni
sulla parte alta del progetto, ossia sulla parte della Platta de
Grevon, visto che tutti noi conosciamo i vincoli legati alla
rilevante instabilità geologica e valanghiva, come evidenziato
peraltro anche da altri Consiglieri che giustamente si dicevano
preoccupati per la presenza del permafrost. Lo dicevano per il Col
Tsa Seche, se guardiamo le cartografie, vediamo che in questa
presenza c'è anche la Platta de Grevon.
La normativa vigente in questo momento non consentirebbe fra
l'altro la realizzazione di quella mega stella e la realizzazione
di nuove piste sottoposte a caduta di massi, ma dopo le modifiche
apportate in Consiglio comunale e poi la vostra DGR del 14 febbraio
che va a modificare gli ambiti inedificabili, si porterà quest'oggi
in Consiglio comunale a Gressan un'ulteriore deroga che definirà
quell'intervento di comprovati e rilevanti interessi economici e
sociali nella fascia media e alta pericolosità per poter permettere
quella costruzione.
Io non vorrei che dovessimo poi pentirci fra un po' e sono
curiosa di capire quali sono gli studi fatti per dire che quella
struttura, e ribadisco non la telecabina ma quella stella stellona
che tutti abbiamo visto, porterà questo interessante sviluppo
economico per la società Pila.
Del progetto poi non si evince, inoltre, l'entità dell'aumento
di fabbisogni idrici determinati dalla nuova struttura della Platta
o l'interferenza tra le opere e la sorgente di Pos o del gruppo
sorgivo denominato La Nouva.
Sappiamo già che Pila soffre di mancanza d'acqua attualmente e
basta andare nelle vasche in questi giorni.
In ultimo non è chiara la sostenibilità della proposta di
prevedere il bar ristorante in relazione alla necessità di
dotazione di infrastrutture di servizi essenziali, gestione dei
rifiuti e gestione energetica, tenuto conto dell'offerta
territoriale che potrebbe invece essere fatta dalla valorizzazione
delle strutture di cui parlavo prima.
Non mi stupisce poi Assessore, io l'avevo ascoltata nell'aprile
del 2019 quando è venuto a presentare il progetto insieme
all'Assessore Laurent Viérin a Gressan, già lì erano emerse
possibilità diverse, un direttore di pista come Guido Regruto che
tutti noi abbiamo stimato a Gressan, aveva fatto delle valutazioni
e quelle considerazioni non sono mai state prese
considerazione.
Le ribadisco, non mi stupisce, visto che per la prima volta
nella storia di Gressan, credo, la Pila S.p.A. nel suo Consiglio di
amministrazione non ha nemmeno un "gressanese". Grazie.
Presidente -
Per fatto personale.
Bertschy (AV-VdA Unie) -
Per dire, senza far polemica,
che né nell'interpellanza né in quello che c'è scritto qua si parla
del ristorante, si sta dicendo altro, c'è scritto un'altra cosa
qua.
Non è un indovinello venire in Consiglio, si fanno le
interrogazioni, le interpellanze e si risponde alle interrogazioni
e alle interpellanze. Non c'è scritto da nessuna parte quello che
lei dice e nelle domande c'è scritto "Valuta di richiedere alla
Pila S.p.A., per il tramite di Finaosta, la revisione del progetto
al fine di renderlo meno impattante e più sostenibile".
Lei nel primo paragrafo dice "Dove evidenziavamo diverse
criticità rispetto al progetto della telecabina Pila-Couis", c'è
scritto questo. Poi se vogliamo parlare di quello, parliamo di
quello, ma io lo chiedo al Presidente del Consiglio. Se noi
dobbiamo venire a rispondere, rispondiamo a quello per il quale
veniamo interrogati, non per altre cose, sennò è un altro
gioco.
Ognuno qua viene, fa il tema libero e poi racconta quello che
vuole.
Non è così. Guardi, io cerco sempre di essere educato e
rispettoso, però, se lei mi fa una domanda, io rispondo a quella
domanda, no ad un'altra. Non è neanche corretto.
Mi scuso perché non voglio far polemica con lei, però ha
presentato una cosa diversa da quella che ha scritto.
Presidente -
Per fatto personale ma si attenga al fatto
personale.
Guichardaz E. (PCP) -
Solo per sottolineare che il
progetto che c'è depositato al VIA si chiama "
Progetto Pila,
telecabina Pila-Couis
" e contiene anche il ristorante, tant'è
che all'interno di quel progetto c'è anche in maniera strutturata
tutta questa parte.
Mi sembra di essere stata molto chiara, si parla della
conferenza dei servizi tenuta su quel progetto e quel progetto
prevede anche il ristorante. Poi non so cosa dirle, è questa la
dicitura che c'è lì sopra. Si preoccupi con l'Assessorato o chi ha
scritto l'oggetto di quel progetto perché in quel progetto nei 39
milioni, 5 milioni sono dedicati a quella struttura.
Presidente -
Va bene, chiudiamo questa discussione.
Consigliere Restano per mozione d'ordine.
Restano (GM) -
Solamente per dire che il tema è molto
interessante, forse, gradiremmo tutti partecipare, allora possiamo
fare un Consiglio ad hoc, ma se sfruttiamo un'interpellanza per
parlare delle mezz'ore di progetti strategici della Valle d'Aosta,
mi dispiace per l'interpellante e per l'Assessore, ma vorremmo dire
anche noi la nostra e non solo stare ad ascoltare.
Ci sono le Commissioni, ci sono altri strumenti, ma non mi
sembra corretto parlare dell'universo mondo sportivo e turistico ed
avere la diretta a disposizione.
Presidente -
Consigliere Aggravi.
Aggravi (LEGA VDA) -
Volevo anche io fare una mozione
d'ordine e prendere spunto da quanto abbiamo sentito, perché penso
che tutti noi siamo interessati a capire due cose, primo
sicuramente le prospettive di sviluppo delle nostre stazioni ma
anche puoi capire se i progetti di cui abbiamo sentito sono
effettivamente quelli.
Io colgo la proposta del Consigliere Restano e vorrei sottoporre
però all'attenzione di tutta l'Aula se, in particolare, su questo
progetto si possa fare un approfondimento nella Commissione
competente, che tra l'altro poi si occuperà anche dello sviluppo
dei comprensori sciistici in senso lato, quindi  penso che
possa essere sicuramente interessante sia per quello che ha detto
la collega Guichardaz, sia per quello che ha detto l'Assessore
Bertschy e anche per quello che tutti e due non hanno detto, cioè
nel senso che almeno cerchiamo di capirci e magari di approfondire,
come ha detto il collega Restano, la materia e l'oggetto del
contendere.
Penso che la Commissione deputata sia il luogo dove tutti si
potranno esprimere in tal senso.
Presidente -
Va bene Consiglieri, con questo chiudiamo la
discussione. Chi è interessato, può proporre la richiesta al
Presidente della Commissione che si occupa di questi argomenti e
credo che la Commissione potrà approfondire la questione. Le
Commissioni sono anche istituite per questo.
Consigliere Grosjacques.
Grosjacques (UV) -
Sono stato chiamato in causa Come
Presidente della Quarta Commissione, quindi non posso che
associarmi alle dichiarazioni dei colleghi Restano e Aggravi e,
naturalmente, dare la disponibilità della Quarta Commissione per
affrontare questo tema nel corso del quale magari andremo ad
approfondire tutto quello che oggi è emerso dall'esposizione della
collega Guichardaz.
Non credo che sarà l'unico tema sul quale ci confronteremo in
materia di sviluppo degli impianti in quota ma credo che questo sia
il punto di partenza, quindi la Quarta Commissione è a
disposizione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK