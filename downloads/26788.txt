Consiglio Regionale della Valle d'Aosta - Oggetto del Consiglio n. 160 del 28 giugno 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 160 del 28 giugno 1972 - Resoconto
OGGETTO N. 160/72 - Assegnazione, per l'anno 1972, di
contingenti di attrezzature per l'industria, artigianato, turismo,
commercio, sanitarie ed ospedaliere ed elementi metallici per
paravalanghe.
Albaney
(M.A.V.)
- Poiché la Commissione Industria
e Commercio ancora non ha ultimato il lavoro di aggiornamento del
Regolamento per la distribuzione dei generi contingentati, la
Commissione e la Giunta propongono al Consiglio questi criteri di
applicazione per quanto concerne l'assegnazione di attrezzature per
l'industria, artigianato, turismo, commercio, sanitarie e
ospedaliere.
Non appena, diciamo, la Commissione avrà esaminato nel suo
insieme il Regolamento lo porteremo in Consiglio, quindi, si tratta
solo di dare la delega alla Giunta di assegnare in base a questi
criteri le assegnazioni per quanto concerne l'industria,
l'artigianato, il turismo, commercio e paravalanghe.
Fosson
(U.V.) -
Solo un chiarimento, quali sono le
attrezzature che rientrano ad esempio nel commercio, nel turismo,
così sapere quali sono le attrezzature che possono avere questa
esenzione eventualmente.
Albaney
(M.A.V.)
- Cioè, sulla legge non viene
indicato quale tipo diciamo di attrezzatura hanno diritto
all'importazione, stiamo vedendo con la Dogana per fare, per
stabilire quali sono le attrezzature che danno diritto a questa
esenzione; in linea generale, per esempio, per quanto riguarda
l'industria sono tutti i macchinari riferentisi all'industria, poi
ci sono certi tipi di macchine per quanto concerne l'artigianato,
però sono tutte macchine che provengono nell'area del Mercato
Comune.
Io non ho l'elenco qui perché ancora la Dogana non ce l'ha
trasmesso.
Fosson
(U.V.)
- Sì, allora qui bisognerebbe vedere
un po' bene, perché ad un certo momento le varie categorie dovranno
essere informate con precisione a quali macchinari e a quali
attrezzature possono accedere in esenzione e questo bisogna dare
una certa diffusione, perché altrimenti potrà darsi che qualcuno
gli salta in testa nel campo del turismo, del commercio, di
richiedere delle attrezzature che potrebbero richiedere anche altri
che però non essendo a conoscenza con precisione della cosa non
sanno come agire.
Quindi, questa ripartizione, d'accordo è una ripartizione in
questo senso, ma dare una delega così in bianco, senza sapere quali
tipi di macchinari, quali tipi di attrezzature sono destinati agli
uni e agli altri mi sembra che sia un po' non troppo logico, ecco,
eh no perché ad un certo momento bisognerà pur informare le singole
categorie e dire che hanno diritto per questi tipi di macchinari,
hanno diritto all'esenzione, dare una certa pubblicità, in maniera
che tutti possano, siano al corrente e possano eventualmente fare,
perché altrimenti capita come è capitato anche i passato, per altre
categorie, che c'è alcuni tipi che sono ben informati e che sanno
fare i loro affari e quei lì usufruiscono di tutta la parte in
esenzione e poi praticamente gli altri quando vengono a chiedere o
vengono ad apprendere che hanno questa possibilità questi altri
sono esclusi.
Quindi, bisogna fare molta attenzione su questo, siccome c'è in
gioco un miliardo e mezzo, adesso lasciamo stare quello
dell'industria dove probabilmente gli industriali sono i più al
corrente e, quindi, se hanno bisogno di macchinari lo faranno, ma
per gli altri molti forse non lo sanno; quindi, è questo che
bisogna vedere.
Albaney
(M.A.V.)
- Per quanto concerne
l'Assessorato, volevo tranquillizzare il Consigliere Fosson che la
pubblicità è stata fatta sia tramite comunicati stampa e sia
direttamente alle categorie interessate; ad un certo momento non
potevamo essere, dare loro dei dettagli molto precisi in quanto che
non sapevamo quale criterio stabilire, oggi la Commissione ha fatto
un primo esame generale e ha stabilito questi criteri, secondo
diciamo le varie attività, sia industriali, artigianali, turistiche
e commerciali e quindi io ritengo, non appena gli uffici avranno
esaminato, - cosa che già stanno facendo -, non appena avranno
esaminato quali tipi di macchinario ognuna di queste categorie
potrà introdurre sarà cura dell'Ufficio di trasmettere in modo che
questi fondi non rimangano lì inutilizzati.
Montesano (P.S.D.I.)
- Altri che chiedono la parola?
Prego Consigliere Tonino.
Tonino (P.S.I.U.P.)
- Ma io volevo solo dire questo: che
le preoccupazioni di Fosson sono sorte anche in sede di
Commissione, e per l'appunto alla voce "commercio" 50 milioni che
Lei vede sulla voce commercio, appunto qui abbiamo avuto delle
perplessità, perché la somma era molto maggiore di questa; mi pare
che la suddivisione abbia già tenuto conto di queste cose, abbiamo
previsto una somma maggiore per l'industria e abbiamo aumentato la
somma per l'artigianato mentre abbiamo decurtato queste somme per
quanto concerne il commercio.
Ora appunto, come ha detto l'Assessore, si tratta solo di
mandare avanti per non perdere questi fondi perché non devono
essere inutilizzati.
Bordon (D.C.)
- Un'altra volta mi finirà... e non vorrei
che Milanesio ...mi rispondesse questo perché non è questa
l'intenzione. Io stavo discutendo con l'amico Quaizier su questi
contributi: adesso noi diamo di nuovo una terza somma, sono 80
milioni non so ... quindi, l'unica preoccupazione era questa mia,
dicevo noi andiamo avanti a base di acconto ma non si vede mai
niente di fatto, quindi ....
Montesano (P.S.D.I.)
- Bordon, ancora non siamo arrivati
a quell'argomento. Tu vai in anticipo. Siamo al n. 10...
(Bordon:
oh, la Peppa! ... Allora è questo che mi ha
tradito... chiedo scusa) ...sul n. 10 dell'industria, non del
turismo. Nessuno interviene più sull'oggetto n. 10? Cosa vuol
vedere? Non dice niente, dice solo le somme globali.
Fosson
(U.V.)
- Io come ho detto prima non ho
nessuna questione sulla ripartizione fra le varie categorie, non è
questa la preoccupazione quindi su quanto concerne la ripartizione
fra categorie che è stata vista in Commissione io concordo, posso
concordare, io dico soltanto che ad un certo momento dovremmo, il
Consiglio dovrebbe essere informato di come avviene questa
ripartizione nelle singole categorie per avere un'idea chiara di
quello che si mette perché io dico la verità in questo, d'altra
parte da quanto ha detto l'Assessore, da quanto ha detto Tonino che
fa parte della Commissione le idee chiare di quelle che sono le
attrezzature che vanno ad esempio, che entrano in questa voce del
commercio non c'è... Va bene, prendo atto che invece il Consigliere
Pollicini lo sa ma l'Assessore Albaney non ha detto questo...
(Albaney:
...con la dogana, quali tipi di macchinari io non
lo posso dire...) ...E allora mi sembra che... Non è entrato in
quello che la Dogana permette, quindi, sarebbe una discussione
puramente inutile, perché sarebbe una cosa che noi potremmo pensare
in questo momento, ma che la Dogana non lo passa quindi mi sembra
che non è assolutamente fuori luogo quello che ho detto io, ecco.
Siccome la Dogana non ha ancora fatto quest'elenco, io dico noi
come Consiglio regionale dovremmo essere messi a conoscenza di
quali sono i macchinari e le attrezzature che rientrano in questi,
quello che è ripartizione è un conto, quello che è ripartizione,
quell'altro ad un certo momento io dico dovrebbe essere informato
il Consiglio prima di fare la ripartizione delle singole, dei
singoli ammontari per la distribuzione... nel '73 praticamente non
c'è la voce e non è possibile di fare l'esenzione lo stesso, sarà
possibile per quelli che hanno risposto e non sarà possibile per le
altre mi pare che questo sia chiaro. O le cose stanno in questi
termini e mi sembra che il Consiglio ha il diritto di essere
informato in precedenza prima di dare le assegnazioni o le cose
stanno in modo diverso che eventualmente non viene fuori chiaro e
allora il discorso è un altro, mi sembra che questa è
l'evidenza.
Montesano (P.S.D.I.)
- Va bene, allora... Allora dia le
assicurazioni che deve dare e così chiudiamo.
Albaney
(M.A.V.)
- Secondo me, il Consigliere
Fosson più che analizzare il tipo di macchinari che saranno
autorizzati ad essere importati dobbiamo, dato che le domande in
Assessorato sono numerose per un valore e per un importo di due
miliardi e mezzo e più, la validità cioè il compito della Giunta è
quello di dare una certa priorità eventualmente a quelle aziende
che hanno più necessità e che riteniamo che debbano essere aiutate
ecco, questo il discorso che doveva farmi il Consigliere Fosson non
sul tipo di macchinario.
Montesano (P.S.D.I.)
- Comunque... No, no chiudiamo.
Fosson
(U.V.)
- Eh, no. Ma io ho bisogno di queste
assicurazioni e non sono delle assicurazioni, è lì il fatto, perché
....
Montesano (P.S.D.I.)
- Prende atto che non gliele dà le
assicurazioni e chiuso.
Albaney
(M.A.V.)
- Le assicurazioni al Consigliere
Fosson le posso dare non appena saranno ultimati gli accordi con la
Dogana, gli trasmetterò l'elenco di quelle industrie, cioè di quel
tipo di macchinari che la Dogana autorizzerà ad importare, punto e
basta.
Fosson
(U.V.)
- Il Presidente ha decisione di
Giunta perché una volta che la decisione di Giunta è
avvenuta...
Albaney
(M.A.V.)
- Senta, abbiamo parecchie
industrie che hanno fatto la domanda, queste domande, queste
industrie hanno fatto daziato sospeso, non vogliamo che a un certo
momento paghino ancora, siano in attesa della possibilità di avere
in restituzione la quantità di esenzione che dovrebbero avere
diritto, non possiamo ancora aspettare di più, ormai abbiamo
giacenti lì come dicevo per 2 miliardi e mezzo dobbiamo dare un
primo avvio a questo non è che possiamo aspettare di più sennò...
(
Fosson
:
ma io  non so se qui si parla
arabo...).
Bancod
(U.V.)
- Per me, faccio anch'io parte della
Commissione, si tratta di questo: abbiamo discusso naturalmente,
c'è la questione della necessità di adoperare questi fondi per
evitare che questi fondi insomma siano persi, però la
preoccupazione della Commissione è stata principalmente di studiare
un po' sta ripartizione. La ripartizione, secondo me, naturalmente
deve essere solo provvisoria, perché ci sono ancora delle
differenze da studiare per esempio un miliardo all'industria,
all'artigianato 150 milioni, ma ci sono anche delle categorie che
ancora non sanno, non sanno ancora di questo beneficio ed è compito
di naturalmente tramite una propaganda insomma, di mettere in
evidenza che ci sono questi benefici. Purtroppo, adesso per
utilizzare questi fondi qua, anche la Commissione ha dovuto cedere
a questa, insomma, a questa ripartizione, ma questa è una cosa
provvisoria che dovrà essere riveduta tutta quanta insomma.
Montesano (P.S.D.I.)
- Se non gliela danno
l'assicurazione, non si può pretendere che si faccia dire quello
che lui vuole eh!
(Fosson:
No, ma dico
facciano...
)
Allora passiamo alla votazione se non ci sono interventi? Chi
approva alzi la mano. (
Fosson
:
No, io con una
dichiarazione di voto) ...Ecco, allora ripeteremo poi la votazione,
dichiarazione di voto da parte del Consigliere Fosson, del Vice
Presidente Fosson.
Fosson
(U.V.)
- Io non so, non credo di parlare
arabo, si è detto che ci sono diverse domande all'Assessorato per
la questione di macchinari industriali; niente da dire perché su
quel punto ho detto in precedenza che praticamente non c'erano
obiezioni. Ho detto che avevo dei dubbi sulla questione turismo,
commercio, sanitario, io voterò a favore su questa ripartizione che
accetto come l'ha fatta la Commissione a titolo provvisorio e via
dicendo, a una condizione che praticamente il Consiglio sia
informato almeno per quanto concerne il turismo, il commercio e la
questione sanitaria oramai praticamente è un Ente regionale quindi
non interessa, ma almeno per il turismo e il commercio qual è il
criterio con il quale si distribuiscono queste somme, sia informato
prima che siano distribuite queste somme.
Montesano (P.S.D.I.)
- Allora ci sono altri che vogliono
fare dichiarazioni di voto? Chi approva alzi la mano. Ah, un altro!
Guardi che se si continua a fare questo... Lei ha fatto le sue
dichiarazioni di voto, Assessore Lei non può fare dichiarazione di
voto, siamo in dichiarazione di voto...
(voce di Albaney
)
...Ma no, che non la può fare la dichiarazione di voto, è una cosa
che propone lei, eh diamine! Ma no...
(Albaney:
...il
Consigliere Fosson l'ha fatta la dichiarazione di voto)
...
Ora il Presidente della Giunta autorizza l'Assessore a
fare la dichiarazione di voto! È il Presidente della Giunta che
deve parlare e fare le dichiarazioni... Guarda, non andiamo nel
grottesco, mi dispiace Assessore Albaney, mi dispiace, siamo in
sede di dichiarazione di voto e lei non la può fare. Non la può
fare la dichiarazione di voto e scusate un po'! Non dovete
pretendere delle cose che assolutamente sono fuori di luogo e fuori
di tempo o diamine! La Giunta è un ordine collegiale ...
Bordon (D.C.)
- Per fare dispetto a lui io la posso fare.
Il gruppo della Democrazia Cristiana si associa alla proposta di
Fosson.
Albaney
(M.A.V.)
- Posso farla vero? Non come
Albaney. Io ritengo, noi riteniamo che la Giunta non può accogliere
questa proposta, cioè di limitare per quanto concerne il turismo,
commercio e associazioni sanitarie, in quanto che pur considerando
che nel momento attuale non ci sono domande di questi tre tipi di
attrezzature, non possiamo accettare, accetterei solo che queste
domande vengano esaminate dalla Commissione Industria e
Commercio.
Manganoni
(P.C.I.)
- In questo campo non abbiamo
nessuna esperienza perché è il primo anno che si attua no, pertanto
la suddivisione è fatta in base alle richieste che ci sono
pervenute, io faccio parte della Commissione, alla fine dell'anno
scadono i termini per utilizzare il miliardo e mezzo di fondi,
siamo in luglio, se noi continuiamo a rimandare, a trascinare, noi
arriveremo alla fine dell'anno con i fondi inutilizzati, pertanto
il nostro gruppo dichiara di votare in favore di questa proposta
presentata dalla Giunta con le riserve previste qui di riesaminare
in base alle domande che arriveranno.
Montesano (P.S.D.I.)
- Va bene, le dichiarazioni sono
fatte, ci sono altri che fanno dichiarazioni? Nessun altro? Chi
approva alzi la mano. Si mettono a verbale le dichiarazioni che
sono state fatte dai diversi capi gruppo. Chi è contrario?
Astenuti, il Consiglio approva all'unanimità.
Oggetto n. 11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK