Consiglio Regionale della Valle d'Aosta - Oggetto del Consiglio n. 3573 del 8 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3573 del 8 luglio 1992 - Resoconto
OGGETTO N. 3573/IX Approvazione di perizia suppletiva con
nuovi prezzi per l'esecuzione delle opere civili presso "La Cave
des Onze Communes" di Aymavilles. Approvazione ed impegno di
spesa.
Presidente
Do lettura della proposta di deliberazione
iscritta all'ordine del giorno.
Deliberazione Il Consiglio regionale
delibera
1) di approvare la perizia suppletiva relativa all'esecuzione di
nuovi e maggiori lavori occorrenti per il completamento delle opere
civili presso "La Cave des Onze Communes" di Aymavilles (AO) per un
importo di spesa previsto in lire 297.000.000;
2) di affidare l'esecuzione dei lavori di cui sopra
all'Associazione Temporanea di Imprese Silt Costruzioni s.r.l. -
Follioley S.p.A. - Di Zio S.p.A., alle condizioni e prezzi già
praticati per l'esecuzione dei lavori principali;
3) di impegnare la spesa di lire 353.430.000 (I.V.A. compresa)
con imputazione al capitolo 44020 (spese per interventi diretti
alla realizzazione di impianti e strutture finalizzati allo
sviluppo della cooperazione e dell'associazionismo in agricoltura)
del bilancio di previsione della Regione per l'anno 1992 che
presenta la necessaria disponibilità;
4) di stabilire per l'esecuzione dei lavori di cui sopra un
aumento di tempo utile di 90 giorni consecutivi;
5) di stabilire che le modalità di liquidazione siano le stesse
dell'appalto principale;
6) di approvare i sottoelencati nuovi prezzi unitari in base ai
quali saranno pagate le opere non previste nell'elenco prezzi dei
lavori di cui all'oggetto.
Presidente
Ha chiesto la parola il Consigliere
Riccarand.
Riccarand (VA)
Questa proposta di deliberazione
rappresenta la terza perizia suppletiva sulla "Cave des Onze
Communes di Aymavilles".
Il fatto che si arrivi ad una terza perizia suppletiva è
piuttosto sorprendente e discutibile, anche in considerazione del
tipo di procedura che si è seguita per questo tipo di opera.
Si è trattato non di una licitazione privata, ma di un appalto a
concorso, in cui evidentemente tutti gli elementi progettuali
avrebbero dovuto essere definiti da chi poi si è proposto sia per
progettare, sia per la progettazione esecutiva, sia per quanto
riguarda poi la realizzazione.
L'importo iniziale previsto era di lire 6.206.000.000.
Qui sono citate due perizie suppletive precedenti, anche se non
vengono indicate le entità di queste perizie suppletive, quindi
vorrei chiedere all'Assessore all'Agricoltura quali sono le entità
delle due precedenti perizie suppletive e inoltre chiedere come mai
si interviene con una variazione del progetto, che non mi sembra di
secondaria importanza.
In particolare, leggo nella relazione che tra le modifiche
previste al progetto, c'è l'eliminazione di un elemento importante,
definito un muro di schermo, cioè un muro che avrebbe dovuto
rappresentare la schermatura dell'edificio e che, come tutti
possono vedere con molta evidenza, ha un impatto visivo
notevole.
Chiunque passi nella zona di Saint Pierre, lungo la strada
statale, rimane colpito dalle dimensioni di questa struttura,
dall'impatto visivo che ha, soprattutto la vicinanza tra questa
struttura e il castello di Aymavilles.
Quindi, il fatto che fosse previsto un muro di schermo, che
andasse quanto meno a nascondere tutte quelle aperture che non
hanno certamente un effetto visivo positivo, credo fosse un
elemento significativo dal punto di vista del progetto.
Mi chiedo come mai adesso viene eliminato questo schermo, con un
costo tra l'altro, che diminuisce notevolmente da parte di chi
aveva progettato quest'opera e di chi aveva vinto l'appalto
concorso. Credo si tratti di alcune centinaia di milioni.
Quindi abbiamo una perizia suppletiva che è sì di circa 300
milioni di lire, ma che in realtà ha un significato notevolmente
superiore, perché si tratta di 300 milioni in più, pur non facendo
lavori di credo almeno 100 o 200 milioni di lire.
Quindi vorrei chiedere quali sono, ad oggi, le entità dei costi
di quest'opera e per quale motivo si sono scelti questi tipi di
interventi, queste soluzioni progettuali che sono molto
discutibili, rispetto anche ad un intervento di mitigazione
dell'impatto di quest'opera.
Ho presentato, per il prossimo Consiglio, una mozione su questo
argomento, in cui è possibile riprendere in modo più specifico il
problema e chiedere al Consiglio un pronunciamento, rispetto ad
interventi di riduzione dell'impatto ambientale di quest'opera.
Però, in occasione della discussione di questa perizia
suppletiva, vorrei avere alcuni elementi sui costi finora raggiunti
e sulle motivazioni alla base di queste scelte.
Presidente
Ha chiesto la parola l'Assessore
all'Agricoltura, Forestazione e Risorse Naturali Rollandin.
Rollandin (UV) Les détails des données des expertises
précédentes je me réserve de les donner à Riccarand, compte tenu
que je ne les ai pas cet après-midi.
Ce que je peux dire est que ce sujet, cette proposition a été
présentée il y a un mois, mais je crois qu'une partie de ces
travaux a déjà été réalisée; le seul aspect que je peux relater au
collègue Riccarand, c'est que j'ai reçu de la part d'un des
responsables du projet, un coup de téléphone pour me demander
quelle était la raison de certains changements qu'avaient été
décidés et que moi même je ne connaissais pas.
Par rapport surtout au problème du mur que, au préalable, avait
été conçu pour masquer ou quand même intervenir d'une façon qui
allait, à ce moment, dans une direction acceptée par la Commission
qui avait décidé sur le projet. N'oublions pas que ce projet avait
été décidé par la Junte, suite à l'expertise d'une commission qui
prévoyait entre autre la présence d'experts de la Surintendance et
cetera.
J'ai demandé à la Commune et aux bureaux quelle était la raison
pour laquelle ils avaient demandé de changer, de modifier.
Il y avait eu entre temps une série de requêtes de la part du
directeur des travaux qui, avec les responsables de la Coopérative
des onze communes, avait demandé des modifications, que par la
suite avaient été acceptées et que la Commune avait adopté. Ces
changements sont à la base de cette délibération qui prévoit
d'aller dans la direction que nous venons de dire.
Dans le mérite je ne voudrais pas trop y entrer, compte tenu
qu'une série de ces choix a déjà été faite et je crois que les
collègues, qui étaient auparavant en Junte, pourraient en dire
mieux.
Par conséquent je me réserve de donner au collègue Riccarand les
données pour ce qui est des expertises précédentes.
Pour le restant je crois qu'il n'y a pas grand chose à
faire.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Se noi dobbiamo votare una perizia
suppletiva, dovremmo pensare che questi lavori non sono ancora
stati realizzati, perché altrimenti è inutile discuterne.
Questa non è neanche una deliberazione di Giunta che va in
ratifica, ma una proposta al Consiglio, perché porti avanti o meno
un provvedimento.
La nuova Giunta ha ritirato alcuni provvedimenti e altri li ha
mantenuti, evidentemente questo lo ha mantenuto perché lo
condivideva.
(...interruzioni fuori microfono...)
Li stanno già facendo abusivamente, perché non possono
farli.
C'è un progetto che evidentemente non può essere modificato solo
perché qualcuno decide, ad un certo punto, che lo deve modificare.
C'è l'approvazione da parte di un organo competente, anzi di più
organi competenti, quindi non credo che il fatto che stiano già
facendo sia un elemento di giustificazione.
Ritengo che questa perizia suppletiva non sia in alcun modo
giustificata, che sia peggiorativa rispetto al progetto e che vada
ad eliminare una serie di interventi, che potevano servire quanto
meno a ridurre l'impatto ambientale di quest'opera.
Quindi il nostro gruppo vota contro questa perizia suppletiva e
mi riservo comunque di ritornare sull'argomento, con la mozione che
ho presentato per il prossimo Consiglio.
Presidente
Pongo in votazione l'oggetto in
questione.
Esito della votazione:
Presenti: 30
Votanti: 29
Favorevoli: 28
Astenuti: 1 (Maquignaz)
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK