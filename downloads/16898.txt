Consiglio Regionale della Valle d'Aosta - Oggetto del Consiglio n. 210 del 11 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 210 del 11 novembre 1998 - Resoconto
SÉANCE DU 12 NOVEMBRE 1998 (MATIN)
OGGETTO N. 210/XI Concessione di un contributo di lire
280.000.000 all'Amministrazione comunale di Valtournenche per
l'acquisizione di un fabbricato di proprietà della Parrocchia S.
Antonio da demolire ai fini della creazione di una piazzetta per la
definitiva sistemazione dell'accesso alla zona centrale del
capoluogo, ai sensi della legge regionale 27 giugno 1986, n.
27.
Deliberazione Il Consiglio
Premesso che l'articolo 2 della legge regionale 27 giugno 1986,
n. 27, come modificato dall'articolo 10 della legge regionale 19
gennaio 1996, n. 1 (legge finanziaria per il 1996) ha previsto
l'intervento finanziario della Regione a favore dei comuni per la
creazione di un patrimonio immobiliare comunale nella misura
massima del settanta percento della spesa complessiva;
Atteso che l'Amministrazione comunale di Valtournenche ha
presentato nel corso del 1995 richiesta per accedere ai
finanziamenti di cui sopra per l'acquisto di un fabbricato di
proprietà della Parrocchia S. Antonio prospiciente la strada
regionale della Valtournenche, contraddistinto al catasto terreni
al Fg. 32/A - mappali 304 - 305 e al N.C.E.U. al Fg. 32/A - mappale
305 sub. 1,2,3,4,5, da demolire ai fini della creazione di una
piazzetta per la definitiva sistemazione dell'accesso alla zona
centrale del capoluogo;
Considerato che l'acquisto in questione comporta una spesa
complessiva di Lire 400.000.000=;
Considerato che in merito al suddetto intervento è stato
acquisito a suo tempo il parere dell'Assessorato regionale
competente in materia di lavori pubblici ai sensi dell'articolo 3
della legge regionale 27 giugno 1986, n. 27;
Dato che l'intervento finanziario regionale non si è potuto
finora concretizzare per insufficienza dei relativi fondi e che
l'acquisizione dell'immobile è inserita nella relazione
previsionale e programmatica del Comune di Valtournenche per il
periodo 1998-2000;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n.
861/5FIN);
Richiamata la deliberazione della Giunta regionale n. 4963 del
30 dicembre 1997, recante "modificazioni al bilancio di gestione
per l'anno 1997 di cui alla deliberazione di Giunta n. 2436 del 7
luglio 1997 e impegno della spesa di Lire 547.433.000= occorrente
per la concessione ai comuni di contributi per la creazione di un
patrimonio immobiliare comunale, ai sensi della L.R. 27.6.1986, n.
27";
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo di Gabinetto, ai
sensi del combinato disposto degli articoli 13, comma 1, lettera a)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto l'articolo 3, comma 2 della legge regionale 27 giugno
1986, n. 27, in ordine alla competenza del Consiglio regionale;
Delibera
1) di approvare la concessione di un contributo di Lire
280.000.000=(duecentoottantamilioni) pari al 70 percento della
spesa complessiva a favore dell'Amministrazione comunale di
Valtournenche per l'acquisizione di un fabbricato di proprietà
della Parrocchia S. Antonio da demolire ai fini della creazione di
una piazzetta per la definitiva sistemazione dell'accesso alla zona
centrale del capoluogo, ai sensi della legge regionale 27 giugno
1986, n. 27;
2) di approvare la spesa complessiva di Lire 280.000.000=
impegnando la spesa parziale di Lire 34.482.000
(trentaquattromilioniquattrocentoottantaduemila) da imputare al
capitolo 20620 (obiettivo 010003 - Dett. 69) del bilancio di
previsione della Regione per l'anno 1998 ("Contributi ai comuni per
la costituzione di un patrimonio comunale immobiliare") il quale
presenta la necessaria disponibilità, dando atto che la parte
rimanente, ammontante a L. 245.518.000= è da imputare al residuo
passivo 20620 (obiettivo 010003 - Dett. 69) del bilancio di
previsione della Regione per l'anno 1998 (fondo di L. 336.249.000=
impegnato con deliberazione di Giunta regionale n. 4963 del 30
dicembre 1997) il quale presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Président La parole au Conseiller Tibaldi.
Tibaldi (FI) Su questa delibera sarebbe opportuno avere alcuni
chiarimenti da parte o dell'Assessore competente o del Presidente,
in quanto con la medesima si impegna la somma di 280 milioni a
fronte dell'acquisizione da parte dell'Amministrazione comunale di
Valtournenche di un edificio del costo complessivo di 400 milioni,
che è destinato alla demolizione. Questo edificio sembra - secondo
quanto scritto in premessa della delibera, sia funzionale a quello
che è il completamento di un progetto di ristrutturazione del
centro storico di Valtournenche, in particolare per consentire la
maggiore funzionalità sia sotto l'aspetto della fruibilità viaria -
trattandosi di una zona stretta del centro del paese che è
difficilmente percorribile dalle macchine, è il cosiddetto imbuto
di Valtournenche - sia per quelli che sono i servizi comunali che
dovranno essere insediati nel nuovo edificio.
Però mi pare che questa delibera, così come è impostata,
contenga un controsenso. In particolare si concede il 70 percento
del finanziamento complessivo per la creazione di un patrimonio
immobiliare comunale. Orbene, come si fa a parlare di creazione di
patrimonio immobiliare comunale quando questo edificio, che è
costituito da una casa di 4 piani più due autorimesse, quindi con
una volumetria non indifferente che dovrebbe essere ristrutturata,
e allora in quel caso costituirebbe veramente creazione di
patrimonio immobiliare comunale, invece viene demolito? Qui non si
va a creare un patrimonio immobiliare comunale, ma lo si va a
demolire!
Président La parole au Président du Gouvernement, Viérin
Dino.
Viérin D. (UV) La Commune de Valtournenche a présenté une
demande spécifique de subvention, aux termes de la loi n° 27, pour
acheter cet édifice, appartenant à la Paroisse Saint-Antoine de
Valtournenche. La commune de Valtournenche pourrait ainsi terminer
l'aménagement de l'accès au centre du chef-lieu; cet édifice
partiellement abandonné est en effet situé, comme l'a souligné M.
Tibaldi, au bord de la route régionale qui traverse le chef-lieu et
cause un rétrécissement de la chaussée, source de ralentissements
et d'embouteillages constants. Sa démolition, suivie de la création
d'une petite place ouverte aux promeneurs, permettrait donc
d'assurer la fluidité de la circulation automobile et piétonnière
dans le centre de l'agglomération.
Sur la base de ces considérations, les services de l'Assessorat
du territoire ont exprimé leur avis favorable. C'est un achat qui
peut être inséré dans le cadre de la loi n° 27, parce que, même
s'il est finalisé à une amélioration de la voirie donc à un
aménagement, il fera partie du domaine de la municipalité. Donc, à
cet égard, nous pouvons utiliser les typologies qui sont prévues
par la loi n° 27 concernant la création d'un domaine municipal.
C'est un bien, le terrain dans ce cas, et non pas le bâtiment, qui
fera partie de ce domaine.
Président Je soumets au vote le point n° 40:
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK