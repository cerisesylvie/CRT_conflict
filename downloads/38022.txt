Consiglio Regionale della Valle d'Aosta - Oggetto del Consiglio n. 1630 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1630 del 16 dicembre 2015 - Resoconto
OBJET N° 1630/XIV - Communications du Président de la
Région.
Président
- La parole au Président de la Région.
Rollandin (UV)
- Merci Président.
Seulement pour renseigner le Conseil sur le fait que vendredi,
11 décembre dernier, on a participé à Bruxelles à la sixième
réunion de la Commission de la politique de cohésion territoriale
et du budget de l'Union européenne. Au cours de cette réunion on a
souligné que l'Union européenne devrait miser sur une intégration
accrue des diverses politiques sectorielles, comme l'agriculture et
les politiques régionales, et prendre en compte les indicateurs
plus spécifiques lorsqu'elle analyse le développement des réalités
locales européennes, ce que l'OCDE a d'ailleurs reconnu et
recommandé elle aussi. Ce point est revenu dans la discussion du
rapport présenté par la Présidente des Marche, Marini, à propos des
indicateurs du développement territorial. Là on a souligné qu'il
est nécessaire que lesdits indicateurs ne se bornent pas à prendre
en considération le seul produit intérieur brut, mais qu'on intègre
aussi d'autres indicateurs déjà développés au plan local, comme
l'accessibilité, l'isolement ou des indicateurs relatifs à la
qualité de la vie, ce qui permettrait de mieux comprendre les
expériences locales, en évitant de pénaliser encore les territoires
défavorisés. Merci.
Président
- Merci Président. Pas de requêtes? La parole
au collègue Bertschy.
Bertschy (UVP)
-
Merci Président.
Per due comunicazioni. La prima è una richiesta di sollecito
all'Assessore Donzel: se fosse possibile trovarci un momento prima
di Natale per fare il punto della situazione rispetto alla
trattativa sulla Lavazza, come avevamo chiesto con la risoluzione,
quanto meno per avere un confronto sullo stato della trattativa.
Abbiamo già appreso qualcosa dai giornali, ma l'impegno era quello
di vederci per fare il punto della situazione, quindi sarei a
richiedere questo impegno.
Per il resto, Presidente, negli scorsi giorni abbiamo letto - a
nostro avviso con un po' troppa enfasi - la comunicazione che lo
Stato comincia a darci qualche soldo rispetto al grande debito che
ha con noi sulle accise 2011/2014. Ci sono più di 500 milioni di
euro di debito e apprendiamo che ce ne sono 50 in arrivo. Vorremmo
solo ricordare che questo non è neanche il minimo sindacale e se
noi avessimo un debito con lo Stato di 500 milioni credo che ce lo
verrebbero a chiedere notte e giorno! Nell'ordine del giorno che
impegna lo Stato io avrei scritto almeno "550 milioni" e poi avrei
aperto una trattativa, e se proprio non ce ne vogliono dar di più,
che ce li diano un po' alla volta! Hanno un debito con noi di
550-570 milioni - poi lei ce lo dirà in maniera più precisa - diamo
loro più di 230 milioni di euro...anzi, ce li trattengono alla
fonte, perché non ce li danno, e quindi io credo che questo non sia
il sistema di agire verso una piccola Regione come la nostra! E
soprattutto che non sia un sistema di agire quello di vantarsi di
aver recuperato un decimo del debito! Di questo passo lo Stato ci
restituisce questi soldi in 10 anni e rischiamo di andare in crisi
di cassa!
Presidente, immagino che lei, per lo zelo che ha, abbia evitato
di comunicare quello che altri invece hanno enfatizzato, non è
proprio il caso di stare ancora a ringraziare lo Stato! Io allo
Stato ricorderei solo che ci deve 500 e passa milioni di euro dal
2011 in avanti. Quindi, visto che abbiamo firmato insieme un
impegno con una risoluzione in cui c'erano 4 punti, questo è uno
dei 4 punti dove chiedevamo di sollecitare l'intesa sul punto 7
dell'accordo. Poi si parlava di autorizzare a partire dal 2016 il
regime di armonizzazione di pareggio di bilancio (mi pare ci sia un
lavoro ancora in corso) e ad integrare il finanziamento previsto a
compensazione del mancato introito delle accise...è questo il
lavoro politico che ci aspettiamo che facciano il Senatore Lanièce
e il Deputato Marguerettaz! Ricordiamo - e l'ha ricordato bene
anche lei - che noi non possiamo più incassare tutta la spettanza
rispetto alle accise dopo la sentenza della Corte costituzionale
rispetto al ricorso della Regione Sardegna. L'hanno scorso c'è
stata una compensazione di 70 milioni di euro, ma noi arrivavamo a
cifre due volte superiori almeno, quindi ci aspettiamo che lo Stato
ci dia qualcosa in più di quei 70 milioni di euro. E che qualcuno
non si vanti di esser riuscito a farci pagare un decimo del debito!
Capisco che siamo piccoli, che siamo uno scricciolo rispetto allo
Stato, però qualcuno glielo dovrà pur dire una volta per tutte che
quando uno ha un debito lo deve pagare, sia che sia il Governo
Renzi, sia che sia il Governo Berlusconi! Questi ci devono dei
soldi e mi sembrerebbe normale amministrazione quella, è
addirittura scritta in un accordo, altro che attività politica! Se
uno ha un debito, che lo paghi! Poi ci dirà in 2 anni, in 3 anni,
ma per 50 milioni all'anno ci vanno 10 anni! Undici, con quest'anno
ormai!
Se si ricorda, poi, avevamo parlato anche del famoso discorso
del criterio SIOPE (su questo il collega Gerandin è più preciso di
me). Io volevo solo ricordare che ci sono 4 punti e che rispetto a
questi noi avevamo detto che il Senatore e il Deputato devono
comportarsi di conseguenza per esprimere poi il proprio voto
all'atto dell'approvazione della finanziaria. Io spero che questo
non sia neanche un voto di sufficienza per dire un qualche cosa di
positivo, perché di questi 4 punti ce n'è solo un decimo del primo!
Mi auguro che sia in corso qualcosa di diverso, altrimenti
chiederemmo quanto abbiamo chiesto invece con il secondo ordine del
giorno approvato in Consiglio regionale all'atto dell'approvazione
del bilancio: di convocare la I Commissione per fare una verifica
rispetto agli impegni richiesti in quella risoluzione e per fare un
ragionamento, almeno per dire la nostra su come ci comporteremmo
sul voto al Senato! Grazie.
Presidente
- Grazie collega. La parola al collega
Chatrian.
Chatrian (ALPE)
- Sì, grazie Presidente.
Ho poco da aggiungere, la questione è la stessa. L'intervento
che volevo fare al Presidente e al Governo regionale è questo: se
gentilmente ci potete spiegare, in giornata o adesso, cosa è
successo, perché ci sembra proprio una miseria quel rimborso di
risorse dovute a seguito non solo di un dibattito, ma di impegni
presi; 50 milioni su 540 ci sembrano veramente una pochezza, una
miseria. Se gentilmente l'Assessore Perron o il Presidente
Rollandin possono renderci edotti e illuminarci su cosa è successo,
soprattutto in questi giorni, in Senato, perché ci sembra proprio
una presa in giro, per non dire una pochezza rispetto alle dovute
risorse che lo Stato ci deve. Oltretutto il nostro assegno è già
pronto, anzi ce lo trattengono già dal 1° gennaio 2016, i 206
milioni di euro sono già sul tavolo. Gradiremmo quindi da parte
vostra avere qualche lume in più e sapere cos'è successo nei
meandri del Senato e della Camera, dato che il risultato ci sembra
veramente molto scarso, per non dire quasi impresentabile.
Grazie.
Presidente
- Altri? La parola al collega Gerandin.
Gerandin (UVP)
- Merci Président.
Il collega Bertschy è stato molto esaustivo e ha esternato la
nostra preoccupazione. Proprio nel perseguimento di
quell'importante documento che abbiamo condiviso e di quell'impegno
illustrato prima dal collega Bertschy nel quale venivano
sollecitati i 4 punti, al di là dell'importanza di un Consiglio
regionale che è convocato su 2 giorni - e io penso che il discorso
finanziario e i rapporti con lo Stato siano veramente il succo di
tutta l'attività amministrativa - le chiederei, Presidente, se è
possibile avere alcuni elementi in più riferiti ai 4 punti che il
collega ha sottolineato e che mi pare del tutto inutile riprendere.
Perché al di là dell'ordine del giorno presentato al Senato da
parte del Senatore Lanièce e del Senatore Zeller che impegnava il
Governo a definire i termini del pregresso 2011/2014 in merito alle
accise, nel testo delle proposte emendative presentato alla Camera
noi non vediamo null'altro che il passaggio correttamente
illustrato dal collega, cioè il discorso dei 50 milioni per l'anno
2016 a fronte di oltre 500 milioni, il pregresso che era in dubbio
nei rapporti con lo Stato. Non vediamo null'altro neanche in merito
a quello che era uno dei punti forti riferiti soprattutto al
discorso del criterio SIOPE rispetto al criterio PIL. Ora, tenuto
conto che il criterio SIOPE
era inserito in un punto di una
legge dello Stato - vale a dire la legge 95 del 6 luglio 2012 - noi
pensiamo che debba comunque essere un'altra legge eventualmente a
dover intervenire per modificare un criterio previsto per legge.
Pertanto, proprio con questo spirito di collaborazione con cui è
nato questo impegno, noi le chiederemmo di fare il punto in merito
ai quattro impegni che ci eravamo presi all'interno di questo testo
condiviso. Grazie.
Presidente
- Grazie collega. La parola al Presidente
della Regione.
Rollandin (UV)
- Sì, grazie Presidente.
Solo per chiarire almeno due aspetti. Il primo: come i colleghi
conoscono, nell'ambito del Senato erano stati presentati gli
emendamenti che i colleghi sanno, sia per l'uscita dal Patto di
stabilità che per un'integrazione dei fondi legati alle accise.
Questi emendamenti non erano stati accolti, era stato solo accolto
quell'ordine del giorno che diceva che entro un mese ci sarebbe
stata una programmazione delle modalità con cui dovevano essere
ristorate le somme di cui al punto 7 dell'accordo firmato a suo
tempo. Questo è passato alla Camera, i due emendamenti sono stati
ripresentati ed è stato accolto solo un parziale emendamento dei 50
milioni, che sono la metà di quelli richiesti, perché la richiesta
fatta era di avere il pagamento in 5 anni di circa 100 milioni,
anche perché non ne servirebbero di più per pagare gli impegni
presi annualmente. Questi non sono soldi che possiamo spendere in
più, sono soldi che dobbiamo utilizzare per pagare i debiti -
Gerandin l'aveva già ricordato - e che a volte fanno parte dei
bilanci precedenti, cioè sono accise già impegnate. I 50 milioni
sono quindi la metà di questa prima
tranche
, e noi
sicuramente li abbiamo giudicati insufficienti, non abbiamo detto
diversamente.
L'emendamento sull'uscita dal Patto di stabilità era stato
accolto in un primo momento, ma poi - su
input
della
Ragioneria - è stato tolto, perché secondo loro non aveva la
copertura conseguente agli effetti del pareggio di bilancio
rispetto al limite del Patto di stabilità, quindi c'è solo
l'emendamento che conosciamo. Ora noi stiamo seguendo questa parte,
perché si passerà di nuovo al discorso di avere un accordo per il
2016, che poteva essere evitato se fossimo andati verso il pareggio
di bilancio.
Per quanto riguarda il discorso SIOPE
,
si andrà verso la
logica del modificare nel momento in cui ci sono riparti tra le
Regioni sul metodo da utilizzare. Su questo noi siamo chiaramente
per dare delle indicazioni che sono coerenti con quanto è stato
votato all'unanimità in quest'aula. Vi terremo aggiornati. A oggi
la situazione è questa, quella dei 50 milioni; teniamo conto che la
richiesta era di 100 milioni per il 2016, ma se anche per ipotesi
ne dessero di più non potremmo spenderli, perché questo è legato a
una progressione che va negli anni, è riferito agli anni in cui
sono stati contabilizzati da parte del bilancio regionale, come voi
tutti sapete. Avremo occasione di intervenire poi su altri
argomenti e faremo una riflessione generale, questa era solo
un'indicazione su quanto è successo sino ad oggi. Grazie.
Presidente
- La parola al collega Gerandin.
Gerandin (UVP)
- Merci Président.
La ringrazio, Presidente, perché nell'esposizione è stato molto
più corretto rispetto alle notizie diffuse e all'enfasi con cui si
erano portati a casa questi 50 milioni. Lei ha correttamente
ricordato - come peraltro noi avevamo condiviso - che questi sono
soldi già contabilizzati a bilancio e non portano un euro in più
nelle casse regionali; anzi, se non rientrassero vi sarebbero delle
difficoltà di cassa per gli impegni già presi e soprattutto per i
pagamenti da effettuare, essendo stati contabilizzati negli anni
come entrate. Su questo non c'è ombra di dubbio, la sua esposizione
è corretta. Ciò non toglie che, rispetto al testo che avevamo
approvato, veramente noi abbiamo portato a casa - io oserei dire -
quasi nulla, perché in sostanza il discorso di passare dal discorso
del Patto di stabilità (oppure chiamiamolo obiettivo
eurocompatibile) al discorso del pareggio di bilancio era l'unica
possibilità effettiva che avevamo eventualmente per spendere
risorse aggiuntive, creare quello sviluppo che noi riteniamo la
base del rilancio dell'economia valdostana. Ora, se politicamente
non riusciamo a portare a casa un obiettivo come questo noi siamo
veramente molto preoccupati! Stesso discorso per il discorso del
SIOPE, e la legge peraltro già prevedeva che l'applicazione del
metodo SIOPE
rispetto al PIL era la diretta conseguenza di
un mancato accordo tra le varie Regioni. Io ho citato questa legge
del 2012, ma negli anni si è dimostrato che non è mai successo che
ci fosse stato un accordo per un metodo diverso! Ora, o viene
iscritto in legge che si applica il discorso PIL - e quando noi
diciamo "iscritto in legge" riteniamo che il passaggio sia la
finanziaria e non oltre - oppure non possiamo superare una norma di
legge neanche con alcun tipo di accordo! Possiamo aprire tutti i
tavoli che vogliamo, ma se c'è una norma di legge che non è
superata con un'ulteriore legge noi qua stiamo forse anche
prendendo un po' in giro i valdostani e dando delle speranze che
non sono effettive, perché l'unica possibilità è questa.
L'ultimo aspetto è quello legato al finanziamento per la
compensazione del minor introito delle accise. Noi lo ritenevamo
veramente un passo importante anche per il futuro, perché o queste
battaglie si portano a casa in fase di prima applicazione - poiché
noi riteniamo che quest'anno sia veramente l'anno in cui portiamo
tutte le conseguenze negative della sentenza della Corte
costituzionale riferita alla Regione Sardegna - oppure noi non solo
perdiamo una battaglia, ma perdiamo la guerra. Potremmo avere
effettivamente delle difficoltà in futuro, perché se dovessimo
portare a casa il discorso del pareggio di bilancio non avremmo
neanche le risorse per far ricrescere eventualmente quel sistema
dell'economia.
Pertanto noi riteniamo assolutamente insufficiente - lo diciamo
anche con distacco - il fatto di portare a casa i 50 milioni,
perché se non si portavano a casa neanche i 50 milioni significava
che l'accordo da lei ha siglato era un accordo inapplicato, non
mantenuto, nemmeno da parte dello Stato. Pertanto noi manteniamo
questa contrarietà assoluta e chiediamo che il voto dei nostri
Parlamentari sia una diretta conseguenza di questa poca attenzione
o comunque poca salvaguardia per il sistema valdostano. Grazie.
Presidente
- La parola al collega Chatrian.
Chatrian (ALPE)
- Sì, grazie Presidente. È comunque
positivo aver sollecitato e stimolato il Governo regionale, in modo
che si faccia un po' di chiarezza e soprattutto un po' di stato
dell'arte, di trasparenza.
Sono due gli elementi che come gruppo abbiamo colto: il primo è
che ringraziamo il Presidente per aver risposto alle sollecitazioni
e per essere stato un po' chiaro e schietto, per aver ricondotto
alla cruda realtà quello che è successo qualche giorno fa al Senato
rispetto all'enfasi del Senatore Lanièce, che ha confuso
numerosissimi valdostani. Ringraziamo quindi il Presidente
Rollandin per aver ricondotto alla cruda realtà la situazione.
Questo è il primo elemento.
Secondo: indubbiamente cerchiamo tutti insieme di tenere alta la
guardia sui risultati risicati (l'ha detto anche lei, Presidente
Rollandin): già solo sugli impegni inseriti nell'accordo che lei ha
firmato con il Ministro il 21 luglio 2015, al punto 7, si
esplicitava questo passaggio. Su questo c'è un 50 percento in meno
su impegni già presi, e dobbiamo solo onorare perché sono già stati
impegnati, quindi - come ha detto molto bene lei - non sono soldi
né nuovi, né freschi, è cosa già fatta e impegnata, dobbiamo solo
liquidare piano piano. La cosa che invece ci preoccupa di più
indubbiamente è tutta la seconda partita legata al Patto di
stabilità, e poi il prosieguo di quella mozione che insieme abbiamo
voluto riscrivere a più mani con veramente risultati veramente
molto risicati. Come dato politico ci sembra che a questo Governo
non interessi più di tanto la nostra mozione; i risultati sono
veramente molto risicati e ci fanno pensare che probabilmente in
queste settimane e in questi mesi forse toccherà ulteriormente al
Consiglio regionale, probabilmente alla politica tutta, riuscire ad
incidere in maniera più performante e più forte. Grazie.
Presidente -
La parola al collega Laurent Viérin.
Viérin L. (UVP)-
Merci Président. Sempre sui temi
istituzionali, sulle comunicazioni e su quanto è stato detto.
Intanto mi collego a ciò che è stato detto: effettivamente la
comunicazione è stata leggermente falsata, i valdostani hanno
saputo dagli organi di informazione e letto dell'arrivo dei 50
milioni nel momento in cui parallelamente si davano 20 milioni al
Casinò ed è stato abbastanza devastante ciò che è successo (l'avete
riscontrato anche voi), perché questi 50 milioni che effettivamente
vanno nelle casse e non possono essere spesi effettivamente sono in
parte positivi, poiché vanno sicuramente a maturare interessi nelle
nostre casse piuttosto che lasciarli nelle casse dello Stato, ma
non sono spendibili, quindi sono 50 milioni teorici, come ci ha
spiegato il Presidente.
Per quanto riguarda il resto, ci saranno poi altre iniziative
durante la giornata, avremo modo di parlare della questione del
Casinò e anche del modo in cui questa comunicazione è arrivata
(abbiamo avuto modo di parlarne anche in commissione). È chiaro che
non è stata scritta una bella pagina a fronte di tutto ciò che è
successo in questi ultimi anni, perché avevamo a più riprese
sollevato la questione della malagestione del Casinò e oggi bisogna
correre ai ripari con altre misure, ma avremo modo di parlarne.
Un argomento sempre istituzionale (questione che dal punto di
vista della comunicazione è uscita in questo periodo e che abbiamo
discusso in I Commissione), al di là della questione della
fiscalità, è la questione della zona franca. Anche in questo caso
dobbiamo prendere atto - come ci eravamo impegnati qui, in
Consiglio - che il
dossier
sta andando avanti malgrado
alcune dichiarazioni di qualcuno in questi giorni che già dice che
la zona franca non è applicabile, prima ancora di aver letto quello
che noi stiamo proponendo. Noi crediamo che la politica non si
faccia così, perché questo è frutto di sei mesi di lavoro da parte
del nostro gruppo, abbiamo approfondito la questione, abbiamo
dialogato con la maggioranza per arrivare ad una sintesi, un lavoro
serio di tutto il Consiglio e con un'attività extraparlamentare
veniamo attaccati su un qualcosa che non sarebbe applicabile! Noi
diciamo spesso:
si ton étoile ne brille
pas, n'éteint pas
la mienne
, perché noi non possiamo sempre litigare e discutere
di tutto in quest'aula! Per una volta che abbiamo un argomento che
unisce, e unisce anche i valdostani, da quello che abbiamo potuto
sentire in questi giorni, perché ognuno di noi ha parlato con delle
persone ed è stato interrogato su questa cosa, per una questione
che è unanime, condivisa, che abbiamo elaborato, nata dal lavoro di
tutti anche in commissione (perché in commissione abbiamo creato un
sottogruppo, ogni gruppo è rappresentato, già in questi giorni ci
riuniremo per lavorare con gli uffici per delle proposte concrete
sulla base di elaborazioni tecniche da noi formulate), da buoni
valdostani ci dispiace che, come sempre, prima ancora di partire ci
sia qualcuno che sostenga di non fare questo. Noi crediamo invece
che in questo periodo di difficoltà siano le idee a far la
differenza, e l'idea di rilanciare la zona franca in chiave moderna
che questo Consiglio ha deciso di portare avanti sarà una delle
sfide del futuro. Noi ci tenevamo a dirlo, non abbiamo voluto fare
polemica sui giornali, siamo qui per rispondere nelle sedi
istituzionali sulle cose che facciamo. Lavoreremo assiduamente per
portare a casa quello che è un diritto, una prerogativa dei
valdostani, oggi riformulata in base alla normativa europea,
nazionale, soprattutto in base al periodo che viviamo, per avere
idee moderne e per non vivere con gli specchietti retrovisori. Non
abbiamo voluto assolutamente portare avanti una proposta passeista,
è una proposta molto attuale, e chi dichiara certe cose dovrebbe
semplicemente leggere un po' le carte prima di dare giudizi
affrettati. Noi lavoreremo e ci impegneremo nelle prossime
settimane e nei prossimi mesi per cercare di ottenere questa
prerogativa per l'intera comunità valdostana. Grazie.
Presidente -
La parola all'Assessore Donzel.
Donzel (PD-SIN.VDA) -
Brevissimo, per confermare al
collega Bertschy, che ha chiamato in causa la mia persona sulla
disponibilità ad andare in commissione, quanto più volte ho
ripetuto al Presidente della Commissione, Isabellon, e ai
Capigruppo in varie situazioni: do la disponibilità a discutere
quando e in qualsiasi circostanza lo riteniate opportuno sul caso
della Lavazza e anche su altre questioni che state affrontando,
come la legge 13 e quant'altro, di cui peraltro i primi
provvedimenti arrivano già in Giunta a fine settimana. Do quindi
tutta la disponibilità per discutere di queste questioni.
Presidente -
Grazie Assessore. La parola al collega
Bertschy.
Bertschy (UVP) -
Sarò rapidissimo. Ringrazio l'Assessore,
e chiederei al Presidente o comunque alla maggioranza - oppure
faremo una lettera come Capigruppo - di darci questa informazione.
So che la trattativa è andata in corso e che non è una questione
politica ma sindacale, però vorremmo avere tutti i ragguagli nel
corso dei prossimi giorni, se possibile, anche perché abbiamo tutti
delle sollecitazioni in merito. Grazie.
Presidente -
Grazie collega. Punto 3 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK