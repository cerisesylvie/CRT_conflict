Consiglio Regionale della Valle d'Aosta - Oggetto del Consiglio n. 2024 del 10 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2024 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2024/X Ratifica di deliberazioni adottate dalla
Giunta regionale in via d'urgenza.
Oggetto n. 2638 in data 14 giugno 1996: Approvazione, a
sanatoria, di perizia di variante tecnica e suppletiva con nuovi
prezzi concernente i lavori di costruzione del II lotto
dell'impianto di irrigazione a pioggia automatizzato nel
comprensorio di Emarèse - Impegno di spesa.
Presidente É aperta la discussione generale. Chi chiede la
parola?
Ha chiesto la parola il Consigliere Tibaldi.
Tibaldi (Ind) Per chiedere se l'Assessore competente può darci
qualche delucidazione in più su quest'opera, visto che si tratta di
un'approvazione a sanatoria di variante tecnica e suppletiva,
quindi per sapere se queste opere sono già state effettuate e in
realtà l'atto amministrativo è successivo al completamento concreto
di quest'opera.
Presidente Altri chiedono di intervenire? Se nessuno chiede la
parola, dichiaro chiusa la discussione generale.
Ha chiesto la parola l'Assessore all'agricoltura, forestazione e
risorse naturali, Vallet.
Vallet (UV) Credo che l'importo della perizia - di 53 milioni
rispetto all'importo principale a base d'asta di 1,449 miliardi -
spieghi da solo il perché in effetti la valutazione delle maggiori
opere è stata fatta a completamento dei lavori e quindi al momento
in cui sono state fatte le misurazioni conclusive.
L'atto è a sanatoria, proprio perché non è stata predisposta
prima la perizia suppletiva e di variante, quindi la dobbiamo
forzatamente approvare a sanatoria.
Ci potrebbe stare un'osservazione sulla puntualità e sulla
diligenza della direzione dei lavori nel caso specifico.
Presidente Pongo in votazione la ratifica della deliberazione in
oggetto:
Presenti: 24
Votanti e favorevoli: 23
Astenuti: 1 (Tibaldi)
Il Consiglio approva
Oggetto n. 2739 in data 21 giugno 1996: Concessione, ai sensi
della legge regionale 31/1992, di un contributo di lire 8.000.000
all'Unione sportiva "F. Rubino" Valle d'Aosta nelle spese previste
per l'organizzazione del V° campionato italiano sport silenziosi di
mountain bike, in programma a Pila il 20 e 21 luglio 1996 -
Approvazione e impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 23
Il Consiglio approva all'unanimità
Oggetto n. 2743 in data 21 giugno 1996: Concessione, ai sensi
della legge regionale 31/1992, di un contributo di lire 15.000.000
all'Associazione "Triangle de l'Amitié" nelle spese previste per
l'organizzazione di due gare valide per il campionato italiano
Ferrari, in programma in Valle di Aosta il 29 e 30 giugno 1996 -
Approvazione e impegno di spesa.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK