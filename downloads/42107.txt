Consiglio Regionale della Valle d'Aosta - Oggetto del Consiglio n. 1059 del 6 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
ENTI LOCALI
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1059 del 6 novembre 2019 - Resoconto
OGGETTO N. 1059/XV - Approvazione di mozione: "Impegno del
Governo regionale a sollecitare gli enti pubblici per una
progressiva dematerializzazione dei documenti".
Rini (Presidente) -
Passiamo al punto 10 all'ordine del
giorno. La parola alla collega Nasso per l'illustrazione.
Nasso (M5S)
- Questa mozione, ormai un po' datata, tratta
trasversalmente un tema molto importante di cui abbiamo ampiamente
dibattuto in quest'Assise: il tema dell'attenzione all'ambiente.
L'Amministrazione tutta dovrebbe promuovere la dematerializzazione
dei documenti con il progressivo superamento del supporto cartaceo
- ovviamente laddove possibile - al fine di conseguire risparmi
economici, maggiore efficienza, tempestività dei procedimenti,
piena accessibilità - anche questo da parte dei cittadini - e con
una conseguente forte attenzione all'ambiente come prima
accennavo.
Lo smodato uso di carta stampata è inquinante; si pensi allo
smaltimento proprio di essa, dei
toner
, e che è possibile
dematerializzare il notevole flusso di documenti cartacei prodotti
in tutti settori: istruzione, sanità, eccetera. E come si potrebbe
fare? Adottando adeguati sistemi e procedure, per esempio via
Internet, opportunamente protette laddove ci siano dei documenti
sensibili, e anche con altri mezzi. Sottolineato inoltre che,
nonostante ci sia già una forte attenzione su tale questione - e
questo lo dobbiamo riconoscere -, a nostro avviso è necessario
raggiungere obiettivi più ambiziosi, provare a fare qualcosa di più
partendo ad esempio anche dai nostri lavori. Per fare un esempio,
mi viene in mente che quando uno di noi Consiglieri non può
partecipare ad una Commissione e delega un collega dobbiamo fare un
atto cartaceo, quando magari basterebbe una PEC. Questo è un
esempio fra tanti altri. Si salva il mondo così? Probabilmente no,
ma da qualche parte bisogna cominciare a fare qualcosa ed è bene
che i palazzi della politica comincino a fare e a dare il buon
esempio, a mio avviso.
Fatte queste premesse, noi chiediamo al Governo regionale di
avviare in tempi stretti un sollecito, una sorta di
input
,
la diffusione di una circolare agli enti pubblici della nostra
Regione affinché venga superato progressivamente l'uso della carta
stampata, ove possibile, e si prediliga il sistema informatico:
mail
, PEC e quant'altro. Questo è sicuramente un invito, un
sollecito, una richiesta a tutti gli enti regionali coinvolti
perché, come ho detto prima, da qualche parte bisogna partire. A
volte i cambiamenti sono difficoltosi, ma io credo che gli
strumenti li abbiamo con gli uffici ed i tecnici. Noi possiamo
applicarci di più e quindi, in buona sostanza, questa è la
richiesta.
Presidente -
Apriamo la discussione generale. Chi intende
prendere la parola? Nessuno? Possiamo chiudere... no, ha chiesto la
parola la collega Pulz. Chiedo scusa, prego.
Pulz (ADU VDA)
- Mi scuso io. Volevo semplicemente dire
che Ambiente Diritti Uguaglianza Valle d'Aosta è assolutamente
favorevole a questa mozione e devo dire che il problema dello
spreco micidiale di carta anche qui, in Consiglio regionale, è
proprio uno dei primi dati che mi ha colpito in entrata l'anno
scorso, il 26 giugno.
Io provengo dal mondo della scuola, dove mi è capitato più volte
di dover acquistare personalmente, insieme ai colleghi insegnanti,
le risme per fotocopiare i compiti in classe, che sono documenti
ufficiali obbligatori. Nei miei tre anni di direzione all'Istituto
Storico della Resistenza e della Società Contemporanea in Valle
d'Aosta avere una fotocopia in bianco e nero era quasi
fantascienza, perché disponevamo, per preparare i materiali per
tutte le scuole e tutti gli insegnanti della Valle e per le
numerosissime attività, di un fotocopiatore... non dicono a
manovella, ma quasi. Poi ci è venuta l'idea di creare un sito con
cui avevamo risolto quasi tutti i problemi, digitalizzando ogni
documento. Qui in Consiglio, qui in Regione disponiamo di uno
staff
espertissimo che ci accompagna quotidianamente per
l'utilizzo del sistema informatico, che è eccellente, eppure
continuiamo a viaggiare con montagne di carta che poi non sappiamo
più dove mettere e rileghiamo anche il tutto con bellissime spirali
di plastica; fotocopiamo addirittura a colori e, se posso
permettermi, questo è il sogno erotico proibito di ogni
insegnante.
Credo davvero che sia urgente invertire la rotta, digitalizzare
il più possibile. Nessuno di noi è così anziano da non poter
imparare a leggere tutto a video, o comunque il più possibile.
Possiamo farcela benissimo e i nostri giovani ci chiedono con forza
e sensibilità nuova, che noi non abbiamo ancora, un impegno per il
pianeta che dobbiamo saper garantire, anche per dare, in quanto
Amministratori, il buon esempio. Il nostro voto è quindi
assolutamente favorevole.
Presidente -
Nel merito mi permetto di intervenire dalla
postazione del Presidente, proprio perché porto comunque
l'esperienza e il contributo alla discussione.
Il Consiglio regionale, dall'inizio di questa legislatura, ha
proceduto ad un'opera di totale dematerializzazione di tutti i
documenti di tutti gli organi appartenenti alla Presidenza del
Consiglio, dalle Commissioni alle convocazioni, a tutto. Ad oggi
tutto ciò che riguarda l'attività del Consiglio regionale è
reperibile e scaricabile in modalità telematica e non cartacea.
Credo che questo sia un segnale positivo che l'Assemblea ha voluto
dare in questa direzione.
Ci sono altri interventi? Siamo ancora in discussione generale.
Possiamo chiudere la discussione generale. Per la replica? La
parola al Presidente Fosson.
Fosson (PNV-AC-FV)
- Quando si parla di
dematerializzazione di documenti non si può ridurre la questione ad
una semplice azione volta all'eliminazione dei supporti e documenti
cartacei, come ha correttamente fatto l'illustratrice. La
dematerializzazione va associata al concetto di digitalizzazione
che, in ambito documentale, rappresenta il processo volto a
ripensare l'
iter
di gestione del cartaceo, applicandolo al
contesto informatico. I processi di dematerializzazione hanno come
obiettivo ultimo la conversione di un documento cartaceo in un
documento informatico, preservandone sia il relativo valore
giuridico e probatorio, sia gli elementi afferenti al contesto
archivistico di riferimento. Peraltro, verso i processi di
digitalizzazione sono volti alla riorganizzazione dei procedimenti
e dei servizi resi disponibili
online
agli utenti,
presupponendo che i relativi flussi documentali siano già
costituiti da documenti che nascono informatici. L'Amministrazione
regionale si è da tempo dotata di un sistema documentale dove
vengono fatti circolare sia all'interno che all'esterno
dell'Amministrazione i documenti digitali. Di conseguenza si è
operata nel tempo una progressiva razionalizzazione degli strumenti
per la stampa, riducendo numericamente le stampanti personali e
installando degli apparati multifunzione che consentono un maggiore
risparmio dei consumabili, con l'indicazione di farne uso solo nei
casi in cui sia realmente indispensabile produrre delle copie
cartacee di un documento digitale. Per le comunicazioni rapide si
fa da lungo tempo uso della posta elettronica, dove spesso si
invita il ricevente a non stampare la
mail
ricevuta.
Sul fronte dei servizi al cittadino sono molteplici i casi in
cui sono ormai disponibili alternative
web
alla
presentazione della modulistica cartacea: iscrizione a concorsi,
richieste per il
bon de chauffage
, eccetera. Basti pensare
per esempio al Fascicolo sanitario elettronico che consente di
evitare - per coloro che ne fanno richiesta - l'inoltro di
documentazione cartacea, abbreviando sensibilmente i tempi di
ottenimento dei referti. Ciò vale anche per gli altri enti pubblici
presenti sul territorio regionale, gli enti locali e l'ASL. C'è un
"però" rispetto a questo processo che, ripeto, è avviato e solido,
come ha testimoniato anche il Presidente del Consiglio e come ha
correttamente detto anche lei nella sua illustrazione; il "però"
sta nelle abitudini e nelle prassi che non riusciamo a scardinare
del tutto e questo non dipende dall'età. Delle volte ci sono
persone che hanno molti anni che sono più capaci e più
informatizzate di altri giovani. Basti pensare che oggi le
comunicazioni tra enti pubblici devono per legge avvenire tramite
posta elettronica, eppure ancora oggi riceviamo da altre
Amministrazioni pubbliche comunicazioni via fax o cartacee.
Inoltre occorre tener conto che non tutti i cittadini hanno la
possibilità di accedere ai servizi in formato digitale. Ne consegue
che, sebbene siano evidenti i vantaggi per tutti, il cambio di
processo richiede ancora un cambio di approccio, un cambio
culturale nella gestione dei documenti che coinvolge sia chi opera
per conto della pubblica amministrazione, sia il cittadino. Volendo
quindi invertire la rotta rispetto alle abitudini consolidate
legate al mondo della carta, la competenza e la formazione
risultano essere le azioni chiave da programmare e su cui
investire. In sanità per esempio si era fatto molto sull'uso del
computer per le persone anziane, dei corsi, e tra l'altro in questo
senso hanno anche limitato la loro solitudine. In tale prospettiva,
se vogliamo sperare in una reale rivoluzione digitale, dobbiamo
partire da un cambiamento di consuetudini, di approcci e di metodi
dove gli strumenti innovativi rappresentano solo in parte la
soluzione.
Lo spirito della mozione quindi è ormai parte integrante del
comportamento di tutti gli enti pubblici, ma bisogna lavorare
ancora di più su altri aspetti, dare a tutti la possibilità di
accedere ai servizi digitali e operare per cambiare i nostri
comportamenti in quanto cittadini. Dovrei aggiungere che il
rispetto alle problematiche ambientali di questo Governo non è
formale, ma è tutto un percorso che si sta facendo. Sicuramente
anche questa problematica deve essere incorporata, perché il
consumo, l'uso di carta non è più tollerabile. Accogliamo lo
spirito, ma soprattutto il suo invito, ad un ulteriore sollecito e
ad una preoccupazione che è nostra e che rinforzeremo dopo la sua
azione.
Accettiamo quindi sicuramente questa sua mozione.
Presidente -
La parola al collega Cognetta.
Cognetta (MOUV')
- In premessa di questo intervento
vorrei chiedere al Presidente Fosson se gentilmente mi dice chi ha
scritto la risposta che ha letto. L'ha scritta lei? Mi scusi,
perché volevo capire con chi me la devo prendere... l'ha scritta
lei? L'ha scritta lei.
Guardi, giusto tre, quattro punti per chiarirci su aspetti che
mi sembrano anche abbastanza importanti, perché devo dire che la
risposta è tutt'altro che esauriente, soprattutto non ha i criteri
di logica che dovrebbe avere invece una risposta rispetto a domande
di questo tipo. Prima cosa: cambiare le stampanti con
apparecchiature multifunzioni non cambia nulla, "multifunzione"
vuol dire che ci sono più cose insieme, tra cui una stampante.
Quindi lei ha detto: "Cambieremo le stampanti, le facciamo
diventare multifunzioni"... vabbè, e quindi? Seconda cosa: c'è un
problema di età in chi gestisce le apparecchiature informatiche.
Non mi sembra di essere uno particolarmente giovane, ogni tanto
sembra che lo sia, però di sicuro non è l'età che fa la conoscenza.
La conoscenza la fa la voglia di imparare e, aggiungerei una cosa:
non dipende dall'età conoscere o non conoscere determinate cose, ma
dipende dalla voglia di sapere. Ora, se ci sono persone in questa
Amministrazione che si difendono dietro al fatto che hanno un'età
per cui non vogliono imparare, non è una difesa. Terza cosa: la
gestione documentale. Il fatto che si possano gestire delle
email
non è gestione documentale. Il fatto che uno possa
trasmettere un'email, ancorché con una PEC, non è una gestione del
documento. Noi riceviamo delle risposte semplicemente tramite mail
che non hanno nessun tipo di gestione del flusso per quanto
riguarda noi Consiglieri, ma questo vale anche per l'esterno. I
servizi effettivamente non ci sono. Al di là della
dematerializzazione del documento, del risparmio della carta, c'è
un discorso da fare a priori che non viene fatto dalla sua
Amministrazione. Poi ha aggiunto che i cittadini non riescono a
usare i servizi digitali. E chi l'ha detto? Se uno non gli mette a
disposizione i servizi digitali è chiaro che non li sanno
utilizzare! Lei ha anche parlato del Fascicolo sanitario
elettronico e io lo conosco abbastanza bene. In altre Regioni si
utilizzano degli
smartphone
, in altre Regioni ci sono "n"
modi per accedere a quei dati, cosa che noi non abbiamo. Infine lei
ha parlato di cambiamento di consuetudine. Ora, il cambiamento di
consuetudine non è una cosa che parte in automatico, va
indirizzato.
Allora vede, Presidente, la sua risposta è incompleta. È ovvio
che va votata questa mozione, ma è solamente una piccolissima parte
di quello che andrebbe fatto rispetto alla dematerializzazione dei
documenti, capisce? Perché il risparmio della carta forse è
l'ultimo anello della catena. Prima c'è un vantaggio lavorativo,
c'è un vantaggio nell'informazione che viene gestita verso
l'esterno, c'è un vantaggio nel cittadino che finalmente evita di
spostarsi da casa sua ed andare nell'ufficio preposto - così magari
facciamo anche un po' meno traffico -, e c'è un vantaggio anche
economico, perché si liberano delle risorse. Avere le persone allo
sportello, che magari aspettano semplicemente di fare qualcosa, non
è un vantaggio economico. Si possono ottimizzare le risorse.
Mi sembra quindi che la sua risposta, ancorché accetti questa
mozione, come la accettiamo e come voteremo anche noi, non è stata
esauriente e logica.
Presidente -
Altri? Siamo in dichiarazione di voto. Ci
sono altre dichiarazioni di voto, colleghi? Possiamo mettere in
votazione, la votazione è aperta. Possiamo chiudere la
votazione.
Presenti: 32
Votanti: 32
Favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK