Consiglio Regionale della Valle d'Aosta - Oggetto del Consiglio n. 1393 del 23 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1393 del 23 marzo 2022 - Resoconto
OGGETTO N. 1393/XVI - Interrogazione: "Notizie sulla
richiesta ai pazienti in sede di ospedalizzazione di fornire
medicinali di uso quotidiano".
Bertin (Presidente) -
Punto n. 16. Risponde l'assessore
Barmasse.
Barmasse (UV) -
La domanda è: "se nell'ambito della
procedura di ospedalizzazione dei pazienti sia prassi richiedere
agli stessi la fornitura di medicinali di uso quotidiano sia con
riferimento ai piani terapeutici in corso che di natura generica in
caso di necessità". In caso di pazienti ricoverati, i farmaci
iscritti nel prontuario terapeutico ospedaliero sono normalmente
detenuti a scorta nel magazzino della farmacia ospedaliera
dell'Azienda USL della Valle d'Aosta e forniti ai reparti su loro
richiesta cumulativa ordinaria. I farmaci, invece, in prosecuzione
di terapia, non nella normale dotazione, sono acquistati
giornalmente su richiesta motivata e nominativa per paziente fatta
dal medico di reparto. Può, quindi, accadere che nelle prime fasi
di un ricovero, soprattutto non programmato, in attesa di
rifornimento del farmaco già in uso da parte del paziente sia
richiesto allo stesso la disponibilità a utilizzare le proprie
scorte per il tempo strettamente necessario per la sua consegna.
Questa è la metodologia che viene utilizzata per la fornitura di
farmaci. Nella mia esperienza devo anche dire che molte volte poi
il farmaco generico disponibile in Ospedale alcune volte il
paziente non lo vuole, preferisce il farmaco specifico perché a
volte si pensa che una compressa di paracetamolo sia diversa da una
compressa di Tachipirina. Questa è una cosa che penso di
potergliela dire per un po' di esperienza che ho nell'ambito.
Comunque, questa è la procedura che normalmente viene seguita e
quindi finché non c'è la disponibilità del farmaco, si chiede di
portarlo da casa, fondamentalmente.
Presidente -
Per la replica, ha chiesto la parola il
collega Aggravi.
Aggravi (LEGA VDA) -
La ringrazio Assessore. Questa è
un'interrogazione che nasce dalla volontà di cercare di fare più
che altro informazione nei confronti chiamiamolo del pubblico,
comunque di terzi, perché, a fronte di tutta una serie di alcune
segnalazioni che mi sono arrivate prima della presentazione di
quest'interrogazione riguardo appunto a delle richieste - e ora lei
ha dato una spiegazione pratica anche sul campo di quello che
avviene - spesso... non so come dire se purtroppo oppure accade che
chi viene ricoverato, o comunque chi è che ha a fare con la sanità
pubblica è convinto che ci sia sempre tutto,  vado in
Ospedale, sicuramente ci sono tutti i farmaci di cui ho bisogno".
Era bene quindi dare un'informazione e l'obiettivo
dell'interrogazione era sostanzialmente quello di confermare quello
che lei diceva. Sui generici poi, tra l'altro, è sicuramente bene
dirlo che una cosa sono le denominazioni, un'altra sono la
componente chimica, che, se Dio vuole, quella è e, grazie a Dio,
non cambia perché altrimenti avremmo un altro tipo di problema che
non riguarda il
marketing
. L'obiettivo era di dare una
risposta all'esterno, ripeto, a chi si trova in condizioni di
ospedalizzazione, sono state fatte queste richieste, giustamente
non sa e quindi pone la segnalazione.
Presidente -
Passiamo ora al punto n. 17 dell'ordine del
giorno... anzi, si è prenotato l'assessore Barmasse per una
precisazione credo.
Barmasse (UV) -
Giusto per le precisazioni, così diamo
anche un po' di informazioni: un farmaco tipico è
l'anti-ipertensivo, che nelle forme che si comprano in farmacia,
molte volte c'è l'anti-ipertensivo in associazione al diuretico. Le
associazioni in Ospedale non si utilizzano, quindi si utilizza
l'anti-ipertensivo e il diuretico. Anche questo è un classico per
cui molte volte i pazienti ci dicono: "ma come mai non avete questo
farmaco?". Le associazioni non si utilizzano perché in teoria in
farmacologia bisognerebbe fare così. Ne ho approfittato per
dirlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK