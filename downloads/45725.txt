Consiglio Regionale della Valle d'Aosta - Oggetto del Consiglio n. 2380 del 20 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2380 del 20 aprile 2023 - Resoconto
OGGETTO N. 2380/XVI - Interpellanza: "Richiesta di
valutazioni alla Consigliera di parità in merito alla composizione
interamente maschile della Giunta regionale".
Bertin (Presidente) -
Punto n. 58. Per illustrare
l'interpellanza, ha chiesto la parola il consigliere Manfrin.
Manfrin (LEGA VDA) -
So che sembra paradossale che io
intervenga su questo tema e chiamando in causa la nostra
meravigliosa rappresentanza, qualche settimana fa abbiamo discusso
ampiamente all'interno del Consiglio la questione della
composizione. Mentirei se dicessi che sono stato pienamente
convinto dalle tesi che sono state formulate da parte della
maggioranza, soprattutto della Giunta, rispetto alla composizione,
non perché io non ritenga che la composizione sia corretta, ma
banalmente perché mi sarebbe piaciuto e mi piacerebbe tuttora,
magari lei mi stupirà, Assessore, se riuscirà a farlo, che qualcuno
si alzasse e dicesse: "ragazzi, non c'è alcuna illegittimità, la
nostra Giunta è perfettamente legittima e quindi una Giunta ad oggi
è legittimata a essere composta esclusivamente da uomini o anche
esclusivamente da donne", perché no? Sarebbe quindi bello perché ci
permetterebbe di dire: bene, la legge ci consente di fare una cosa
e quindi tutti i fiumi di inchiostro che si sono versati avevano
semplicemente il gusto di una polemica e niente più.
Quando però ho scritto quest'iniziativa, non si era ancora
discusso nel merito, anzi, avevo provato a inizio Consiglio a
parlare del tema, ma ero stato censurato dal Presidente del
Consiglio, che mi aveva detto che era una cosa gravissima, non si
poteva dire, guai a dirlo nelle comunicazioni, guai a chiedere se
la Giunta è legittima oppure no, non è una competenza sicuramente
del Presidente del Consiglio, ma tant'è siamo arrivati.
In tutto questo diciamo che le cose che rimangono sono
sostanzialmente due: da una parte il cerchiobottismo del Partito
Democratico e della sua
longa manus
di Consiglio, che ci
dice assolutamente che bisogna avere una donna in Giunta, su questo
non ci piove perché non è che conta la capacità e la competenza,
no, bisogna avere una donna, bisogna fare le cose con il bilancino,
questo è importante. Non si può però fare subito perché la legge lo
consente, gli accordi politici lo consentono, però non si può fare
subito. Non mi sarei aspettato che dicesse: non si può fare subito
perché l'assessore Guichardaz non è donna e quindi non si può fare,
non è stato detto ma lo lasciamo sottointeso. Il Partito
Democratico ci ha spiegato che, in realtà, bisogna assolutamente
fare, garantire, però poi dopo, quando cambieremo la legge
elettorale, lo faremo dopo, adesso no, guai, assolutamente non si
può fare, quindi questo è un punto fermo.
C'è un altro punto fermo però, cioè che nell'ultima
newsletter
che abbiamo ricevuto, tutti immagino, vedremo poi
tutti quelli che l'hanno ricevuta con l'accesso agli atti rispetto
all'indirizzario in dotazione all'Ufficio di parità, diciamo
così... non c'era tra le tante notizie che venivano riportate -
tutte ovviamente a tutela delle donne - nulla, nessuna notizia, ho
fatto un'attenta ricerca all'interno del sito della Regione
piuttosto che nelle notizie, magari mi è sfuggito, però
sicuramente, rispetto alla ricerca che ho effettuato, non c'era
nessun accenno e nessuna presa di posizione da parte della
cosiddetta "Consigliera di parità" rispetto a questa vicenda. Alla
fine si è dibattuto a lungo di questo tema e di questo tema si è
detto tanto, cioè sostanzialmente che la questione era proprio un
bilanciamento, la mancanza di una rappresentanza di genere. Quale
persona più titolata nell'esprimere una posizione nel merito di
questa rappresentanza di genere? Noi abbiamo un rappresentante che
però non ha detto niente. Di tutte le cose che poteva dire... è
stato molto prodigo nel fornire i suoi contatti dei
social
,
il suo numero di cellulare e tante altre cose, la sua
mail
,
così chi vuole lo può contattare, magari chissà per un futuro, le
prossime regionali, sarà un riferimento, ma, a prescindere da
questo, su tutto questo però è mancata proprio una presa di
posizione nel merito di questa vicenda. Io mi sarei aspettato che
una persona che ha fatto appunto della parità la propria bandiera,
il proprio vessillo e che si è spesa molto per arrivare a questo
punto a rappresentare le istanze e giustamente a poter attivamente
seguire quella che è sempre stata la sua passione prendesse un
minimo di posizione nel merito, anche soltanto banalmente per dire:
"no, è tutto legittimo, è tutto regolare e la parità è rispettata",
invece non ho visto nulla.
A fronte quindi della mancanza di un parere in questo senso, io
per tramite di quest'interpellanza, Assessore, le chiedo se la
cosiddetta "Consigliera di parità" a questo punto sia stata
interpellata nel merito della vicenda e, in caso negativo, ma
questa è un domanda retorica, nel momento in cui arriva
l'interpellanza, probabilmente si può porre la stessa domanda, in
caso negativo se da parte dell'Assessore competente vi sia
l'intenzione di chiedere un intervento della summenzionata
cosiddetta "Consigliera" per avere una valutazione nel merito delle
vicende segnalate.
Presidente
- Per la risposta, ha chiesto la parola
l'assessore Bertschy.
Bertschy (AV-VdA Unie) -
Grazie collega Manfrin. Da parte
mia la risposta sarà brevissima e non per mancanza di attenzione
rispetto ai temi che sottopone, ma perché non c'è molto da dire in
più di quello che è già stato detto. Intanto mi fido
dell'intervento che il suo collega Paolo Sammaritani aveva fatto
durante quel dibattito dove da buon avvocato aveva detto che tutto
quanto rientrava nella legittimità ma non nell'opportunità, che
sono due aspetti diversi. L'opportunità è politica, la Consigliera
ha un ruolo che gli è assegnato dalla legge.
Rispetto alla prima domanda: "se la Consigliera di parità sia
stata interpellata in merito alla vicenda", no; "in caso negativo
se sia intenzione da parte dell'Assessore competente richiedere un
intervento della summenzionata Consigliera per avere una
valutazione in merito alle vicende segnalate", no.
Presidente -
Per la replica, ha chiesto la parola il
consigliere Manfrin.
Manfrin (LEGA VDA) -
Grazie assessore Bertschy. Io credo
che se le risposte fossero tutte così, riusciremmo a finire
l'ordine del giorno e non ci sarebbe bisogno di un Consiglio
ordinario per smaltirlo e quindi saremmo molto efficaci. Temo però
che non tutte siano così e quindi questa sia un
unicum
nel
suo genere. Lei quindi non ha intenzione chiaramente di
interpellare nel merito, ha fatto bene giustamente a dirlo. Allora
noi, siccome sappiamo e immaginiamo che sia effettivamente ed
eccessivamente oberato in questa Regione così poco pari e, anzi,
impari nei confronti di uno dell'altro sesso, non si sa, questo lo
vedremo, a questo punto le faremo noi una domanda e le chiederemo
cosa ne pensa, perché c'è una sorta di idillio, una sorta di patto
non scritto, patto di non aggressione che dice: "va beh, fai questo
ruolo, porti avanti queste robe, fai i tuoi convegni, le tue
robine, ci mandi la
newsletter
, non sei autorizzato a
mandarla ma ce la mandi uguale, però non entrare troppo nel merito
a gamba tesa, perché evidentemente - secondo me, ma io faccio
sicuramente delle illazioni - probabilmente una persona e una
figura di quel tipo potrebbe dire una cosa che potrebbe non essere
eccessivamente gradita alla Giunta attuale, quindi le sarebbe
sgradito intervenire. Per altra parte, molto probabilmente anche
dire il contrario sarebbe un negare quello che è stato il ruolo che
ha interpretato fino adesso, tutte le sue idee di cui ha riempito
le pagine dei giornali, dei
social
e quant'altro, quindi
temo che sarà fortemente in ambasce nel rispondere a questa domanda
ma noi, con molto coraggio e con sprezzo del pericolo gliela
porremo in maniera che ci possa rispondere in maniera compiuta.
La ringrazio anche per aver preso a prestito le parole,
Sammaritani, perché finalmente è stata una presa di posizione
forte, presa di posizione che mi permetto ovviamente di condividere
pienamente. Questa Giunta nella sua composizione è pienamente
legittimata a operare, anch'io vedo delle questioni di opportunità
perché essa invece, in realtà, non proceda, ma queste sono
valutazioni politiche differenti dalle questioni di genere. Grazie
Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK