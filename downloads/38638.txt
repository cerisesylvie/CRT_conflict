Consiglio Regionale della Valle d'Aosta - Oggetto del Consiglio n. 2151 del 24 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
ISTRUZIONE PUBBLICA
Organi collegiali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2151 del 24 maggio 2016 - Resoconto
OGGETTO N. 2151/XIV - Reiezione di risoluzione:
"Presentazione delle osservazioni formulate dai collegi docenti in
merito all'applicazione della metodologia CLIL nella scuola alla
commissione consiliare competente".
Viérin M. (Presidente) -
Punto n. 33.02 dell'ordine del
giorno. Ha chiesto la parola la Consigliera Certan, ne ha
facoltà.
Certan (ALPE) -
Credo che quest'oggi abbiamo presentato
ripetutamente a pezzetti questa risoluzione con cui le chiediamo,
Assessore, di venire a presentare in commissione due punti in
particolare, anzi tre perché il primo punto ha due elementi e
l'ultimo ne ha uno. Le chiediamo chiaramente di non procedere
immediatamente alla sperimentazione, come l'ha definita prima,
perlomeno non prima di aver preso in considerazione quanto i
collegi docenti hanno detto per una questione di rispetto, per una
questione anche di opportunità e per una questione credo anche di
buon gusto nei confronti di insegnanti, che si sono presi anche la
briga di leggere tutte
les adaptations
, di leggere tutte le
cose che sono state prodotte e hanno scritto delle
osservazioni.
Siccome crediamo che non siano state ancora prese in
considerazione e già domani mattina viene fatta una riunione con i
dirigenti, le chiediamo di venire proprio a presentarci queste
osservazioni dei collegi in commissione, di venire anche ad
esplicitare, perché nell'ultima audizione lei ci ha portato
du
modèle andorrien
, di Trento, ci ha parlato di
tante realtà che alla fine sono tutte realtà che hanno modelli
diversi, quindi non abbiamo ancora capito da dove avete pescato le
motivazioni pedagogico-didattiche per iniziare la sperimentazione
nelle classi prime di ogni ordine e grado e chiediamo davvero che
venga in modo preciso indicato questo. Ci ha parlato infine in
audizione di risorse che dovrebbero essere trovate a livello di
Fondo sociale europeo, mi pare di aver capito, comunque di progetti
europei per attivare una sperimentazione: vorremmo che lei venisse
in commissione anche ad enunciarci in modo dettagliato sia le
risorse economiche, ma anche quelle umane che pensate di poter
utilizzare per portare avanti questo. Noi le chiediamo veramente
domani...perché sappiamo che c'è questa riunione - poi lei non ce
l'ha né confermata, né smentita - che è stata convocata un po' in
sordina con tutti i dirigenti; crediamo che non sia il momento di
convocare riunioni con i dirigenti e
bypassare
i collegi
docenti, quindi chiediamo veramente un'attenzione particolare.
Presidente -
Ha chiesto la parola il Consigliere
Cognetta, ne ha facoltà.
Cognetta (M5S) -
Come faccio ad evitare su un argomento
così bello a dire due parole all'Assessore Rini che è così gentile?
Credo che pecchi un po' di presunzione politica, Assessore: lei
ritiene di poter passare sopra tutte quante le istituzioni
scolastiche che hanno detto chiaramente che questa roba qui non la
vogliono. Devo dire che come pervicacia non è male per un
Assessore. Non so se ha letto qualcuno dei vari documenti che sono
sul sito "Web École"...
(interruzione dell'Assessore Rini, fuori microfono)
...li ha letti tutti. Si vede che li interpreta in maniera
differente da quanto è scritto, per esempio, ci sono scuole che
dicono: "riteniamo infatti di essere insieme ai nostri alunni e
alle loro famiglie, che ignorano totalmente in quale direzione stia
andando la scuola valdostana, i protagonisti del processo educativo
di questa regione". Altri dicono che non sono assolutamente
d'accordo, che non c'è nessun tipo di supporto né informativo, né
tecnico per andare avanti con questa pseudo riforma - me la faccia
chiamare così - perché adesso è diventata una cosa che non si sa se
si fa o meno. Lei stessa ha detto: "facciamo una sperimentazione di
due anni, poi vediamo" e comunque tutto quello che viene fuori
dalle scuole...ci sono quasi tutte, mi sembra un paio non si siano
espresse, non hanno detto: "va bene", semplicemente hanno detto:
"lasciamo stare, è meglio che non parliamo", per esempio, ce n'è
una che dice al Consiglio scolastico regionale di "non esprimere un
parere agli organi regionali competenti, ma di avviare un confronto
chiaro e proficuo tra docenti, sindacati, amministratori per la
messa a punto di una riforma condivisa della scuola valdostana, che
recepisca le istanze di tutti i soggetti coinvolti".
Questa storia di recepire le istanze dei soggetti coinvolti e di
avere la massima possibile condivisione quando si tratta di
programmi scolastici e di quello che dovrebbe essere il futuro
dell'istruzione dei nostri giovani, forse, al di là della sua
presunzione politica, andrebbe ricercata, credo io, poi ognuno fa
come crede, ovviamente. Ce n'è una molto interessante che dice: "si
insegni pure l'inglese in maniera massiccia, e questo sarà
positivo, ma non lo si adoperi per sottrarre spazio ai saperi che
si trasmettono meglio e in maniera più naturale nella lingua
materna, la quale, tra l'altro, serve da ponte verso le altre
lingue". Mi sembrano tutte considerazioni di buon senso, lei
ritiene? E non credo che vadano nella direzione che auspica lei. Ce
ne sono alcune bellissime poi anche sul fatto che l'informatica non
è solo usare la LIM e il registro elettronico, ma questo mi sembra
naturale. Mi fa strano che glielo debbano sottolineare, perché
credo che anche lei ci arrivi, però glielo sottolineano, vuol dire
che in qualche caso lei è scivolata su queste cose. Io non lo so, è
quello che scrivono loro. Per non parlare del fatto che già molte
lamentano che già con le ore che hanno non riescono a sostenere
tutto quanto il carico di lavoro, soprattutto per via del fatto che
ci sono diversi alunni che hanno deficienze tipo BES, o altre
questioni di apprendimento molto importanti.
Assessore, a me sembra perlomeno improvvido il fatto che domani
lei chiami tutti i dirigenti - non lei chiaramente, li chiama un
organo tecnico nominato da lei - e vada avanti indipendentemente da
ciò che invece dicono tutte le istituzioni. Io credo che una
riforma così non sia una riforma, è un'imposizione. Chiamiamola in
un altro modo: chiamiamola "la legge della Rini", potrebbe essere
più corretto dal punto di vista politico, la Rini vuole che la
scuola si faccia così. È una cosa che si può scegliere di fare,
d'altronde i politici sono lì per assumere decisioni, le chiederei
solo per quale motivo si prende questa decisione: andava così male
la scuola che bisognava distruggerla in questa maniera? È questo il
discorso?
Anche per quanto riguarda il famosissimo, famigerato ormai
metodo CLIL, c'è qualcuno che dice che sia più adatto alle ultime
classi, in particolare a quelle delle scuole superiori: la quarta o
la quinta. È tutta gente che però sicuramente non è capace: è vero
che sono docenti, ma certe cose, secondo me, non le capiscono,
perché se smontano così quanto proposto, probabilmente non hanno
una grande conoscenza tecnica, che sicuramente invece hanno i suoi
uffici e il suo Sovrintendente. Secondo me, posso permettermi nel
mio piccolo, è di buon senso fermare la cosa e provare a trovare
maggiore condivisione. Se invece cerca di farla passare, come sta
cercando di fare, io non so quali saranno i risultati. Una cosa è
certa, ci sono alcune scuole che fanno delle domande tipo questa:
"emerge ancora il timore che tali proposte pongano inesorabilmente
i docenti davanti ad una scelta assolutamente cogente: sacrificare
i contenuti della materia o sacrificare l'insegnamento della
lingua?". Mi spiego meglio. Siccome già la scuola negli ultimi
tempi non è che abbia dato segno di tirare fuori persone che hanno
poi della preparazione effettivamente cogente, diventa poi
difficile, quando si leggono queste cose, non preoccuparsi di ciò
che accadrà alle generazioni future. Non vorrei che questa sulla
carta sia una cosa che magari è bellissima, è fantastica, è
meravigliosa, ma che, calata di forza nella realtà valdostana, sarà
un
flop
peggiore di quello che è stato provato con
l'École de la langue
", anch'essa richiamata perché di fatto
ci troviamo di fronte ad una trasformazione nel nome di quello che
è già stato proposto, non lo dico io, anche questo viene fuori da
qui dentro.
Per ricapitolare, io credo che debba essere sostenuta questa
risoluzione, debba essere in qualche modo fermato quello che lei
sta cercando di fare. Capisco che il Governo, quando prende una
decisione, qualunque essa sia, in qualunque direzione vada, è
comunque una decisione giusta, indipendentemente da ciò che dicono
tutti quelli che magari lavorano nel settore, però io credo che il
tempo di fare le leggi per dare un certo tipo di impronta sia
finito. Se invece lei o voi Governo ritenete di continuare così,
continuiamo pure così, "tanto alla fine che ci frega", come
giustamente dice il Presidente Rollandin, a lei soprattutto che
gliene frega, l'importante è che ottiene il suo scopo, per il resto
si frega chi resta: la scuola, infatti. Attendo volentieri una sua
risposta in merito.
Presidente -
Non ci sono altre richieste di intervento,
chiudiamo la discussione generale. Per la replica, ha chiesto la
parola l'Assessore Rini, ne ha facoltà.
Rini (UV) -
Ringrazio i colleghi che con toni credo anche
simpatici hanno portato all'attenzione di quest'aula un tema, che
in realtà abbiamo più volte affrontato sotto diverse angolazioni e
sotto diverse prospettive.
Innanzitutto farei una premessa, che riprende un po' quello che
ricordava il collega Cognetta: credo che dobbiamo dividere bene il
percorso della legge di adattamento della n. 107, perché sono due
percorsi completamente diversi: qua stiamo parlando di
sperimentazione, quindi stiamo parlando di adattamenti statutari,
quindi è un altro percorso. Nulla ha a che vedere con la
tecnologia, con i richiami che lei giustamente ha fatto, ma che
riguardano un'altra tematica. Sugli adattamenti abbiamo seguito un
tipo di percorso, che ha esulato anche dalla prassi, ovvero il
Consiglio scolastico ha ritenuto opportuno chiedere delle
osservazioni scritte ai collegi docenti proprio per coinvolgere il
mondo della scuola nella sua interezza. Cosa che è stata fatta,
abbiamo recepito questi documenti che sono adesso al vaglio e
all'analisi puntuale del Consiglio scolastico, che è l'organo
preposto per analizzare, sintetizzare e recepire tutte le
osservazioni che possono essere recepite e, come tali, inserite
all'interno del testo degli adattamenti. Il Consiglio scolastico
nella sua ultima riunione ha deciso proprio questo: con un lavoro
di sintesi delle varie proposte dei collegi dei docenti stilerà una
serie di proposte che verranno poi valutate al più presto dallo
stesso Consiglio scolastico, che deciderà, in base anche
all'impatto che le diverse osservazioni producono poi nell'impianto
dell'idea iniziale, se inserirle, quindi andando a modificare o
meno quello che è stato un testo tecnico presentato iniziale.
Qui nessuno ha intenzione di portare un testo preconfezionato
senza ascoltare il mondo della scuola. Io però colgo
quest'occasione per dire che credo profondamente in questo
progetto, credo profondamente nell'importanza dell'inserimento del
plurilinguismo, così come credo nell'importanza del rafforzamento
del nostro bilinguismo e questo l'abbiamo anche condiviso in
commissione.
Abbiamo avuto recentemente un incontro in V Commissione e
ringrazio il Presidente Restano e tutti i Commissari perché è stato
un incontro lungo a livello di tempo, ma soprattutto molto
approfondito; incontri in cui sono venuti gli ispettori tecnici
scolastici, che hanno spiegato nel dettaglio le motivazioni
tecniche che hanno portato alla stesura e soprattutto alla proposta
di questi testi che sono stati in maniera molto puntuale
esplicitati. Io chiederò poi anche una copia del verbale di quella
commissione, dove peraltro sono inserite la gran parte delle
risposte che si chiedono con questa risoluzione.
Io ribadisco, come abbiamo sempre fatto, la totale disponibilità
a venire in commissione a relazionare ogni qualvolta i commissari
lo ritengano opportuno, ma nel merito noi ci asteniamo perché
questi singoli punti sono stati trattati in maniera anche piuttosto
approfondita. Lei parla di risorse: credo che gli ispettori tecnici
siano entrati davvero nel dettaglio delle risorse, che abbiano
davvero spiegato come si è riusciti, attraverso fondi europei
peraltro, a reperire risorse per la formazione del personale,
quindi io credo che ci asteniamo soprattutto per le premesse di
questa risoluzione, ma ribadisco la mia totale disponibilità a
venire in commissione ogni qualvolta lo riteniate opportuno.
Concludo davvero dicendo che non vuole essere un'imposizione. Le
preoccupazioni - così come l'ho detto in commissione, lo ribadisco
in quest'aula - le abbiamo anche noi: è sicuramente una sfida
ambiziosa, una sfida però che non può che trovarci tutti d'accordo.
Dobbiamo davvero cercare di puntare in alto quando parliamo della
scuola valdostana, proprio perché la scuola valdostana ha sempre
dimostrato di essere in grado di saper cogliere al meglio le sfide
e ha dimostrato di essere una scuola di eccellenza. Proprio però
per le preoccupazioni che con voi condividiamo, abbiamo proposto -
e l'abbiamo fatto in maniera esplicita durante proprio l'incontro
di commissione, proponendo questa sperimentazione per inserire
l'elemento della gradualità, quindi non ci sarà niente di
impattante, niente di invasivo, nessuno stravolgimento della scuola
a partire da settembre, così come gli ispettori peraltro hanno ben
dettagliato - gli elementi della gradualità e soprattutto del
monitoraggio, cosicché passo passo tutti insieme possiamo
monitorare, valutare ed eventualmente correggere il tiro laddove
diventi necessario.
Presidente -
Ha chiesto la parola la Consigliera Certan,
ne ha facoltà.
Certan (ALPE) -
Tre passaggi credo siano stati molto
interessanti: la scuola valdostana è in molte parti una scuola di
eccellenza grazie agli insegnanti direi anche, ad un corpo docente
che lavora con grandissima competenza e grandissima passione,
probabilmente ci sono anche cose da regolare. Quel corpo docente
che oggi in qualche modo lei
bypassa
, perché hanno fatto
delle osservazioni e lei già ci ha detto prima che il 3 giugno il
Consiglio scolastico approverà questa nostra sperimentazione,
quindi si sa già che questo andrà avanti.
Sa qual è stato il passaggio più umiliante? Il collega Cognetta
le ha riportato dei passaggi interessanti, ma una delle cose uscite
in tutti i collegi docenti da tutti gli insegnanti è stato il
metodo con cui lei o chi per lei ha chiesto di correggere o di fare
le osservazioni su tale bozza: "scrivete, per favore, il numero, la
riga, la parola e la pagina che volete correggere", quindi vuol
dire che quella è l'impostazione, quello sarà il documento, quindi
"se volete andare a correggere "pinco" con "pallino", scrivete a
che pagina e quale parola volete correggere e poi andate avanti
sulla pagina successiva". Questa credo sia stata, Assessore Rini,
la parte che tutti i collegi - forse non l'hanno scritto, ma
l'hanno notato e sollevato - hanno considerato più umiliante,
perché voleva dire che quel documento era già comunque chiuso: si
potevano anche cambiare delle paroline. Io non sono più in collegio
docenti e quindi le riferisco - lei può smentire - queste
indicazioni che avete dato, cioè "correggete solo la parola,
l'aggettivo, se c'è qualche errore ortografico, grazie" e
voilà.
Le ricordo infine che gli insegnanti, il corpo docente ha una
grande risorsa, che fortunatamente per ora non credo sia neanche in
discussione con la riforma costituzionale: la libertà di
insegnamento che ogni insegnante ha. In fin dei conti ogni
insegnante ha degli obiettivi che deve raggiungere entro la fine
dell'anno scolastico e, quando questi obiettivi vengono raggiunti,
l'insegnante ha fatto il suo lavoro. Alla fine - mi dispiace dirlo
- perderemo ancora un'opportunità se non si terranno in
considerazione tutte le esperienze del corpo insegnante. Lei
probabilmente ha già risposto ampiamente che vuole procedere, beh,
proceda.
Presidente -
Ha chiesto la parola il Consigliere
Cognetta, ne ha facoltà.
Cognetta (M5S) -
Assessore, le sue parole: "vogliamo
puntare in alto", cosa lodevolissima, mi hanno fatto scattare. Come
si fa a puntare in alto? Naturalmente, per puntare in alto, in
genere in un'azienda piuttosto grande, complessa e articolata, si
ascoltano le persone che lavorano nei vari settori: le si mettono
una stanza, si cerca di capire cosa si potrebbe migliorare, quello
che si potrebbe fare per migliorare e si comincia a fare questo
ragionamento senza avere dei preconcetti e senza avere nessun tipo
di imposizione di partenza. Da lì si portano avanti delle idee:
quello è il modo migliore per puntare in alto. Quando invece si
impongono le cose, non si punta in alto, perché non si ottiene
collaborazione e, di conseguenza, anche le idee migliori, più
belle, più performanti in genere falliscono.
È chiaro che questo discorso fatto qui può sembrare una lezione,
ma non è affatto questo il punto: il punto è che volevo dare un
suggerimento rispetto a come si sarebbe potuta fare questa stessa
cosa evitando tutto ciò che sta accadendo. È chiaro che poi ognuno
ha i suoi metodi; il metodo della condivisione deve averlo un po'
dentro come persona, anche come struttura politica rispetto a certi
argomenti: il suo partito non è il massimo degli esempi di
condivisione che possiamo conoscere sulla faccia della Terra,
quindi se volessimo davvero puntare in alto, Assessore, forse una
frenata ogni tanto e un ascolto più attivo di chi parla potrebbe
dare qualche soluzione migliore; potrebbe veramente rendere la
scuola valdostana ancora migliore di quella che è. Pertanto, io la
invito ancora una volta a ritornare sui suoi passi e ad evitare lo
scontro frontale, perché poi succedono cose che magari non sono
piacevoli né per gli alunni, né per lei, intendo chiaramente cose
politiche. Non vorrei mai che qualcuno fraintendesse il
significato. Visto che ogni parola che viene detta, viene
commentata, ci tenevo a precisarlo.
Presidente -
Ha chiesto la parola il Consigliere Roscio,
ne ha facoltà.
Roscio (ALPE) -
Un piccolo contributo alla discussione,
perché ho seguito i lavori della commissione, ho provato a leggere
le osservazioni che hanno formulato alcuni collegi docenti e un
leitmotiv
che ritorna spesso sui pareri e le osservazioni è
il poco tempo avuto a disposizione per formulare osservazioni
magari un po' più strutturate e questo è qualcosa che viene
riportato praticamente in tutte le osservazioni dei collegi dei
docenti.
Al di là di questo, ascoltando le parole dell'Assessore, viene
da dire come non si possa condividere lo spirito con cui si porta
avanti questo: se non abbiamo capito male, da un lato, mantenere
alto il livello delle competenze e, se possibile, migliorarle anche
proprio nelle discipline; dall'altro, incrementare la conoscenza
delle lingue, quindi lo spirito mi sembra più che condivisibile.
Dove si vedono alcuni problemi e forse dove anche l'espressione di
alcuni collegi docenti hanno indicato le criticità maggiori è poi
su come applicare praticamente questo. Se da un lato l'Assessore
introduce questo concetto della gradualità, che dovrebbe in qualche
modo consentire di applicare praticamente, dall'altro uno dei
timori usciti anche durante l'audizione è stato quello di dire:
"noi facciamo la formazione agli insegnanti e poi per
l'applicazione pratica...lasciamo all'autonomia scolastica attuare
per vedere cosa sono in grado di fare". Su questo passaggio se
mancano alcuni passaggi intermedi, come la condivisione, e poi
tutta una serie di risorse finanziarie che anche nei pareri ritorna
spesso, spesso si dice: "come facciamo a migliorare quando mancano
le risorse per poter fare il lavoro quotidiano: mancano i
laboratori, mancano le risorse per avere il materiale di consumo",
e questo c'è scritto nei documenti che sono riportati...quindi se
manca questo passaggio, c'è il rischio che si faccia tutto un
investimento, anche politico in una certa direzione e poi, nel
momento in cui si passa all'attuazione pratica, si arriva a dire
che le autonomie scolastiche non hanno le risorse, non hanno la
condivisione per...quindi muore tutto lì.
Alcune considerazioni che sono state fatte, e ci piacerebbe
capire quali sono le intenzioni del Governo, riguardano da un lato
anche aspetti contrattuali, perché la scelta delle materie che poi
andrebbero insegnate in altre lingue comporta comunque dei carichi
di lavoro aggiuntivi per gli insegnanti. Questa è una cosa che
andrebbe chiarita: come fare all'atto pratico, perché ovviamente,
quando ci sono delle disuguaglianze, si creano anche dei contrasti
per cui il mondo è complicato, gli insegnanti potrebbero anche
avere un rigetto su questo.
Un'altra cosa non banale, espressa molto bene, è come fare con
le difficoltà legate alla lingua a non banalizzare dei concetti che
banali non sono, perché spesso sia gli insegnanti, ma anche gli
alunni, non possiedono lo strumento, quindi c'è il rischio
veramente di banalizzare dei concetti. Su queste cose gradiremmo
che si rispondesse e che si approfondisse la cosa, perché sennò si
rischia di fare degli sforzi e poi scontentare tutti e soprattutto
fare che le riforme rimangano lettera morta.
Presidente -
Ha chiesto la parola il collega Laurent
Viérin, ne ha facoltà.
Viérin L. (UVP) -
Abbiamo sottoscritto sia la precedente
iniziativa che questa e cercheremo di unire gli interventi su temi
che sono diversi, ma che riguardano comunque una medesima
intenzione di riforma.
Assessore, per quanto riguarda la questione del Convitto,
abbiamo ascoltato con attenzione la sua risposta e crediamo che
effettivamente ci sia una parte di questione non risolvibile
immediatamente, relativa al fatto che sono contratti nazionali che
non abbiamo la regionalizzazione della scuola, ma le chiediamo un
impegno nella riforma della Buona scuola. In tale riforma a livello
nazionale il Convitto non è stato riconosciuto e ricompreso in
questa parte che a noi invece interessa, ma aggiungere nella parte
di riforma che riguarda l'infanzia un piano di assunzioni e di
valorizzazione, magari anche attraverso il
bonus
, per quanto
riguarda quella vicenda del Convitto, può essere un elemento di
discussione. Noi sicuramente in commissione, quando arriverà l'iter
della legge sulla Buona scuola, una soluzione per la questione del
Convitto, anche tecnica, oltre che politica, ce l'abbiamo e quindi
gliela suggeriremo. Anche perché effettivamente - è stato
riconosciuto anche da lei - esiste una valorizzazione negli anni di
tutta una parte di personale all'interno di questa realtà che,
prendendo spunto da una riforma che noi non applichiamo o, meglio,
adattiamo alle nostre esigenze, può tranquillamente prevedere
nell'autonomia, attraverso quella norma che voi avete condiviso con
il Governo, una valorizzazione per quanto riguarda la parte
relativa all'infanzia.
Al di là di questo, sulle
adaptation
crediamo che sia
stata molto utile l'audizione in commissione effettivamente, però
anche noi consigliamo prudenza che, se non abbiamo capito male, è
arrivata nell'incontro che lei ha avuto con le organizzazioni
sindacali la decisione di fare una sperimentazione limitata nel
tempo per vedere quali siano le risultanze, ma soprattutto un
ascolto a tutte quelle considerazioni che stanno arrivando dal
mondo della scuola effettivamente. Noi quindi prendiamo per buono
il suo impegno ad ascoltare ciò che arriva oggi dal mondo della
scuola, perché se non abbiamo capito male, è l'
input
che voi
avete dato alle scuole: "noi partiamo con una fase di
sperimentazione, lavoriamo sulle adaptation", il gruppo di lavoro
ha prodotto tutte le risultanze, ma avete chiesto alle scuole di
dire la loro. I tempi valutateli voi; noi crediamo che forse non
sia il caso di accelerare troppo nel recepimento di queste
adaptation e nella sperimentazione: si parlava del 2 giugno, si
parla del fatto che ci saranno degli incontri previsti con i
dirigenti scolastici domani. L'impegno che lei aveva assunto in
commissione era quello comunque di tornare, al di là degli aspetti
tecnici, anche in commissione per vedere, da un punto di vista
della filosofia generale, qual è l'impostazione. Ci uniamo quindi
all'invito alla prudenza, ma proprio per evitare che quel mondo poi
crei effettivamente un cortocircuito come abbiamo sottolineato in
commissione, tra degli indirizzi politici, dei lavori tecnici che
sono stati portati avanti e così il
partage
con il mondo
della scuola.
Assesseur, une dernière considération sur les langues vu qu'on a
abordé ce thème et vous avez souligné dans les axes de réforme et
surtout dans les axes d'intérêt la question linguistique.
Nous avons participé la semaine passée au "Concours Cerlogne",
il s'agit d'une manifestation qui depuis plus de cinquante ans est
organisée par l'Administration et elle reporte beaucoup d'intérêt
sur le thème linguistique.
C'est clair que nous avons vu que le nombre d'élèves est presque
la moitié par rapport au plus de 4 mille enfants qu'on avait
atteint il y a quelques années. Nous avions frôlé les 4 mille
présences à Hône, après il y avait le concours de La Salle, nous
étions en croissance depuis cinq années, en effet de 2500 nous
sommes arrivés presque à 4 mille petits. Le fait de voir
aujourd'hui qu'il n'y a plus une adhésion, sans vouloir forcement
cibler sur ce qui s'est passé, veut dire qu'il faut revoir un peu
la façon de travailler sur ce thème, car s'il n'y a plus d'intérêt,
essayons d'ouvrir une confrontation, de nous interroger sur
comment, au-delà du domaine familial de l'administration, de tout
ce qui est important pour valoriser les langues en générale, notre
plurilinguisme et aussi le patois, de voir comment relancer cet
intérêt, car s'était et reste une des occasions scolaires les plus
importantes pour véhiculer des messages en langue avec des
animations.
Sur ce thème nous retournerons car nous croyons qu'il est
important aussi de ne pas dissiper ce qui a été fait ; nous savons
que, d'un point de vue technique, les fameux
distacchi
ont
été revus, il n'y a plus les gens qui s'occupent expressément sur
le thème linguistique...sur ce thème et après parallèlement on a
des projets de financement qui vont directement aux bureaux qui
s'occupent de cela. Nous croyons que les ressources humaines,
professionnelles, surtout ces enseignants qui sont historiques et
qui ont une expérience en langue très importante...sont des
expériences à ne pas dissiper, car ce n'était pas des détachements
de l'enseignement simplement pour avoir des ressources en plus:
c'étaient des détachements de l'enseignement qui étaient, d'un
point de vue professionnel, insérés dans des projets pédagogiques,
didactiques en langue pour le patois, pour la valorisation de cette
langue du cœur des valdôtains.
Nous avions préparé même une initiative, mais, vu qu'il y aura
l'occasion de parler des thèmes linguistiques, nous la reporterons
plus en avant et nous la présenterons et soumettrons à l'attention
du Conseil, mais sur les langues quelques questions ont été
produites aussi en commission sur comment l'enseignement est en
train d'évoluer, est quelque chose qu'il faudra reprendre.
In conclusione noi abbiamo votato e voteremo quest'iniziativa
semplicemente per ribadire e ci fa piacere che il tema sia ancora
così sentito, perché abbiamo iniziato sin dal mese di febbraio,
dopo questa delibera del 29 gennaio, a sottolineare che questa
riforma va di pari passo e andava anche di pari passo fra riforma
della Buona scuola, adaptation, concorso per trasformare una
riforma nazionale in un'occasione di riflessione: nel mondo
scolastico, le adaptation sono molto sentite e anche il dibattito
vivace è qualcosa di positivo. L'importante per noi amministratori
è ascoltare, ponderare, concertare con le organizzazioni sindacali,
con il mondo della scuola e soprattutto con chi opera
quotidianamente all'interno di questo sistema scolastico
valdostano, che è fatto di
acquis
decennali, affinché non ci
siano né dei malintesi, né delle forzature sia tecniche che
politiche. Anche una riforma tecnica pensata nel migliore dei modi
deve avere delle sperimentazioni effettivamente applicative per
vedere se sono delle questioni migliorative, come si evolvono
sapendo che anche il mondo della scuola si fa valutare per vedere
se si è ancora in linea con l'evoluzione della società.
Ricordiamoci anche che oggi insegnare è sempre più difficile,
perché si ha spesso la tendenza a scaricare sulla scuola tutti i
problemi della società: se c'è la crisi della famiglia nella
società, alla fine viene scaricato sulla scuola e la scuola deve
supplire a tutto quello che non viene affatto in altri ambiti;
abbiamo dei problemi di bullismo, dei problemi sulle fasce
generazionali - ne abbiamo parlato nello scorso Consiglio su certi
problemi un po' più pesanti - e la scuola patisce di questa cosa.
Non vorremmo neanche sia nei contenuti che nella riforma che ci sia
di nuovo la tendenza a sottovalutare il ruolo effettivamente che in
una scuola plurilingue si svolge rispetto ad un altro sistema
scolastico fuori dai nostri confini.
Pensiamo che le ultime audizioni in commissione siano andate in
questa direzione, che ci sia una volontà di
partage
.
Facciamo attenzione solo che non ci sia un cortocircuito tra le
indicazioni politiche di una legge, tra l'altro, di riforma, al di
là delle adaptation e del concorso che dovrà essere condivisa e
votata da questo Consiglio e quelle che sono le esigenze del mondo
e del sistema scolastico valdostano, soprattutto un invito alla
prudenza, a spiegare bene e a rimanere all'ascolto delle istanze
del corpo insegnanti della scuola valdostana nel suo insieme.
Presidente -
Non ci sono altre richieste di intervento,
possiamo passare alla votazione. Dichiaro aperta la votazione. La
votazione è chiusa.
Presidente: 32
Votanti: 13
Favorevoli: 13
Astenuti: 19 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, Lanièce,
Marguerettaz, Marquis, Péaquin, Perron, Restano, Rini, Rollandin,
Marco Viérin)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK