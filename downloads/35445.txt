Consiglio Regionale della Valle d'Aosta - Oggetto del Consiglio n. 2933 del 8 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2933 del 8 aprile 2013 - Resoconto
OGGETTO N. 2933/XIII - Disegno di legge: "Modificazioni di
leggi regionali concernenti il settore dei trasporti e del
turismo".
Président -
A demandé la parole le collègue Prola, pour
illustrer son rapport.
Prola (UV)
- Merci Président.
Questo disegno di legge contiene alcune modifiche a leggi di
settore inerenti i trasporti e il turismo, resesi necessarie con il
trascorrere degli anni per adeguare il
corpus
normativo
all'evoluzione tecnica ed amministrativa nei diversi campi.
Il Capo I interviene sul settore dello sci e degli impianti a
fune; oltre ad una precisazione sulle modalità di presentazione
delle domande per la classificazione delle piste, il disegno di
legge prevede che le mappe relative alle piste siano pubblicate sul
sito regionale. Inoltre, si consente ai soggetti abilitati come
direttori di pista di svolgere anche funzioni meno complesse, quali
quelle dei
pisteurs-secouristes
. Infine, si equiparano gli
ascensori in uso pubblico a quelli in uso privato e si elimina una
norma relativa alle proroghe sulle scadenze tecniche degli impianti
a fune, ormai superata da una successiva norma statale.
Il Capo II si occupa di noleggio con conducente e trasporto
pubblico locale. Dopo l'eliminazione di un riferimento ad una norma
ormai superata, il disegno di legge sottrae le autorizzazioni per i
veicoli a trazione animale ai limiti massimi oggi previsti per le
autorizzazioni per gli autoveicoli. Analogo discorso viene
effettuato per le autorizzazioni per il trasporto disabili, che non
sono più soggette a limitazioni numeriche. Viene inoltre chiarito
che i mezzi da noleggio possono essere impiegati per certi tipi di
servizi pubblici di linea e si indica il comportamento che i
noleggiatori devono tenere in caso di trasporto di soggetti
diversamente abili. Infine, vi è l'abrogazione di due articoli
ormai superati e si attribuisce alla struttura competente in
materia di trasporto pubblico il compito di autorizzare le nuove
fermate, come avviene nel resto d'Italia.
Il Capo III interessa la Motorizzazione civile, con il rilascio
ai funzionari (ora regionali) delle tessere di Polizia stradale di
cui erano già dotati in precedenza, quando appartenenti ai ruoli
dello Stato.
Il Capo IV assicura un'introduzione graduale dei nuovi requisiti
di classificazione degli alberghi e delle residenze
turistico-alberghiere, consentendo l'applicazione dei vecchi
requisiti di classificazione nei casi e con le limitazioni
temporali stabiliti con le deliberazioni della Giunta regionale di
cui all'articolo 2, commi 3, 4 e 5, della legge regionale 33 del
1984, come sostituito con l'articolo 1 della legge regionale 1 del
2011.
Ringrazio i colleghi commissari per la celerità con la quale
hanno approvato la legge, ringrazio il correlatore Salvatore
Agostino che ha redatto con me la relazione.
Presidente -
Grazie. Possiamo aprire la discussione
generale. Ci sono richieste di intervento? La parola al collega
Chatrian.
Chatrian (ALPE)
- Grazie Presidente.
Questo disegno di legge contiene alcune modifiche a leggi di
settore come è già stato ben illustrato dal relatore, collega
Prola. Vorrei evidenziare, come gruppo ALPE, tre, diciamo, punti
principali che saranno modificati a seguito dell'approvazione di
questo disegno di legge. Il primo, a nostro avviso, è una modifica
puntuale e probabilmente doverosa: quella sui direttori delle
piste, si stabilisce che per i soggetti che hanno conseguito
l'abilitazione all'esercizio della professione di direttore delle
piste, partecipando al percorso di 40 ore, la stessa si intende
conseguita anche relativamente alla figura di
pisteur-secouriste
qualora gli interessati abbiano
regolarmente frequentato i corsi di aggiornamento professionale
previsti dalla normativa regionale. A nostro avviso, comunque è
qualificante questa modifica, va a dare la possibilità, a chiarire,
una mansione superiore rispetto a quella inferiore.
Secondo inserimento: a nostro avviso, è doveroso anche il fatto
di inserire le mappe relative alle piste, che siano pubblicate sul
sito regionale e da ultimo, non vorrei ripercorrere l'illustrazione
del collega, il fatto di introdurre gradualmente nei nuovi
requisiti quello della classificazione degli alberghi e delle RTA,
che è richiesta comunque da diversi attori principali del settore e
a questo punto normata in questo disegno di legge che, come dicevo
prima, interviene su diverse leggi e diversi settori per consentire
l'applicazione dei vecchi requisiti di classificazione nei casi con
limitazioni temporali stabilite con deliberazione di Giunta.
A nostro avviso, il disegno di legge - che comunque voteremo
perché sono degli interventi puntuali, interventi che condividiamo,
soprattutto tecnici, - va a chiarire delle posizioni che forse da
diversi anni aspettavano comunque una modifica legislativa.
Grazie.
Président
- Est-ce qu'il y a quelqu'un d'autre qui
souhaite intervenir? La parole au collègue Donzel.
Donzel (Pd-Sin.VdA)
- Grazie Presidente.
Il disegno di legge che è stato riepilogato in maniera
sintetica, efficace dal collega Prola richiama un po' quei disegni
di legge omnibus in cui ci sono tante norme, magari di piccola
entità, ma sicuramente importanti. Noi siamo favorevoli, comunque,
a questi provvedimenti, ma ci preme sottolineare, per quanto
riguarda la vicenda della questione che attiene ai
pisteurs-secouristes,
come questo tema sia stato un tema
ampiamente dibattuto in tale legislatura e non ancora compiuto,
cioè c'è ancora molto da fare, quindi non sarà con tale piccola
modifica certamente importante che arriviamo a scrivere il punto
finale su questa vicenda, perché rimane completamente aperta la
partita grossa e delicata delle responsabilità rispetto a questo
tema, per cui votiamo a favore di tale provvedimento.
Presidente
- Grazie. Se non ci sono altre richieste di
intervento, possiamo chiudere la discussione generale. La
discussione generale è chiusa. La parola all'Assessore
Marguerettaz.
Marguerettaz (UV)
- Sì, brevemente per ringraziare i
relatori, il collega Prola e il collega Agostino, nonché i
Presidenti delle commissioni, il collega Lattanzi e il collega
Empereur, e tutti i commissari per aver dato veramente un grande
aiuto affinché la legislatura si concludesse con un disegno di
legge riepilogativo, dove andiamo a sistemare una serie di
questioni. È stato già brillantemente riepilogato sia dal relatore,
sia dagli interventi del collega Chatrian e del collega Donzel il
contenuto del disegno di legge. Ora voglio semplicemente dirvi che
ci sono stati presentati emendamenti, per una migliore lettura, su
richiesta della Confindustria, soprattutto in merito al trasporto
pubblico: hanno natura tecnica, non viene stravolta la materia,
quindi faccio già la presentazione dei due emendamenti. Grazie
anche agli uffici ovviamente sia l'ufficio specifico del
Dipartimento trasporti, ma anche un grande ringraziamento al
Dipartimento legislativo della Presidenza della Regione, che per
questo
rush
finale della legislatura è stato super caricato
e ha dato i pareri in modo molto molto puntuale e preciso.
Presidente
- Grazie. Possiamo quindi passare all'esame
dell'articolato. Articolo 1. Mettiamo in votazione l'articolo 1. La
votazione è aperta, colleghi votate. Possiamo chiudere la
votazione.
Presenti: 31
Votanti: 31
Favorevoli: 31
Il Consiglio approva.
Posso dare lo stesso risultato per l'articolo 2? Stesso
risultato. Articolo 3: stesso risultato. Articolo 4: stesso
risultato. Articolo 5: stesso risultato. Articolo 6 così come
emendato dai due emendamenti dell'Assessore Marguerettaz: stesso
risultato. Articolo 7: stesso risultato. Articolo 8: stesso
risultato. Articolo 9: stesso risultato. Articolo 10: stesso
risultato. Articolo 11: stesso risultato.
Mettiamo ora in votazione la legge nel suo complesso. La
votazione è aperta, votate colleghi. La votazione è chiusa.
Presenti: 31
Votanti: 31
Favorevoli: 31
Il Consiglio approva.
Punto 17.6 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK