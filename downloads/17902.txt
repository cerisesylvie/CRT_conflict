Consiglio Regionale della Valle d'Aosta - Oggetto del Consiglio n. 2391 del 9 gennaio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 2391 del 9 gennaio 2002 - Resoconto
OGGETTO N. 2391/XI Corsi sperimentali e pareggiati presso
l’Istituto musicale di Aosta.
(Interpellanza)
Interpellanza Appreso che quest’anno non sono
state accolte dall’Istituto Musicale di Aosta le
domande di iscrizione al primo anno del corso Suzuki e che pertanto
questa esperienza di educazione musicale diffusa, e condivisa da
centinaia di persone, rischia di scomparire;
Preso atto che l’attuale legge regionale prevede
tra le finalità della Fondazione "Istituto musicale" anche
l’attivazione di corsi non professionali;
Preso atto invece che l’importanza data
quest’anno ai corsi pareggiati rischia di far
scomparire l’esperienza dei corsi sperimentali;
Atteso che la netta separazione tra corsi pareggiati e corsi
sperimentali attivata quest’anno non poggia su alcun
presupposto normativo, dato che le modifiche allo statuto non hanno
valore normativo fintanto che non sono approvate dagli organi
competenti;
Appreso che, in contrasto con la normativa dei conservatori,
sono stati inseriti nei corsi pareggiati
dell’istituto musicale alunni di età inferiore ai
nove anni;
la sottoscritta Consigliera regionale
Interpella
l’Assessore competente per sapere:
1) come valuta il fatto che sono stati iscritti ai corsi
pareggiati alunni di età inferiore ai nove anni;
2) se, e come, intenda intervenire per far sì che
quest’anno non si interrompa
l’attività dei corsi sperimentali di Suzuki;
3) se, e come, intenda intervenire perché non si introduca in
modo surrettizio nell’istituto musicale una
divisione tra corsi pareggiati e corsi sperimentali che la legge
istitutiva non prevede.
F.to: Squarzino Secondina
Président
La parole à la Conseillère Squarzino
Secondina.
Squarzino (PVA-cU)
Ritorno di nuovo su alcuni aspetti che
riguardano l’Istituto musicale e credo che, non se
ne abbia a male l’Assessore, ci tornerò finché ai
dubbi che emergono di volta in volta non viene data una risposta
positiva e anche una risposta che sia condivisa dagli utenti.
Abbiamo visto che non sono state accolte
quest’anno all’Istituto musicale
alcune domande di iscrizione a corsi non professionali, in
particolare le domande di iscrizione al primo anno del corso
Suzuki, oltre alle domande di iscrizione al primo anno dei corsi
sperimentali.
Mi vorrei soffermare un attimo sui corsi Suzuki perché è
un'esperienza che, come ci ricordavano i rappresentanti dei
genitori degli alunni che sono intervenuti in V Commissione
consiliare, era un po' un fiore all’occhiello
dell’istituto e riguarda un tipo di approccio
musicale che si sta espandendo in tante città
d’Italia e d’Europa.
L’aver scelto di non più accettare
l’iscrizione di alunni al primo anno del corso
Suzuki significa decretare, nell’arco di alcuni
anni, prima la diminuzione e poi la "morte" di questa esperienza. È
un'esperienza estremamente interessante che non coinvolge soltanto
i ragazzi, ma anche le famiglie, che coinvolge centinaia di
persone.
Chi ha avuto modo di seguire lo spettacolo che questa orchestra
ha dato ad Aosta a fine dicembre ne ha visto la qualità artistica.
Dicevo: prendiamo atto di questa situazione, questo è un dato di
fatto che a mio avviso richiederebbe, come si chiede
nell'interpellanza, che il politico intervenga, che faccia
qualcosa, che dica se intende attivarsi affinché questa esperienza
importante per la nostra Regione, dal punto di vista culturale e
artistico, non venga meno.
Il secondo elemento su cui vorrei attirare
l’attenzione è la scelta che è stata fatta dalla
Fondazione Istituto musicale di privilegiare i corsi pareggiati su
quelli sperimentali scelta che, ripeto, si evince dalle decisioni
finora prese la cui conseguenza è che prima o poi questi corsi
finiranno. Questa scelta nasce dalla decisione che il consiglio di
amministrazione ha preso nel momento in cui ha deciso di modificare
il proprio statuto.
Avevo già avuto modo di sottolineare come questa modifica dello
statuto cambi in modo profondo le finalità
dell’istituto perché, mentre la legge regionale e lo
statuto votato da questo Consiglio prevedono che la Fondazione
abbia come finalità l’organizzazione di corsi ad
indirizzo professionale, amatoriale e sperimentale posti sullo
stesso piano, le modifiche allo statuto stabiliscono invece che la
Fondazione abbia come finalità l’insegnamento della
musica attraverso corsi pareggiati e che possa poi istituire corsi
ad indirizzo preparatorio, amatoriale e sperimentale.
Viene quindi introdotta questa distinzione, distinzione che fra
l’altro è stata all’origine di tutto
il contenzioso sindacale, perché è stata all’origine
della richiesta di contratti sindacali diversi per gli insegnanti
dei corsi sperimentali e dei corsi pareggiati. Visto fra
l’altro che queste modifiche dello Statuto, finché
non hanno un avallo definitivo da parte
dell’organismo competente, non hanno nessun valore,
perciò invaliderebbero tutte le azioni finora intraprese, sulla
base di tali modifiche chiediamo cosa l’Assessore
intenda fare rispetto a questi fatti.
È vero che, come dice l’Assessore, è stata
nominata una commissione, però ci sono alcuni fatti concreti che
chiedono una risposta immediata. Per esempio, è vero o non è vero
che sono stati iscritti ai corsi pareggiati alunni con età
inferiore ai 9 anni, cosa che la legge dei conservatori non
prevede? È vero o non è vero che i corsi Suzuki non sono stati più
attivati da quest’anno e questo implica poco per
volta l’eliminazione dei corsi sperimentali? Cosa
pensa l’Assessore a questo riguardo? È
d’accordo o no? Secondo me, al di là di quelle che
possono essere le risultanze eventuali di questa commissione, credo
che su questi elementi sia possibile e necessario intervenire.
Terzo elemento: non credo che occorrano tre mesi - e ormai sono
tre mesi che pongo questo problema, l’ho posto il 17
ottobre tanto per essere chiari - per verificare che le modifiche
dello statuto della Fondazione sono carta straccia, finché non
vengono approvate. Spero pertanto che lei, Assessore, mi dia oggi
alcune risposte rispetto a questi argomenti.
Président
La parole à l’Assesseur à
l’éducation et à la culture, Pastoret.
Pastoret (UV)
Je ne donnerai des réponses que aux
questions que vous posez avec cet acte parce que vous chargez trop
souvent votre aptitude: vous écrivez une chose et vous en dites une
autre.
Je dois rappeler au préalable encore une fois que la Fondation
de l’Institut musical est un organisme de droit
privé et la Conseillère demande de donner des réponses aussi à des
arguments et des faits qui sont de stricte compétence de
l’institut. Ces réponses que je vais vous fournir
sont remises sur la base des requêtes que j’ai
adressées à la Fondation, sauf pour ce qui est de la dernière
question qui relève de ma compétence. Vous demandez comment je
considère le fait que des élèves de moins de 9 ans aient été
inscrits aux cours reconnus.
L’accès au Conservatoire, comme vous
l’avez dit, est prévu sur la base de
l’âge minimal et aussi de l’âge
maximal et cela selon les dispositions du décret royal du 11
décembre 1945. Il ne faut pas avoir moins et il ne faut pas avoir
plus d’un certain âge pour accéder. Je note que vous
posez une question partielle là. Les enfants de moins de 9 ans ou
de plus de 14, 15, 16 par rapport à la classe
d’instrument peuvent être admis aux conservatoires
musicaux et donc aux instituts musicaux reconnus sur la base des
dispositions prévues par le décret n° 1.852/1918, regio decreto, là
où on dit que:
"?
È facoltà del direttore,
d’accordo con la commissione esaminatrice, di
derogare alle disposizioni relative all’età quando
risulti trattarsi di singolarissime attitudini?"
, donc, comme
je le disais, on peut déroger soit pour les plus jeunes, soit pour
les plus âgés, pour ceux qui dépassent l’âge, et ces
derniers ont été nombreux dans le passé. Les élèves admis avant ou
après l’âge sont évalués et jugés par une
commission, laquelle remet son jugement au directeur. Les élèves
admis, ayant moins de 9 ans, ont été cette année en nombre de
10.
"Si et de quelle manière j’ai
l’intention d’intervenir cette année
pour éviter d’interrompre le cours Suzuki"; cette
année ni le cours Suzuki ni les autres cours de
l’Institut musical seront arrêtés; de plus en classe
de première du cours Suzuki ont été admis 14 élèves. Ce sont les
cours de rythmique préalables qui n’ont pas démarré.
Les cours expérimentaux de l’année 2001-2002
comptent, eux, 90 élèves inscrits en classe de violon, de
violoncelle et de piano et pour l’année en cours il
ne manque que la classe de première des cours expérimentaux, cela
en raison de l’impossibilité
d’assurer les heures
d’enseignement.
Une majeure disponibilité horaire aurait permis
d’admettre davantage d’élèves, tout
le monde le sait, comme tout le monde sait très bien que cela
n’ait pas été possible car la négociation en ce sens
n’a abouti à aucun résultat. Les enseignants
continuent à fournir une disponibilité horaire de 12 heures par
semaine, disponibilité horaire qui ne permet pas
d’assurer à un nombre plus élevé
d’étudiants la participation aux cours, voilà
pourquoi le cours de rythmique Suzuki cette année
n’a pas été activé. Les seules interventions
possibles seraient celles d’augmenter ou le nombre
des enseignants ou de payer des heures supplémentaires aux
enseignants en service, chose bien difficile après le refus de
conclure la négociation qui leur demandait de passer
d’un horaire de 12 heures par semaine à un horaire
d’au moins 15 heures par semaine sans frais
supplémentaires pour l'institut. Cette disponibilité aurait permis
d’accueillir tous les élèves, ayant fait requête
d’inscription à l’institut. Aucune
intervention économique supplémentaire n'est prévue de la part de
l’Administration régionale qui vient
d’approuver son budget et qui a prévu des transferts
supplémentaires à la fondation pour faire face aux coûts du
personnel.
Quant à la dernière question, c’est vrai, il faut
respecter la loi qui a créé la Fondation de
l’Institut musical et, comme je l’ai
déjà dit, j’ai chargé un expert pour obtenir les
données techniques permettant de définir les différents profils que
la gestion d’une telle structure présuppose. A la
suite de ce travail on aura une meilleure définition de
l’ensemble et on adoptera des mesures pour apporter
les améliorations nécessaires au fonctionnement de
l’institut, même en modifiant la loi actuelle, si
cela s'avérera nécessaire.
Président
La parole à la Conseillère Squarzino
Secondina.
Squarzino (PVA-cU)
Prendo atto che nella nostra Regione ci
sono molti talenti artistici. Non dubito e che possono frequentare
un conservatorio anche alunni di età inferiore a 9 anni sulla base
della valutazione della commissione, che a fronte di singolarissime
attitudini, accetta la loro iscrizione ai corsi musicali. Rilevo
che su 49 nuove richieste di iscrizione ai corsi pareggiati - è
questo il dato che mi ha offerto l’Assessore in data
6 giugno 2001 quando, rispetto alle preiscrizioni, mi ha detto:
"
?
les élèves qui demandent à être inscrits pour la
première fois; nous avons là 49 requêtes pour les cours reconnus
par l’Etat?"
- rispetto a 49 domande di
iscrizione, ben 10, un quinto degli alunni, presenta singolarissime
attitudini. Dobbiamo pertanto riconoscere che siamo in una Regione
in cui ci sono talenti musicali validissimi. Sarebbe interessante
verificare se queste percentuali ci sono anche negli altri
conservatori e se la percentuale di talenti artistici in Italia, in
Europa o nel mondo corrisponde ad un quinto delle persone che
vogliono iscriversi ad un istituto musicale.
Seconda osservazione: lei mi ha detto che non è vero che non è
stato attivato il corso sperimentale di Suzuki, ma io ho fatto
riferimento alle cose che lei ha detto sempre il 6 giugno 2001
quando lei ha detto "par rapport au deuxième groupe,
?
c’est-à-dire les élèves qui demandent à être
inscrits pour la première fois? pour les cours "Suzuki" 18 sont les
enfants de 3 ans qui demandent l’admission et 17
sont les élèves de la deuxième année qui doivent passer à
l’instrument?"
.
È chiaro quindi che i 17 alunni che hanno iniziato lo strumento
sono stati iscritti perché avevano già frequentato i corsi
propedeutici, ma il corso per quei 18 o 17 alunni di tre anni, che
- come lei ha detto è un corso di ritmica, quindi preliminare - il
corso Suzuki, non è stato attivato.
Ora lei mi dica: come può il prossimo anno attivarsi il corso
degli alunni Suzuki che iniziano lo strumento, se non abbiamo
nessun alunno che ha fatto prima ritmica? Mi sembra lapalissiano.
Questo significa che da quest’anno si è cominciato a
tagliare le "radici" di questo corso Suzuki. Questo è chiaro,
Assessore, checché lei ne dica. Per l'attivazione di questo corso
Suzuki, lo abbiamo sentito in commissione, richiederebbe
un’ora la settimana. Sarebbe sufficiente
un’ora alla settimana per consentire
l’attivazione di questo corso di ritmica
preliminare?
(interruzione dell’Assessore Pastoret, fuori
microfono)
? gli insegnanti, Assessore, qui la voglio. Continuiamo sempre a
fare lo stesso ragionamento sbagliato. Lei ripete - io parlo a lei,
ma in realtà lei fa il "porte parole" e, quando c’è
da assumersi delle responsabilità, dice:
"Non tocca a me, tocca
a qualcun altro decidere"
– che non è compito
suo intervenire. In questo caso credo che lei abbia capito, e che
il sindacato l’abbia aiutata a capire, che non si
può attivare un contratto di lavoro fuori da ogni logica. Alla
Fondazione è stato deciso, ripeto, sulla modificazione dello
statuto, che è irregolare, illegale, che non ha nessun valore, che
si portano avanti due contratti di lavoro diversi; questo è lo
sbaglio, Assessore!
La richiesta di aggiuntivi di lavoro è pretestuosa: questi
insegnanti se facessero ricorso contro l’imposizione
della fondazione di dare loro un orario di lavoro diverso
vincerebbero il ricorso. Lei questo lo sa. Perché finge di non
saperlo e ripete cose che sa non essere vere? Mi stupisco veramente
di questo, Assessore. Ripeto: credo che anche quando
l’esperto risponderà, fra qualche mese forse, non
potrà annullare il fatto che il corso Suzuki sia stato tranciato
alla base. E questo è molto grave. Lei deve rispondere, Assessore,
alla comunità perché è lei che deve rispondere, è lei il
responsabile anche politicamente di questa Fondazione. Lei non può
dire che:
"È un ente privato e quindi non si può
intervenire"
.
Fra l’altro lei, per quanto riguarda il
pareggiato, è il responsabile diretto e quindi anche a lei io
chiedo di fare una verifica: se effettivamente la percentuale di 10
alunni su 50 sotto i 9 anni hanno particolari attitudini musicali.
Le chiedo anche di fare l’altra verifica circa la
legittimità della modifica dello statuto. Non è pensabile che lei
impieghi tre mesi: ottobre, novembre, dicembre e adesso metà
gennaio per capire se un atto vale o no. Ogni giorno che lei tarda
a fare questa verifica le "cose" si guastano sempre più. Se lei
questa verifica l’avesse fatta subito, avrebbe
potuto bloccare tutto fin dall’inizio. Non mi dica
che attivare un'ora settimanale di corso Suzuki sia un'impresa
impossibile. Tenga conto che la sua non attivazione impedisce alla
Valle d’Aosta di mantenere
un’attività di educazione musicale generalizzata che
dà risposta alla domanda di educazione musicale della
popolazione.
Président
C’est sur ce point que les
travaux du Conseil sont suspendus. Ils reprendront en début
d’après-midi, à 16 heures.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK