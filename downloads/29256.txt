Consiglio Regionale della Valle d'Aosta - Oggetto del Consiglio n. 208 del 18 settembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 208 del 18 settembre 1967 - Resoconto
OGGETTO N. 208/67 - Salvaguardia del Forte di Bard. Richiesta
di informazioni. (Interrogazione)
Montesano (P.S.D.I.)
- Risponde o il Presidente della
Giunta o l'Assessore al Turismo.
Bionaz (D.C.)
- Io non ho elementi per poter dire nulla
al Consigliere Pedrini, però il Forte di Bard è un edificio
militare. Sembra, e le notizie che noi abbiamo sono queste, che
dovrebbe essere dismesso dall'autorità militare; in quel caso
rientrerebbe in quegli immobili che dovrebbero passare nel
patrimonio, nel demanio regionale.
Per il momento però abbiamo una sola notizia, molto vaga, che
dovrebbe essere dismesso dall'autorità militare. Tutto quello che
le posso dire è questo.
Pedrini
(P.L.I.)
- Mi dispiace di dover ribattere
dicendo che le notizie non sono vaghe perché, evidentemente,
l'Assessore al Turismo e il Presidente della Giunta non si sono
informati bene sul problema. Ho la netta sensazione, proprio la
netta sensazione, che questa interrogazione sia caduta
letteralmente nel vuoto, nel vuoto nel senso che non si è studiato
il problema, che non si sono nemmeno richieste alcune informazioni
dove era da rivolgersi per sapere come stavano le cose.
Infatti, se questo fosse avvenuto, se fossero state prese delle
informazioni si sarebbe saputo che l'On.le Alpino del Partito
Liberale, non più tardi di un paio di mesi fa, aveva presentato
alla Camera una richiesta, proprio una interrogazione sul Forte di
Bard, il quale sta andando a catafascio nel vero senso della
parola; ci piove addirittura dentro. Quindi, tramite il
sottoscritto, ci si era preoccupati di segnalare prima di tutto
questo inconveniente e chiedere che cosa il Governo intendeva fare
di questo Forte. La risposta è stata molto chiara: la risposta è
stata che, in questo momento, l'autorità militare sta, appunto,
vedendo di lasciare, diciamo, di dismettere la sua attività
militare in questo Forte ed, evidentemente, di passarlo al Governo
o a chi di competenza. Io penso, pertanto, che sarebbe stato
opportuno che chi di dovere si interessasse a Roma, proprio presso
l'autorità militare, e avesse spinto la causa, perché il Forte di
Bard, fino a prova contraria, rappresenta uno dei nostri gioielli
in Valle: potrebbe essere sfruttato turisticamente sotto una
infinità di motivi, e non sto qua a richiamarmi ai forti della
Svizzera o della Francia, agli spettacoli "Son et Lumière", ecc.,
ma, evidentemente, è una cosa di primaria importanza, per chi l'ha
visitato, come l'ho visitato, io molto bene, io lo conosco molto
bene, io posso dire che è una cosa veramente di pregio e meritevole
di essere, di avere un interessamento da parte dell'autorità
regionale.
La conclusione di tutto: evidentemente io chiedo cortesemente
che le autorità regionali si interessino direttamente. Ci dovrà
essere una corrispondenza immediata fra la Regione e le autorità
militari, al fine che queste rispondano alla Regione che cosa
intendono fare, perché sono convinto che se le autorità militari
sanno che la Regione ha un interesse a questo forte esse
accelereranno indubbiamente la pratica; quanto a noi se ci daremo
tutti da fare, nel limite del possibile, di muovere le acque
affinché questi documenti, questa pratica arrivi in porto al più
presto e venga risolto questo problema che è un problema, non già
del Forte di Bard, ma un problema che interessa tutta la Valle
d'Aosta.
Bionaz (D.C.)
- Consigliere Pedrini, io ho detto "notizie
vaghe", per dire che non ho niente di scritto: io mi sono recato,
in una mia trasferta a Roma, mi sono recato al Ministero delle
Finanze per sapere se al Ministero delle Finanze c'era qualche cosa
che riguardava il Forte di Bard; al Ministero è stato detto: "Per
il momento non c'è assolutamente niente". Se l'autorità militare lo
dismettesse, naturalmente il Forte dovrebbe passare nel patrimonio
dell'Amministrazione civile e, conseguentemente, rientrerebbe fra
quegli immobili che dovrebbero rientrare nel patrimonio regionale.
È questo quello che io ho da dirLe; non è che non mi sono
interessato: io sono andato, ma non ho avuto nulla di scritto,
perché mi hanno detto: "Aspettiamo le decisioni dell'autorità
militare". Nulla vieta, però, che noialtri possiamo anche
sollecitare le autorità militari, che, però, per il momento, lo
occupano, e diremo, lo utilizzano. Nulla vieta che noi facciamo
questo passo, perché, effettivamente, il Forte di Bard è un bel
momento che la Regione potrebbe, diremo, acquisire, potrebbe
rivendicare e potrebbe anche valorizzare; su questo siamo
perfettamente d'accordo.
Balestri (P.S.I.)
- Noi avevamo fatto una richiesta
direttamente, verbalmente, veramente, al Ministero della Difesa,
diversi mesi fa perché s'interessasse per l'illuminazione e mi
avevano risposto: "Aspettate che ora si possa definire qualche
cosa, perché non possiamo darvi, per ora, questo permesso". Quindi
qualche cosa c'è, e molto probabilmente si stanno muovendo proprio
per quella ragione lì; ora vedremo, appena sarà possibile.
Pedrini
(P.L.I.)
- ... intanto vediamo di fare il
possibile, appunto, per accelerare la pratica perché ogni mese che
passa è acqua che entra e sono spese maggiori per chi, ad un dato
punto, verrà a sostituire l'autorità militare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK