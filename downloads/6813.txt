Consiglio Regionale della Valle d'Aosta - Oggetto del Consiglio n. 1316 del 2 maggio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1316 del 2 maggio 1985 - Resoconto
OGGETTO N. 1316/VIII - REALIZZAZIONE DEL METANODOTTO IVREA -
AOSTA. - (Interpellanza )
PRESIDENTE
: Do lettura dell'interpellanza presentata dai
Consiglieri Millet e Mafrica:
INTERPELLANZA
In data 15 novembre 1984 il gruppo comunista ha accolto
l'invito
a
ritirare una propria mozione, concernente la
presentazione di una proposta di realiz
zazione e
gestione
delle reti di distribuzione del metano, in seguito agli impegni
presi da parte della Giunta regionale per una sollecita definizione
del problema.
Poiché sono trascorsi ormai cinque mesi senza che alcuna
proposta sia stata presentata al Consiglio regionale;
i sottoscritti Consiglieri regionali
INTERPELLANO
la Giunta regionale per sapere:
1)
a che punto si trovano i lavori per la costruzione
della condotta principale del metanodotto Ivrea-Aosta;
2)
quali soluzioni si intendono
adotta
re per
una rapida realizzazione delle reti di distribuzione di metano e
per la loro successiva gestione.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Questa interpellanza è stata presentata
il 6 aprile, esattamente sei mesi dopo la presentazione di una
mozione discussa in Consiglio in data 15/11/84; in quell'occasione
la mozione fu ritirata su richiesta dell'Assessore. Oggi, 2 maggio
1985, presentiamo questa interpellanza per sapere se è ancora
valido l'impegno, preso allora, che nell'autunno del 1986 ad Aosta
arriverà il metano.
Se quell'impegno è ancora valido si stringono i tempi per
predisporre la gestione della distribuzione. Questa interpellanza
mira a conoscere le iniziative attuate da parte dell'Assessore
verso i Comuni e quelle che intende eventualmente prendere perché
la Valle d'Aosta sia pronta per l'arrivo del gas. Secondo noi è
necessario stringere i tempi, anche se siamo coscienti che le
elezioni amministrative hanno comportato dei notevoli ritardi e
sarebbe quindi opportuno sollecitare i Consigli comunali ad
affrontare quanto prima il problema.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
La prima domanda chiede: "a che punto si
trovano i lavori per la costruzione della condotta principale del
metanodotto Ivrea-Aosta", ed io rispondo che sono già stati
realizza ti in anticipo i cinque attraversamenti della Dora in
territorio piemontese e si sono avviati proprio oggi i lavori per i
primi 22,5 Km. della condotta principale a partire da Montanaro.
L'inizio dei lavori di costruzione dei successivi 70 Km. è previsto
per l'agosto 1985, per cui rimane valida la scadenza prevista di
avere la condotta principale ad Aosta alla fine del 1986.
Per quanto riguarda la seconda domanda lo stesso Consigliere
Millet ha in parte fornito alcune annotazioni sui problemi
riguardanti la costruzione e la gestione della distribuzione del
gas nei comuni interessati. Il Governo regionale tende ad una
gestione unitaria e concordata del problema del gas, però il
rilascio della concessione è di competenza comunale in quanto le
reti insistono sul demanio stradale dei comuni. Pertanto la
possibilità di un'azione unitaria è subordinata all'unanime
decisione dei comuni interessati ed all'intervento economico della
Regione. Sino ad oggi tutti i comuni interessati, tranne quello di
Aosta, hanno dichiarato il loro assenso di massima all'impostazione
unitaria: ci sono già stati degli incontri con gli amministra tori
comunali nei quali sono state presentate le possibili alternative
per la gestione di questo problema. E' intenzione
dell'Amministrazione regionale, subito dopo la formazione delle
nuove amministrazioni comunali, di definire in breve tempo anche le
possibili soluzioni, sulle quali sarà prima sentita la Commissione
consiliare regionale competente.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Ringrazio l'Assessore, però, sottolineo
la nostra preoccupazione perché più passa il tempo e più si corre
il rischio di prendere delle decisioni sbagliate come per esempio
quella di dare l'appalto all'ITALGAS. Raccomando all'Assessore di
sollecitare i Comuni e di affrontare per tempo il problema con il
Comune di Aosta. Io credo che l'obiettivo sia quello di una
gestione unitaria, perché in questo modo ne ottiene un vantaggio
tutta la popolazione interessata. Con questa raccomandazione,
ringrazio l'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK