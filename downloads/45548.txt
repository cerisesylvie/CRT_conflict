Consiglio Regionale della Valle d'Aosta - Oggetto del Consiglio n. 2223 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2223 del 23 marzo 2023 - Resoconto
OGGETTO N. 2223/XVI - Interrogazione: "Stato dell'arte
rispetto agli sgomberi forzosi ad assegnatari di alloggi di
edilizia residenziale pubblica e alle domande di morosità
incolpevole".
Marguerettaz (Presidente) -
Punto n. 47 all'ordine del
giorno. Il collega Restano per...
Restano (GM) -
Una richiesta da rivolgere
all'Assessore.
Presidente -
Direi che è fuori dal regolamento...
(voce di un Consigliere, fuori microfono)
...espliciti la mozione.
Restano (GM) -
Presidente, gentilmente se lei tutto di un
colpo ha fretta e non ci permette di esercitare le nostre
funzioni... le chiedo gentilmente di rivolgermi all'Assessore
chiedendo se è disponibile a lasciare copia del suo intervento. Le
chiedo cortesemente il rispetto dei Consiglieri di quest'aula,
abbiamo perso 18 mesi dietro di lei, quindi porti rispetto a tutti
noi.
Presidente -
Io porto rispetto al regolamento, collega
Restano, quindi da questo punto di vista non è esplicitato nel
regolamento il fatto che lei ponga delle domande all'Assessore. Lei
può introdurre delle mozioni ma da regolamento lei non può
intervenire. Credo che comunque...
Restano (GM) -
Avrò modo di proporre ulteriori documenti
e ulteriori Consigli straordinari, ne stia tranquillo.
Presidente -
Siamo a sua disposizione. Prego per la
risposta al question time, collega Marzi.
Marzi (SA) -
Attualmente - rispetto alla domanda 1 - sono
stati sospesi gli sgomberi forzosi già notificati ai nuclei
assegnatari che mostrano problematiche di disagio sociale.
Le politiche sociali, in collaborazione con l'ARER, hanno
esaminato le diverse situazioni degli sgomberi già notificati con
termine di rilascio in scadenza nei prossimi mesi.
In accordo con i nuclei familiari, le assistenti sociali hanno
predisposto un progetto sociale di presa in carico che ha
consentito di evitare lo sgombero, mantenendo l'alloggio
assegnato.
Lo scorso 10 marzo, appena insediati, abbiamo comunicato agli
enti coinvolti la prossima costituzione del tavolo di lavoro
tecnico-politico per la revisione della legge regionale 3/2013
sulle politiche abitative.
Comunico ora i dati relative ai dodici sgomberi forzosi per
morosità superiore alle quattro bollette, ai sensi dell'articolo 44
della legge regionale 3/2013, per i quali, alla data del 17
febbraio 2023, non erano ancora decorsi i termini previsti per
l'esecuzione degli stessi.
Due sgomberi sono stati revocati in quanto il debito è stato
saldato o è stato sottoscritto un piano di rientro; quattro
sgomberi sono stati sospesi a seguito della presa in carico dei
nuclei da parte del servizio sociale che ha provveduto a redigere
un progetto sociale con gli stessi; una situazione si è conclusa
con il rilascio volontario dell'alloggio; per cinque casi di
sgombero già notificati, non sono ancora decorsi i termini per il
rilascio volontario.
Riporto i dati comunicati da ARER, aggiornati tra l'altro alla
data del 16 marzo scorso, riguardanti le domande per il
riconoscimento della condizione di morosità incolpevole e del
riconoscimento del relativo contributo. Domande presentate
settanta, accolte ventisei, escluse per difetto dei requisiti
trentanove, ritirate una, con istruttoria in corso quattro.
Riguardo alle esclusioni per difetto dei requisiti, nella
maggior parte dei casi le stesse riguardano la mancata
dimostrazione della perdita di reddito e il fatto di non essere
destinatari di un provvedimento di decadenza per morosità ai sensi
dell'articolo 44 della legge regionale 3/2013.
Presidente -
Per la replica, la collega Erika
Guichardaz.
Guichardaz E. (PCP) -
Chiedo poi all'Assessore se può
farmi avere la risposta perché non sono riuscita a prendere tutti i
dati, però - un po' come dicevano anche i colleghi Manfrin e
Baccega - dalla sua risposta si evince che quanto dicevamo anche
negli scorsi Consigli è quanto ormai sotto gli occhi di tutti.
Quindi chiedo soprattutto a lei, Assessore, che, oltre a
rivedere la legge 3, visti i dati che ci ha fornito rispetto alla
questione della morosità incolpevole, si cerchi di guardare anche
meglio quella delibera, perché se trentanove persone non hanno i
requisiti, e io con alcune di queste persone ho parlato, sono
famiglie che effettivamente sono a dei livelli di reddito
bassissimo... quindi bisognerebbe cercare di comprendere come
modificare quella delibera proprio per permettere, proprio alle
persone in difficoltà, di sopperire alle loro spese.
Capisco, la sospensione c'è stata per il periodo riferito al
Covid e adesso si sospende, però la sospensione non vuol dire che
viene cancellato il debito, purtroppo quello continua ad aumentare,
quindi credo che queste sospensioni lascino un po' il tempo che
trovano, ma bisogna trovare una misura che possa in qualche modo
invece dare delle risposte effettive.
Sottolineo anche che il Comune di Aosta si è risvegliato dopo un
bel po' di tempo rispetto a questa tematica e ha pensato di
mandarci anche un ordine del giorno per invitarci a modificare la
legge 3.
Ricordo che chi ha fatto l'amministratore sa benissimo che
quegli sgomberi forzosi ricadevano sicuramente sul Comune, quindi
forse si poteva svegliare prima visto che sono oltre due anni che
parliamo di questa problematica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK