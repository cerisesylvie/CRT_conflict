Consiglio Regionale della Valle d'Aosta - Oggetto del Consiglio n. 1228 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1228 del 20 maggio 2015 - Resoconto
OGGETTO N. 1228/XIV - Interrogazione: "Semplificazione del
procedimento per l'approvvigionamento degli alimenti da parte dei
soggetti celiaci".
Président
- Pour la réponse, la parole à l'Assesseur
Fosson.
Fosson (UV) -
Grazie, buongiorno.
Tutto parte da una legge nazionale: la legge n. 125 del 2005,
che prevedeva la distribuzione gratuita di cibo senza glutine ai
malati con celiachia. La delibera regionale di riferimento è la n.
160 del 2011, che rivedeva però una precedente delibera del 2009,
che fissava sempre il tetto di spesa, ma che aveva differenziato
molto sull'età e sulla tipologia di prodotto; successivamente ci fu
poi la costituzione del gruppo tecnico, previsto dalla stessa
delibera. L'atto come ha visto, prevede lo stesso importo per i
minori mentre ci sono alcune Regioni d'Italia che differenziano
l'importo tra uomini e donne, addirittura, come se le donne
dovessero mangiare di meno. Questa delibera rideterminava l'importo
in 142,23 euro per tutti indipendentemente dall'età, anche se fissa
per i minori di 10 anni delle quantità di cibo differenziato. Si
tratta dunque di un importo che è il più alto d'Italia, e questo è
da dire, di 142 euro; il Piemonte prevede 94 euro al mese fino a 10
anni e 120 euro per i maggiorenni. Le cifre previste dal Ministero
sono ancora più basse. Importo che, anche se è il più alto
d'Italia, nessuno ha intenzione in questo momento di modificare,
avendolo acquisito a bilancio e questo credo sia un dato da
evidenziare. C'è anche un po' di polemica: l'Associazione
diabetici, per esempio, diceva:
"voi a questi pagate tutto il
cibo e non la differenza tra il cibo normale..."
. Le modalità
di distribuzione, determinate dalla ricetta medica fatta
mensilmente dal medico, dal pediatra, e dall'acquisto in farmacia
furono dettate da una scelta del 2011. Una scelta determinata
sempre da questo gruppo tecnico per garantire, per permettere
soprattutto una tracciabilità, nel senso che si sono verificati in
tanti posti degli abusi; con le tessere uno poteva andare a
prendere i cibi per celiaci insieme ad altri mentre questo sistema
aveva sicuramente determinato un controllo e quindi una sicurezza,
ma soprattutto perché allora non esisteva un altro tipo di
tracciabilità che non fosse quello della ricetta, che, concordo, è
un sistema che obbliga il paziente alla rendicontazione mensile.
Però, dal punto di vista della Regione, questa era una grossa
difesa sulla correttezza della distribuzione. Non ci sono state
interpellanze mai su questo, c'è stata un'interrogazione
probabilmente promossa dai piccolo commercianti, attraverso il
Difensore civico che ha chiesto alla Regione:
"perché fate
questo tipo di distribuzione?"
. È stato risposto, sempre nel
2011, come le dicevo:
"per garantire una tracciabilità..."
,
perché in quel momento prevedere un nostro sistema ad hoc di
tracciabilità per 400 pazienti era una cosa impossibile,
impensabile e costosa. Certo, adesso sono cambiati i tempi, però
quello che vogliamo valutare noi e se sia possibile semplificare,
le procedure in atto come dice nell'interpellanza, o comunque
verificare delle altre possibilità di distribuzione per il fresco.
Le farmacie però, a mio avviso correttamente, avevano già cercato
di fare questa politica del pane fresco fatto venire dal Piemonte,
però in pratica poi non era andata bene, nel senso che i costi
erano molto maggiori dei ricavi. Adesso abbiamo qualche cosa di
nuovo, perché rispetto al sistema di tracciabilità abbiamo appreso
che in Umbria c'è un sistema particolare che possiamo utilizzare
attraverso la norma del riuso dell'Agenzia delle entrate, usando
tale sistema esistente da altre parti senza costruircelo per
noi.
La nostra posizione sicuramente è di verificare, studiare se
esistono delle possibilità per diversificare le modalità di
fruizione del cibo mantenendo questo modo di distribuzione e di
tracciabilità che mi sembra importantissima. Facendo attenzione a
non generare gli abusi dobbiamo valutare bene anche l'economicità
del discorso, con il piccolo commerciante che investe in un forno
senza glutine...che rispetto al potenziale bacino di clientela pone
un problema, appunto, di sostenibilità. Sono 400 i celiaci, ma non
sono tutti ad Aosta, alcuni vengono da fuori. C'è comunque da
tenere conto dall'altra parte le farmacie si sono attrezzate in
modo mirabile per risolvere questo problema, di fronte ad una
minore richiesta, perché se abbiamo delle altre fonti, la gente
andrà meno in farmacia. Ad Aosta ad esempio c'è una grande farmacia
che ha 20 specie di alimenti e c'è una scelta, eccetera. Il
problema è questo: cioè di ristudiare, e rivedere, se sia
sostenibile e, ripeto, in ogni caso la novità è che abbiamo un
nuovo sistema di controllo della tracciabilità.
La nostra paura e la nostra preoccupazione, che penso diano di
tutti, è di non demolire un sistema che comunque ha funzionato bene
per la nostra realtà, che conta solo 400 pazienti e quindi di non
far saltare il sistema della tracciabilità. Io ho parlato anche con
l'Associazione celiaci del Piemonte, in via di un importate
convegno che avrà luogo ad Aosta, il 6 giugno, in cui noi porteremo
le nostre proposte e l'analisi di questa sostenibilità. Quello che
ci preoccupa in questo momento è di mettere sì in piedi un sistema
sicuro e tracciabile, ma che deve essere anche sostenibile da parte
dei piccoli commercianti, in previsione di un eventuale arrivo
della grande distribuzione. Io sono anche d'accordo, dopo il 6
giugno, quando avremo i dati, a fare un passaggio in Commissione,
rispetto ad una assunzione comune di responsabilità su un sistema
che può essere allargato, per migliorare la vita dei pazienti, ma
che ci pone dei grossi problemi. Dall'altra parte i costi, rispetto
a cui, noi chiederemo anche alle farmacie di ridurli. Stiamo anche
lavorando sul marchio da mettere nei vari ristoranti di apertura di
menù per celiaci, senza glutine. Come le dico è un discorso, su cui
bisogna impostare un nuovo sistema che pone comunque dei problemi
di sostenibilità.
Presidente -
Per la replica, la parola alla Consigliera
Fontana.
Fontana (PD-SIN.VDA)
- Grazie Assessore per la sua
risposta e per la voglia di affrontare questa problematica. Anche
se lei dice che non c'è mai stato questo problema, a me hanno
riferito che l'hanno posto diverse volte, ma che non c'è stata la
volontà o non c'era la possibilità di vedere cosa fare. Il problema
esiste: io non voglio che non ci sia la tracciabilità o che non si
faccia un lavoro corretto, non è questo che io le ho chiesto, io le
chiedo se si può creare meno disagio sia ai pazienti, perché una
volta che è diagnosticata questa malattia da qui non si
guarisce...e in più solleviamo anche il medico di base da questo
lavoro. Sappiamo già che i medici sono pieni di lavoro, non
riescono a dare il giro...
(interruzione dell'Assessore Fosson, fuori microfono)
...è la verità, perché sappiamo che la sanità in questo momento
ha anche difficoltà ad assumere personale, il problema c'è, io
direi: perché non vedere di fare magari un tesserino? Lei mi ha
detto che la possibilità adesso c'è per la tracciabilità, perciò il
discorso si può fare, poi non è vero che non c'è la certezza dei
negozi, adesso abbiamo visto che sul territorio ci sono diversi
negozi che offrono questa possibilità a costi anche inferiori e su
questo si risparmia, non è che andiamo a spendere di più, perché se
io oggi ho bisogno solo della farina o del pane fresco, vado, lo
prendo, mi viene detratto da questo tesserino, non è che perché se
ho questo tesserino, io spendo tutti i soldi se non ne ho bisogno.
Questo...
(nuova interruzione dell'Assessore Fosson, fuori
microfono)
...e cosa me ne faccio? Se io sono celiaco e non mi servono? No,
io voglio dare la garanzia a queste persone che hanno già un
problema e non farli tribolare ogni mese ad andare dal medico, fare
la ricetta, andare solo in una farmacia...io non sono contro le
farmacie, ci mancherebbe altro, io non sto dicendo che il paziente
non deve andare in farmacia, non è questo il mio invito, io dico
che voglio dare la possibilità a queste persone di scegliere dove
andare a prendere da mangiare, perché se io trovo il pane fresco in
un negozio, io vado lì e lo prendo e lo trovo fresco e mi costa
anche meno. Questa possibilità le chiedo...
(nuova interruzione dell'Assessore Fosson, fuori
microfono)
...ho capito, io la ringrazio per la disponibilità, cerchiamo di
lavorare in fretta e risolviamo questa burocrazia, perché veramente
parliamo sempre di togliere tutte queste cose burocratiche e invece
poi alla fine complichiamo la vita sempre alle persone. Sono 400,
proprio perché sono 400 e non sono tante, secondo me, possiamo
risolvere questo problema. Io la ringrazio per la disponibilità, ci
starò dietro in modo che le cose non vadano per le lunghe, verrò al
convegno e cercheremo di vedere cosa fare finalmente per risolvere
questi problemi a queste persone, che per loro sono molto
importanti. Grazie.
Presidente
- Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK