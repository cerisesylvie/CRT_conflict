Consiglio Regionale della Valle d'Aosta - Oggetto del Consiglio n. 4391 del 25 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4391 del 25 marzo 1993 - Resoconto
OGGETTO N. 4391/IX Ritiro della mozione: "Impegno per
rimuovere gli ostacoli per l'uso del terminal bus di Via
Carrel".
Mozione A conoscenza delle polemiche sulla costruzione del
parcheggio di Via Carrel antistante la Stazione di Aosta nonché
sulla destinazione d'uso sempre procrastinata, mentre il terminal
degli autobus continua ad essere situato in Piazza
Narbonne;
Premesso che si deve porre rimedio all'inquinamento ed al
traffico persistente in Piazza Narbonne ormai obsoleta ed
insufficiente a smaltire il movimento veicolare degli autobus di
linea nonché delle corse straordinarie;
Premesso, altresì, che è indispensabile il recupero della Piazza
Narbonne alla pedonalizzazione;
Considerato che da anni non viene risolto a seguito della
burocrazia ministeriale che si incrocia con quella del comune e
della Regione Valle d'Aosta;
il Consiglio regionale
Impegna
l'Assessore competente e la Giunta regionale di presentare entro
30 giorni quanto segue:
- le remore che sono ostative all'uso del nuovo terminal per gli
autobus inutilizzato malgrado i collaudi;
- i tempi entro i quali è prevista la corretta fruizione della
infra-struttura che doveva servire a "liberare" Piazza Narbonne da
un traffico e da un tasso di inquinamento acustico ed atmosferico
insopportabili, oltre che nocivi per la salute dei cittadini e dei
turisti.
F.to: Chiofalo - Beneforti - Trione - Limonet - Ricco e
Lanièce.
Presidente
Ha chiesto la parola il Consigliere
Chiofalo.
Chiofalo (DC) Anche questa mozione è sulla stessa linea di
quella precedente. La nostra preoccupazione è l'inquinamento; sono
ormai 10 anni che sono iniziati i lavori di questo Terminal, mentre
sappiamo il giro macchinoso cui sono costretti a fare i pullman per
arrivare in Piazza Narbonne.
Chiederei pertanto a tutte le forze politiche di sollecitare e
studiare il superamento di questo problema.
Presidente
Ha chiesto la parola l'Assessore ai
lavori pubblici, Vallet.
Vallet (UV)
Saltando le premesse, che sarebbero
senz'altro molto lunghe, avevo risposto due sedute fa al
Consigliere Riccarand, circa la situazione attuale del
problema.
Abbiamo ricevuto finalmente tutte le autorizzazioni necessarie
per definire gli ultimi lavori occorrenti per la messa in funzione
del Terminal, e provvederemo in questi giorni all'asportazione
delle fioriere così come richiesto dalla Sovrintendenza per i
lavori di semaforizzazione che stanno per essere ultimati.
Dopodiché ci sarà la visita per il nullaosta dell'ufficio della
motorizzazione a cui conseguirà la concessione dell'ufficio
trasporti della Regione. Lunedì è convocata presso l'Assessorato
all'ambiente, una riunione a cui partecipano i soggetti che ho
citato più il comune di Aosta per definire i dettagli della
questione.
La mozione presentata impegna l'Assessore competente a
relazionare circa l'iter; se i consiglieri lo ritengono io non ho
nessuna difficoltà a relazionare in commissione su tutta la
questione; se invece lo ritengono superfluo e intendono ritirare la
mozione, lascio a loro il giudizio.
Presidente
Ha chiesto la parola il Consigliere
Chiofalo.
Chiofalo (DC)
Prendo atto di quanto detto
dall'Assessore. Credo che manterrà l'impegno di portare avanti
questi incontri, quindi ritiro la mozione.
Presidente
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK