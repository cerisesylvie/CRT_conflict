Consiglio Regionale della Valle d'Aosta - Oggetto del Consiglio n. 726 del 2 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 726 del 2 giugno 1994 - Resoconto
OGGETTO N. 726/X - Approvazione del programma e appalto a
licitazione privata dei lavori di ampliamento del fabbricato
industriale "Elelys" di proprietà regionale in comune di Hône.
Approvazione di spesa.
Deliberazione - Il Consiglio
Richiamata la convenzione n. 9120 in data 08 giugno 1989
aggiuntiva alla precedente convenzione n. 9084 in data 9 maggio
1989, con la quale, in esecuzione della deliberazione di Giunta n.
4968 in data 18 maggio 1989, si conveniva al punto c con la società
LYS Fusion S.p.A. con sede in Hône (AO), la costruzione di uno
stabilimento accanto al fabbricato ex Bleckstone di proprietà
regionale, in Comune di Hône, ponendo a carico dell'Amministrazione
ogni onere relativo fino ad un importo di Lire 1.400.000.000=;
Rilevato che l'esecuzione dell'intervento relativo ai lavori di
ampliamento del fabbricato industriale "Elelys" di proprietà
regionale in Comune di Hône, comporta una spesa, comprensiva
dell'IVA e delle somme a disposizione dell'Amministrazione, di Lire
2.450.000.000.
Visto che, pur essendo rimasta sostanzialmente invariata la
superficie dello stabilimento prevista in convenzione,
essenzialmente a causa della lievitazione dei prezzi e del maggior
costo, rispetto alla media, necessario per la costruzione delle
fondazioni, la spesa stimata è superiore a quella stabilita nel
1989 in convenzione.
Richiamata la legge 11 febbraio 1994, n. 109;
Richiamate le deliberazioni di Giunta citate nelle premesse;
Richiamate le convenzioni n. 4968 in data 18 maggio 1989 e n.
9120 in data 8 giugno 1989;
Visto il parere favorevole in ordine alla legittimità della
presente proposta di deliberazione rilasciato ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni, dal Dirigente del Servizio
Affari Generali ed Interventi Diretti sentito, per quanto di
competenza, il Dirigente del Servizio Opere Edili e Stradali
dell'Assessorato dei Lavori pubblici;
Visto il parere della III Commissione consiliare permanente;
Nel nuovo testo predisposto dalla Commissione consiliare
suddetta;
Delibera
1) di approvare l'esecuzione dell'intervento relativo ai lavori
di ampliamento del fabbricato industriale "Elelys" di proprietà
regionale, in comune di Hône del costo stimato di lire
2.450.000.000 (duemiliardi-quattrocentocinquantamilioni)
comprensive di IVA e somme a disposizione dell'Amministrazione;
2) di delegare alla Giunta regionale l'adozione di tutti i
provvedimenti relativi al finanziamento e all'impegno della spesa e
all'approvazione del progetto dell'appalto;
3) di approvare la spesa presunta di Lire 2.450.000.000
(duemiliardi-quattrocentocinquantamilioni), dando atto, che la
stessa sarà imputata a capitolo 46940 del bilancio preventivo della
Regione per l'anno 1994 e/o a quello corrispondente per gli anni
successivi;
4) di approvare la modifica del punto c) della deliberazione di
Giunta n. 4968 i data 18 maggio 1989 ratificata dal Consiglio
regionale con provvedimento n. 711/IX in data 25 settembre 1989
elevando l'onere a carico dell'Amministrazione relativo alla
costruzione dello stabilimento fino a Lire 2.450.000.000
(duemiliardiquattrocentocinquanta-milioni) IVA compresa;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1 lett. g) del disegno di legge 13
febbraio 1993, n 40, come corretto dal successivo 10 novembre 1993,
n. 479.
Presidente -
Qualcuno intende intervenire? Se
nessuno intende intervenire, pongo in votazione la delibera in
oggetto:
Presenti: 27
Votanti: 22
Favorevoli: 22
Astenuti: 5 (Collé, Lanièce, Linty, Marguerettaz e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK