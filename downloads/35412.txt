Consiglio Regionale della Valle d'Aosta - Oggetto del Consiglio n. 2900 del 3 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2900 del 3 aprile 2013 - Resoconto
OBJET N° 2900/XIII - Communications du Président du Conseil
régional.
Président -
Collègues, je vous communique qu'à partir du
27 mars les réunions suivantes ont eu lieu:
I
e
Commission: une fois
II
e
Commission: une fois
III
e
Commission: une fois
IV
e
Commission: une fois
V
e
Commission: une fois
Commission Spéciale pour la gestion des déchets: une fois.
In data 29 marzo i Consiglieri Fontana, Donzel e Rigo,
appartenenti al gruppo consiliare Partito Democratico, hanno
comunicato di modificare il loro gruppo in "Partito
democratico-Sinistra Valle d'Aosta"; la composizione rimane
invariata, così come le funzioni e le designazioni dei
componenti.
Venerdì 29 marzo scorso è scomparso, all'età di 69 anni, l'ex
Senatore Guido Dondeynaz, figura di spicco del mondo politico e
sindacale della nostra regione. Guido Dondeynaz ha sempre lavorato
con serietà e con dedizione per la crescita della comunità
valdostana. Alla moglie, ai figli e alla famiglia tutta vanno la
vicinanza mia personale e la partecipazione di tutto il Consiglio
regionale.
Est-ce qu'il y a des requêtes d'intervention sur mes
communications? La parole au collègue Bertin.
Bertin (ALPE)
- La morte di Guido Dondeynaz è una grande
perdita per la comunità valdostana. Sindacalista, una vita nel
sindacato e una lunga militanza nella CISL, di cui fu anche
Segretario regionale per lungo tempo. Senatore della Valle d'Aosta
dal 1996 al 2001, si è sempre impegnato in politica, la politica
nel significato più nobile e alto del termine, come servizio alla
comunità. Anche negli anni dell'impegno politico ha sempre seguito,
con particolare attenzione, le problematiche legate al mondo del
lavoro. Autonomista autentico, legato al pensiero cattolico
progressista, è sempre stato un fautore del rinnovamento della
politica, dell'apertura alla società civile e alla partecipazione
dei cittadini. Negli anni recenti è stato Segretario di Vallée
d'Aoste Vive ed è tra i fondatori del movimento ALPE. Nonostante la
malattia, ha partecipato attivamente fino agli ultimi giorni alla
vita politica della nostra regione e al movimento di ALPE, portando
il contributo della sua esperienza e competenza. Guido era sempre
documentatissimo ed aggiornato, conosceva in profondità i dossier
della politica italiana e valdostana, aveva idee e progetti per la
nostra comunità. Mi aveva sempre colpito il suo interesse per
l'innovazione, sia in ambito tecnologico che politico. Insomma, era
un uomo che guardava al futuro, aperto al cambiamento e
all'innovazione. La nostra parte politica perde un punto di
riferimento molto importante, la Valle d'Aosta una presenza
significativa nella vita sociale e politica degli ultimi decenni.
Restano l'esempio e il ricordo.
Il gruppo ALPE si associa al Presidente del Consiglio nel
porgere le proprie condoglianze alla famiglia, alla moglie Anna, ai
figli Jean, Elena ed Henry. Grazie.
Presidente
- Grazie, la parola al collega Salzone.
Salzone (SA)
- Grazie Presidente.
Queste brevi parole non basteranno mai a rendere omaggio ad un
uomo che ha lasciato un segno importante nella nostra regione, un
uomo buono, disponibile e con un sorriso per tutti.
Ho conosciuto Guido negli anni in cui fu Segretario della CISL,
e ancora dopo, quando divenne Senatore della Repubblica. Fu un modo
per apprezzarne entrambe le funzioni, quelle virtù che pochi
riescono ad avere; aveva infatti da una parte un grande equilibrio
nell'azione politica, ispirata da un'infinita saggezza, dall'altra
un grande impegno politico e sociale dato da un immenso amore per
la propria terra. Abitavamo nello stesso fabbricato da molti anni e
Guido, come tutta la sua famiglia peraltro, ha costantemente
contribuito a rafforzare tra noi una vera amicizia, sentimento che
è diventato persino qualcosa di più profondo quando, più di un anno
fa, ci ha uniti un tenero vincolo familiare, ma questo appartiene
alla nostra sfera privata. Da qualche anno invece condividevamo,
con una certa costanza, l'analisi della situazione di crisi che ha
investito anche la nostra regione e, se pur da posizioni diverse,
abbiamo più volte concordato impegni e strategie con l'unica vera
prospettiva di cercare di dare un nostro contributo per migliorare
la grave situazione contingente. Si ragionava come se si dovesse
utilizzare al meglio, come si dovessero utilizzare al meglio le
nostre risorse rimaste, il nostro bilancio regionale.
Guido era capace di un monitoraggio continuo della situazione
dettata da una capacità d'analisi sovente sorprendente, che ha
sempre arricchito anche il mio lavoro. Giancarlo Barucco, che per
Guido è stato come un figlio, mi diceva che anche nel sindacato era
sempre stato così. Poi la malattia, meno di un anno fa. Infatti
ricordo che l'anno scorso le nostre famiglie erano insieme a
festeggiare la Pasqua e nulla faceva presagire ciò che in realtà il
destino ha poi voluto sancire; ma anche in quest'ultimo periodo,
paradossalmente, ci spronava ad avere fiducia e a continuare come
se nulla dovesse accadere. Abbiamo continuato a vederci per
analizzare anche gli ultimi appuntamenti elettorali, ma aveva anche
fretta di programmare il futuro per i suoi cari, e lo faceva come
se nulla fosse, senza palesare emozioni. Poi, dopo le ultime cure,
consapevole della propria malattia, ha iniziato giorno dopo giorno
a lasciarci suggestioni profonde, ma anche messaggi chiari e
toccanti, sicuro che li avremmo recepiti. Ha continuato così
cercando di non preoccuparci, rasserenandoci fino alla fine, anche
quando in noi imperava una profonda tristezza. Lui faceva coraggio
a noi, e lo ha fatto fino a poche ore prima di lasciarci. A noi
rimane un grande vuoto, un vuoto incolmabile, ma anche il ricordo
indimenticabile di un uomo buono e, nella consapevolezza di aver
perso un vero grande amico, stringiamo in un forte abbraccio Anna,
Elena, Henry et Jean, la sua bella famiglia. Poi in modo
particolare stringo forte mia nipote Alessandra, che anch'essa,
straziata dal dolore, lo ha assistito e sorretto fino alla fine.
Ciao, Guido.
Presidente
- Colleghi, dopo queste giuste parole di
commemorazione vi invito ad osservare un minuto di silenzio in
ricordo del compianto Guido Dondeynaz.
Ci sono altre richieste sulle altre comunicazioni? La parola al
collega Donzel.
Donzel (Pd-Sin.VdA)
- Grazie Presidente.
Nel ringraziare il Presidente di aver dato comunicazione del
cambio di denominazione del gruppo Partito Democratico in "Partito
democratico-Sinistra VdA", preciso che naturalmente ci sarà modo in
una conferenza stampa che organizzeremo in questi giorni di
spiegare bene la natura di questo cambio di nome e l'occasione per
dire a quei colleghi che si realizza un auspicio che fu fatto
cinque anni fa non solo da me, ma anche dai miei colleghi, quando
facemmo il primo intervento in questo Consiglio regionale. Ci
dicemmo: c'è una parte della società valdostana, della politica
valdostana che non è riuscita a trovare le forme per, diciamo,
sedersi in questi banchi; c'è un pezzo importante della società
valdostana che non è qui presente in Consiglio regionale, e ci
prendemmo l'impegno di fare in qualche modo lo sforzo di cercare di
rappresentare anche quel pezzo di politica non indifferente, che
tanto ha contribuito anche alla Valle d'Aosta, che ha avuto spesso
dei rappresentanti anche seduti in questo Consiglio regionale.
Non sempre siamo riusciti a onorare quell'impegno gravoso che ci
ponemmo all'inizio della legislatura, non pensiamo di essere stati
all'altezza di quella sfida che lanciammo cinque anni fa. Però,
sicuramente in quest'ultimo periodo, il fatto che ci presentiamo
con questo nome è perché tante altre forze politiche stanno
aderendo a un progetto di unità delle forze del Centro-Sinistra e
della Sinistra valdostana e siamo onoratissimi, noi tre
rappresentanti del gruppo del Partito Democratico, di poter
rappresentare anche simbolicamente col nome tutta questa parte
importante di società e di politica valdostana. Quindi, per parte
nostra, una piccola soddisfazione che prendiamo a fine legislatura
e che magari avremo modo di chiarire meglio con una specifica
conferenza stampa che illustrerà che non è soltanto di un cambio di
nome che si tratta, ma è un progetto vero, che non ha la
presunzione di rappresentare solo il Centro-Sinistra e la Sinistra
valdostana, ma di aderire ad un più ampio progetto di cambiamento
della società valdostana che, in coalizione con altre forze
politiche, possa consentire ai valdostani veramente un cambiamento
di prospettiva nella gestione della politica valdostana.
Président
- Merci. Il y a d'autres qui souhaitent
intervenir? S'il n'y a pas d'autres on peut passer au point 2 à
l'ordre du jour.
Agostino (UV)
- Communications du Président de la
Région.
Président
- Il n'y a pas de communications? Alors...
Colleghi, prima di passare agli altri punti vi comunico che,
così come convenuto anche in seno alla Conferenza dei Capigruppo,
tratteremo in discussione generale congiunta i punti dai 3 ai 7,
l'8 e il 9 all'ordine del giorno. Dopo una breve introduzione del
Presidente del Consiglio, seguiranno la relazione dei relatori del
disegno di legge n. 221 e n. 222, la relazione dell'Assessore alle
finanze e, successivamente, la discussione generale e le repliche
della Giunta, per poi procedere in maniera ovviamente separata alla
presa d'atto di ciascuna delle relazioni della Corte dei Conti,
alla votazione articolo per articolo del disegno di legge n. 221 e
alla sua votazione finale; stessa cosa per il disegno di legge n.
222. Possiamo quindi passare all'esame dei punti dai 3 ai 7, e poi
ai progetti di legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK