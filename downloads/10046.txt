Consiglio Regionale della Valle d'Aosta - Oggetto del Consiglio n. 1039 del 14 febbraio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1039 del 14 febbraio 1990 - Resoconto
OGGETTO N. 1039/IX - RINVIO DELLA RISOLUZIONE: "PROVVEDIMENTI
PER UNA RIDUZIONE DEL TRAFFICO DI TRANSITO DI MERCI SU GOMMA
ATTRAVERSO LE ALPI".
PRESIDENTE:
Colleghi Consiglieri, siamo ora al punto 32
all'ordine del giorno, che concerne la risoluzione presentata dal
Consigliere Riccarand in merito a quanto è accaduto in questi
ultimi tempi a causa dello sciopero dei doganieri e degli
autotrasportatori.
Tale risoluzione è stata iscritta in via d'urgenza all'ordine
del giorno con provvedimento n. 1019/IX in data odierna. Tuttavia,
poiché il Presidente della Giunta non è ancora potuto rientrare da
Roma, io chiedo che l'argomento venga rinviato al prossimo
Consiglio regionale.
Ha chiesto la parola il Consigliere Bondaz; ne ha facoltà.
BONDAZ (DC):
Presidente, per me è sufficiente quanto ha
già detto lei.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Nella riunione dei Capigruppo di questa
mattina era implicito che, dopo l'iscrizione, la maggioranza
avrebbe chiesto il rinvio di questo oggetto per le ragioni espresse
dal Presidente.
A nome del mio Gruppo, invece, non sono favorevole a questo
rinvio per due motivi:
- innanzitutto perché riteniamo che questo argomento possa
essere discusso anche in assenza del Presidente della Giunta,
perché si presuppone che il Consiglio sia in grado di esprimere
posizioni e proposte in modo autonomo dall'Esecutivo e dal suo
Capo;
- in secondo luogo perché non crediamo, vista la conoscenza che
abbiamo del Presidente del Consiglio dei Ministri, On. Andreotti,
che da quarantacinque anni è sulla scena politica e vent'anni fa
era già Presidente del Consiglio, che l'incontro con lui sia
risolutivo di alcunché. Poiché conosciamo le capacità
temporeggiatrici del Presidente del Consiglio, pensiamo che, semmai
il Presidente della Giunta ha parlato con il Presidente del
Consiglio, da quell'incontro non possa emergere alcun elemento
nuovo per il nostro dibattito.
PRESIDENTE:
lo chiederei al Consigliere Bondaz di
riassumere le conclusioni assunte dalla maggioranza questa
mattina...
Se nessuno chiede la parola, pongo in votazione la proposta di
rinvio della proposta di risoluzione in oggetto alla prossima
adunanza consiliare.
ESITO DELLA VOTAZIONE
Presenti: 21
Votanti: 20
Favorevoli: 16
Contrari: 4
Astenuti: 1 (Gremmo)
Il Consiglio approva
IL CONSIGLIO DECIDE
di rinviare alla prossima adunanza consiliare la discussione
sulla risoluzione: "Provvedimenti per una riduzione del traffico di
transito di merci su gomma attraverso le Alpi".
PRESIDENTE:
Non essendoci più argomenti all'ordine del
giorno, la seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK