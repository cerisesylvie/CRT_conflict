Consiglio Regionale della Valle d'Aosta - Oggetto del Consiglio n. 2725 del 7 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2725 del 7 novembre 1991 - Resoconto
OGGETTO N. 2725/IX Petizione popolare contro la
localizzazione dell'impianto di depurazione a servizio della
Comunità Valdigne-Mont Blanc in Comune di La Salle (Loc.
Equilivaz).
(Approvazione di risoluzione).
Presidente
Do lettura della petizione in oggetto, che
è iscritta al punto 28 dell'ordine del giorno.
Petizione Petizione popolare contro la localizzazione
dell'impianto di depurazione a servizio della Comunità
Valdigne-Mont Blanc in Comune di La Salle (Loc. Equilivaz).
I sottoscrittori del presente ricorso, venuti a conoscenza della
deliberazione della Giunta regionale n. 6642 in data 3 agosto 1990,
con la quale viene affidato un incarico di consulenza tecnica
integrativa per la valutazione della localizzazione dell'impianto
di depurazione in Comune di La Salle a servizio della Comunità
Valdigne-Mont Blanc;
constatato che nella stessa al punto 2 viene "rilevata
l'importanza connessa alla migliore realizzazione possibile
dell'impianto di cui si tratta, in quanto infrastruttura
comportante particolari esigenze tecnico-costruttive e di gestione,
nonché di impatto ambientale, di sicurezza e funzionalità
dell'impianto e di compatibilità con i vicini centri abitati";
si vedono costretti a rivolgersi a Lor Signori affinché alla
Valle d'Aosta sia evitata una grave offesa al patrimonio ambientale
e al Comune di Avise un grave danno patrimoniale.
Infatti il progetto in esame ha come ipotesi di base
informativa:
a) l'assoluta non conoscenza del territorio interessato;
b) la violazione di ogni principio e di ogni norma a difesa
dell'ecologia e dell'ambiente;
c) l'introduzione del pericoloso principio della
differenziazione dei Comuni valdostani in Comuni di serie A e di
serie B.
Scendendo nella disamina, in dettaglio, del progetto contestato,
emerge quanto segue:
1°) Danni ambientali
a) la zona individuata è posta esattamente di fronte alla
strettoia della Pierre Taillé (già per questo solo da tutelarsi
attesa l'importanza storica monumentale dell'antica strada romana -
tanto varrebbe edificare un depuratore al centro del Colosseo),
dove oggi è l'uscita della galleria statale, qui si apre forse, la
più emotiva delle visioni di montagna di tutto l'arco alpino, tale
da sembrare aver voluto il Creatore in qualche modo apporre il
proprio autografo all'intera opera "Alpi".
Di tanta straordinaria bellezza sono garanti il nome stesso di
Valle Degna attribuito dai Romani all'intera Valle (proprio per
l'impatto visivo di questo luogo), tutti i disegni, stampe e quadri
realizzati qui nel corso dei secoli, i milioni di foto scattate dai
viaggiatori costretti ad arrestarsi qui - pur se pressati dalla
velocità, ma, ancora, dagli stessi estensori del progetto che hanno
voluto usare tanta bellezza per la copertina del proprio
elaborato.
Colpiti da tutto questo i tecnici hanno deciso di arricchire lo
spettacolo ponendo in primo piano un impianto di depurazione e per
di più in zona sopraelevata sì da non poter essere in qualche modo
sottratto alla vista dalla statale;
b) i progettisti dell'autostrada Aosta-Morgex, che come tali
sono considerati distruttori del paesaggio, gente che al posto del
cuore tiene un computer, non hanno avuto il coraggio di distruggere
tanta meraviglia del creato, e al fine di non turbare l'ecologia
ambientale del luogo hanno giustamente realizzato la più lunga
galleria dell'intero percorso con costi enormi ma perfettamente
giustificati sia di fronte alle autorità responsabili che
all'opinione pubblica.
I tecnici, no, loro sono al di sopra di tutto ciò, loro hanno
poteri di distruggere anche quanto tutti gli altri rispettano e
proprio dove non si è voluto recare turbativa con un asse
autostradale, progettano una strada di accesso che dipartendosi dal
ponte di Equilivaz attraverserebbe tutta la valle che poi
sconvolgono con i loro impianti e per l'intero la occupano;
c) la Dora nei millenni, proprio iniziando nella zona in
discussione ha dato forma ad un suggestivo fenomeno di erosione del
proprio alveo, sì dall'indurre le autorità governative ad apporre
un vincolo ambientalistico alla località.
I progettisti non trovano questo fenomeno naturale abbastanza
interessante per cui si vedono costretti a potenziarlo edificando
proprio alla sua origine le massicce e grigie mura di un
depuratore.
2°) Danni idrogeologici
L'insediamento del depuratore è con lungimiranza posto in una
località ove esisteva una piccola frazione abitata e di conseguenza
della tracimazione primaverile del torrente Vertosan, e non solo,
alla base di una parete particolarmente alta e precipita, con rocce
corrose e instabili.
Questo ai progettisti non interessa, forse anche perché è
diceria diffusa che la Regione sia ricca e può quindi, se in futuro
sarà necessario, spendere quanto occorrerà per arginare ogni
fenomeno dannoso.
3°) Danno ecologico per il Comune di Avise.
Il problema della identificazione di un luogo ove situare il
depuratore della Valdigne nasce da un ricorso della frazione Derby
di La Salle contro la ipotizzata costruzione dello stesso in
località Isole a 800 metri sopravento di Derby stessa.
I progettisti non hanno dubbi e risolvono il problema ponendo lo
stesso a 600 metri sottovento dalla frazione di Runaz di Avise e se
questo non fosse sufficiente lungo una stretta gola rocciosa che
non consentirebbe alcuna dispersione di fumi o di quanto altro,
incanalando tutto, come attraverso un camino, sull'abitato di
Runaz.
4°) Conseguenze politiche amministrative offensive per i
cittadini di Avise.
Come succitato la ricerca di un sito idoneo al depuratore della
Valdigne è nata dall'opposizione all'insediamento in località Derby
previsto da precedente progetto da parte del Comune di La Salle e
allora i progettisti, ad evitare ulteriori opposizioni, individuano
il luogo più periferico del Comune stesso in una stretta resega
penetrante nel perimetro del Comune di Avise.
Conseguentemente il depuratore non si costruisce perché è
giusto, a 800 metri dalle case di Derby di La Salle, ma lo si può
costruire, perché è giusto, a 600 metri dalle case di Runaz di
Avise.
Ci si consenta di evidenziare che le due serie di tre foto
successive ciascuna non sono state scattate dalla stessa posizione
come si vorrebbe fare apparire, bensì trattasi di posizioni
assolutamente diverse tra di esse e lontane l'una dall'altra.
Eco quindi nascere la distinzione tra Comuni che contano e
Comuni che non contano nulla.
L'elenco dei sottoscrittori del presente ricorso non è stato
gonfiato da centinaia di firme di extraregionali come per il
ricorso di La Salle, perché il nostro è un piccolo Comune di Serie
B, ma in compenso i firmatari sono tutti valdostani e come tali
"teste quadre" che, magari fuori dai tempi, amano senza compromessi
la propria terra e hanno chiara cognizione del proprio buon
diritto.
Fiduciosi nell'equilibrio delle scelte dei propri organi
istituzionali, i sottoscrittori porgono cordiali ossequi.
Presidente
Ha chiesto la parola il Consigliere
Vallet; ne ha facoltà.
Vallet (UV)
Ho chiesto la parola per relazionare
brevemente al Consiglio sui lavori della Commissione in merito
all'argomento in oggetto.
Questa petizione era arrivata in Consiglio la prima volta il 7
marzo 1991 ed era stata a più riprese rinviata in Commissione,
perché, a seguito di varie prese di posizione dei firmatari della
petizione, in particolare modo dell'Amministrazione comunale di
Avise, era stato individuato e proposto da quest'ultima un terzo
sito in cui localizzare il depuratore.
La Giunta aveva incaricato i tecnici, che già avevano
relazionato prima, di completare lo studio e di verificare la
compatibilità della realizzazione con il terzo sito proposto e, in
attesa della relazione, la Commissione ha rinviato la discussione
dell'argomento.
Il 12 settembre il Presidente del Consiglio ha trasmesso alla
Commissione copia della relazione, accompagnata dalla deliberazione
della Giunta regionale n. 7997 del 30 agosto, nella quale la Giunta
esprime il suo orientamento favorevole alla localizzazione
dell'impianto nel sito n. 2, individuato appunto a valle del ponte
di Equilivaz.
La Commissione ha sentito l'Amministrazione comunale di La Salle
nella persona del sindaco, l'Amministrazione comunale di Avise
nelle persone del sindaco e del vicesindaco, il primo firmatario
della petizione in rappresentanza dei cittadini che l'avevano
sottoscritta, ed ha quindi discusso con i tecnici che hanno
predisposto il parere sulle argomentazioni dei sindaci e dei
firmatari della petizione.
In Commissione, gli amministratori del Comune di Avise ed i
firmatari della petizione non hanno sostanzialmente cambiato parere
ed hanno ribadito la loro opposizione alla realizzazione del
depuratore nel sito n. 2, a valle dell'Equilivaz, ma hanno anche
preso atto che la Giunta si era espressa favorevolmente a questa
localizzazione e nella discussione hanno esternato la loro
contrarietà e suggerito i provvedimenti che la Commissione ha
creduto opportuno recepire e trascrivere nell'ordine del giorno
allegato alla documentazione e che quindi, a nome della
Commissione, propongo alla votazione di questo Consiglio.
L'ordine del giorno
"impegna la Giunta regionale a far
redigere ai tecnici incaricati un progetto esecutivo dell'opera che
preveda la copertura dell'impianto stesso, e che adotti tutti i
provvedimenti idonei a garantire la massima sicurezza dell'impianto
ed il suo idoneo inserimento nell'ambiente, e che mediante
l'adozione di opportuni moduli consenta di ridurre al minimo
indispensabile la superficie da occupare".
Presidente
Ha chiesto la parola l'Assessore ai lavori
pubblici, Martin; ne ha facoltà.
Martin (ADP)
Non voglio aggiungere nulla a quanto
ha già detto il Presidente della III Commissione, anche perché, tra
gli allegati alla petizione popolare, ci sono anche i risultati
delle diverse valutazioni fatte dagli incaricati dalla Giunta
regionale. Voglio solo esprimere la soddisfazione del Governo
regionale per essere arrivati in fondo a questa vicenda e poter
quindi nel più breve tempo possibile passare alla fase progettuale,
perché si tratta della cosa più importante che ora bisogna fare
nella Valdigne.
Accettiamo volentieri l'ordine del giorno proposto dalla III
Commissione consiliare. Faremo in modo che esso venga quanto più
possibile recepito dai progettisti.
Domani stesso ci sarà una prima riunione con loro, per esaminare
l'ordine del giorno e cercare di progettare l'opera secondo le
indicazioni ivi contenute, in modo da poter presentare anche al
Comune di La Salle, per il rilascio della concessione edilizia, le
due condizioni da esso richieste: una relazione sugli interventi da
fare sul torrente che scende da Vertosan e la valutazione di
impatto ambientale, che deve essere ancora completata e che
provvederemo a trasmettere al Comune di La Salle, in modo da poter
avere la concessione edilizia e procedere il più rapidamente
possibile alla realizzazione dei lavori.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Les aspects de ce problème ont fait
l'objet de différents débats, de rencontres avec les représentants
du comité de Derby ainsi que du comité d'Avise. Il y a eu une
rencontre à La Salle au mois de février et, à cette occasion-là,
les techniciens chargés de réexaminer ces thèmes avaient exprimé
des considérations concernant et le site n° 1, posé dans le temps,
et le site n° 2. Ces considérations portent à la conclusion que
n'importe quel choix est problématique. Du point de vue de l'impact
sur l'environnement, il ressort qu'il y a des difficultés dans une
zone comme dans l'autre.
En même temps, il y a eu la proposition d'exploiter la troisième
solution. Or, cette troisième solution prévoit une structure
souterraine et a été examinée par les techniciens. En effet, on
dit:
"Sitting della terza localizzazione. Il nuovo sito indicato
dai rappresentanti del Comune di Avise, con le procedure indicate
in premessa, è posto in sponda destra della Dora, immediatamente a
monte del ponte strada dell'Equilivaz, in posizione intermedia tra
i due esaminati originariamente".
Sur l'analyse qui a été faite il y a une série de considérations
qui, tout de même, nous portent à dire que, comme il s'est déjà
vérifié, les techniciens ont examiné ce nouveau site, mais d'un
point de vue un peu superficiel. En effet, ils concluent que le
troisième site souterrain n'est pas opportun pour une question
économique, d'engagement de dépenses. En même temps, ils nous
disent que pour le site n° 2 est encore indispensable de revoir le
projet et de faire de façon que le même, à la fin, soit souterrain.
En effet, l'ordre du jour dit qu'il faut faire de façon qu'il soit
caché.
Alors, je me permets de dire que, selon moi, les considérations
qui ont été faites sont au moins superficielles. Pour le site n° 3
on fait toute une série de considérations peut-être justes et
correctes sur le fait qu'il faut intervenir pour une longueur de
150 mètres, mais c'est exactement la même chose pour le site n° 2.
On dit:
"In particolare si evidenzia come il terrazzamento
inferiore, proposto come sito per posizionare i manufatti, abbia un
substrato con caratteristiche geomeccaniche da mediocre a pessime,
che limitano l'interramento completo dei manufatti
- c'est la
même chose pour l'autre côté. Il y a l'expertise du géologue pour
le dire -
"... richiedono comunque adeguate opere di
consolidamento dei terreni adibiti a sottoconduzione dei manufatti
dell'impianto della difesa spondale".
Après
"I manufatti
definitivi dovranno integrare e completare il consolidamento sopra
citato con la realizzazione di une struttura in grado di
contrastare le spinte della scarpata".
Le site n° 2 est
exactement dans la même condition:
"L'altezza prevedibile dei
muri di sostegno sarà di almeno 10 metri".
De l'autre côté
c'est la même chose:
"si tratterà quindi di imponenti opere alte
non meno di 15 metri";
de l'autre côté on est, je crois,
strictement lié à la Doire. C'est encore pire que dans le site n°
3.
Dans leur ensemble, même les considérations générales sur les
coûts, là où l'on parle des différentes infrastructures, sont liées
à l'intervention qui, d'un côté, était prévue et qui, de l'autre
côté, est encore à prévoir.
Je ne suis pas là pour dire qu'on doit adopter une solution
plutôt que l'autre. Je crois qu'on peut avoir le maximum de
disponibilité, mais j'avoue sincèrement que la situation présentée
pour la troisième position n'est pas exhaustive. Je me permets de
le dire et on le verra au moment où l'on présentera le projet
définitif pour cacher la deuxième solution, tandis que pour la
troisième solution, il y avait une solution souterraine.
Je ne veux pas insister sur la première solution, car il y a des
problèmes. On en a discuté ensemble et on a présenté une solution
alternative. La troisième solution, par contre, prévoyait déjà une
solution alternative correcte, souterraine qui suivait la nouvelle
adresse qu'on est en train de suivre pour toutes les
infrastructures qui sont liées aux interventions qu'on prévoit un
peu partout, mais surtout pour les épurateurs. N'importe quel site
qu'on va choisir la commune concernée créera des problèmes, mais
c'est normal. Je peux le comprendre, je ne suis pas là pour
défendre l'un plutôt que l'autre.
Je suis là pour dire que je regrette que dans ce cas il n'y ait
pas eu l'attention que cette proposition méritait. En effet, elle
était correcte du point de vue de l'analyse. Il y a une zone qu'on
pouvait exploiter tranquillement car il n'y a pas de dangers.
L'unique problème qu'on a porté pour soutenir qu'il était mieux de
laisser perdre, c'est le fait qu'il y aurait une intervention
supplémentaire du point de vue des coûts. Je me permets de dire que
ce n'est pas vrai. Ici on a fait une analyse qui n'est pas
correcte.
Alors, je ne sais pas si la chose sera jamais possible. J'ai
entendu dire que par cette relation on va terminer et on ne
reviendra plus sur ce problème. Je veux quand même insister sur le
fait qu'on a attendu deux années pour décider.
En même temps, je me permets d'évoquer les requêtes présentées
aux différents bureaux par l'administration de La Salle pour ce qui
est de la sûreté. Je crois que l'Assesseur a parlé du torrent
Vertosan et de la zone concernée. Là il y a quand même une série de
réponses qui ne sont pas encore arrivées. La relation ne fait pas
mention des réponses qui sont dues des deux assessorats compétents
et qui ne sont pas encore là. Je crois que cette zone présente tout
de même quelques problèmes. Il n'y a pas de zones qui n'aient pas
de problèmes hydrogéologiques, mais à aujourd'hui on ne connaît pas
la réponse de l'assessorat. Alors, je crois que ce serait important
de savoir si jamais cette réponse arrivera et si on a déjà des
nouvelles à ce sujet.
J'estime qu'on pourrait faire un effort dans ce sens pour
examiner jusqu'au fond cette troisième solution qui avait été
proposée d'une façon intelligente. C'était une solution qui allait
dans la direction qu'on sera de plus en plus obligé de prendre,
c'est-à-dire d'avoir des épurateurs le plus possible cachés, avec
des solutions plus difficiles à réaliser, plus engageantes, mais
qui vont sans doute améliorer l'impact sur l'environnement. C'est,
d'un point de vue général, accepté un peu partout.
Dans ces derniers temps, les indications définitives sont dans
cette direction. J'ai entendu la relation de la commission
compétente. De ma part, je crois que les indications sont pour
améliorer cette deuxième solution. Je ne sais pas si c'est
possible, mais entre le moment où il y aura l'avis définitif pour
l'impact sur l'environnement et la réalisation du projet pour
mettre en place toutes ces infrastructures, je crois qu'il y a le
temps et qu'il mériterait encore de faire une analyse, que
aujourd'hui nous n'avons pas, de ces deux aspects.
Ici on nous a dit que la troisième solution n'est pas correcte
pour le fait qu'il faut faire 150 mètres de travail:
"bonifica
impossibile".
Alors, on a fait des calculs:
"Forma
obbligatoriamente rettangolare delle vasche. Tutti i manufatti, in
particolare i sedimenti, risultano di realizzazione più
complessa"
; mais c'est la même chose pour la solution n° 2:
"Neccessità di difesa dell'incombente scarpata a monte"
,
malheureusement nous sommes dans la même situation.
Président
Il y a d'autres Conseillers qui prennent
la parole? Il n'y a personne qui prend la parole, alors comme
clôture du débat...
Il Consiglio deve pronunciarsi sull'ordine del giorno, non ci
sono altre...?
Il Consigliere Rollandin ha chiesto la parola; ne ha
facoltà.
Rollandin (UV)
J'avais posé des questions
auxquelles l'Assesseur est en train de me répondre, même si ce
n'est pas au micro.
L'administration de La Salle avait posé deux questions aux
assessorats compétents. J'avais demandé s'il y avait déjà une
réponse qui est strictement liée à l'intervention même. Voilà,
c'était pour mieux connaître si on était déjà dans la condition de
pouvoir s'exprimer en sachant quels sont les avis compétents et
obligatoires, car pour la solution définitive, avec ce système, on
renvoie à nouveau la balle à la commune qui devra encore exprimer
son avis. Elle doit s'exprimer sur une intervention qui est
conséquente et liée aux avis que j'ai juste évoqués. Par
conséquent, je crois qu'il est important de connaître ces avis.
Presidente
Ha chiesto la parola l'Assessore ai
lavori pubblici, Martin; ne ha facoltà.
Martin (ADP)
Mi pareva di aver già detto, almeno
in parte, che, una volta esaminate le condizioni favorevoli o
sfavorevoli dei tre siti, il problema sarebbe ritornato al Comune
di La Salle, cui compete il rilascio o meno della concessione
edilizia.
Il Comune ha chiesto essenzialmente tre cose: a) di avere una
relazione sulla pericolosità e sugli eventuali interventi ritenuti
necessari per eliminare la pericolosità del torrente Vertosan; b)
che il progetto dell'impianto sia munito di una valutazione
dell'impatto ambientale, per ottenere il rilascio della concessione
edilizia; c) che l'Assessorato all'agricoltura, forestazione e
risorse naturali indichi con esattezza i vincoli idrogeologico e
forestale. L'Assessorato all'agricoltura sta preparando queste
risposte, che al momento non sono ancora pronte.
Ho già detto che, per quanto riguarda il torrente Vertosan,
dalla relazione sul sito n. 2, fatta a suo tempo dal geologo dott.
Gregori, si evince che il torrente va soprattutto pulito, nel senso
che non necessita di grandi opere di arginatura, che forse sono
utili solo nel tratto terminale. Lo stesso geologo sta ora
preparando una relazione che trasmetterà al Comune, per
consentirgli di avere a disposizione tutti gli elementi per poter
decidere. Probabilmente nella relazione saranno anche indicati gli
interventi da fare.
Il secondo problema è relativo all'impatto ambientale. C'è stato
un contatto con l'Assessorato all'ambiente, territorio e trasporti,
per capire se lo studio del prof. Karrer sia sufficiente ad
ottenere la valutazione ambientale. É stato risposto che tale
studio va ancora integrato con la progettazione definitiva, che
deve essere fatta per due motivi: innanzitutto perché, essendo
cambiata l'area, l'impianto si sviluppa in lunghezza anziché in
altro modo, e poi perché nel frattempo sono intervenuti dei fattori
tecnici migliorativi degli impianti e alcuni processi che prima
erano previsti nel sito originario ora non sono più necessari o
comunque sono cambiati nel nuovo processo. Ciò fa sì che l'impianto
possa essere ridotto, cosa che ci torna utile dovunque sia
posizionato l'impianto.
La ditta che ha vinto l'appalto deve darci queste nuove
indicazioni. Come ho già detto, domani si svolgerà una riunione
tecnica per far in modo che la nuova progettazione tenga conto di
questi nuovi elementi tecnologici, importanti anche sotto l'aspetto
della sicurezza e della gestione dell'impianto, oltre che sul suo
sviluppo in lunghezza.
Una volta che si disporrà di questa progettazione, partirà la
procedura d'impatto ambientale, che dovrà essere prodotta al Comune
di La Salle per consentirgli di esprimersi in merito e di
rilasciare la concessione edilizia.
Io non conosco ancora i risultati dell'impegno dell'Assessorato
all'agricoltura, forestazione e risorse naturali, ma immagino che
poiché nella precedente perizia, quella che metteva a confronto il
sito n. 1 con quello n. 2, l'équipe aveva proposto - non ho gli
atti sottomano, ma probabilmente sono allegati alla relazione - il
sito n. 2, abbia avuto modo di fare tutta una serie di
considerazioni.
Ricordo che ha esaminato le questioni inerenti alla legge
Galasso, il ponte della ferrovia e le distanze da tenere nella
ferrovia stessa. Immagino che abbia tenuto conto anche di questi
eventuali vincoli e, poiché ha dato un parere positivo sul sito,
credo che abbia sentito i Servizi competenti e possa ora dire che
tali vincoli non ci sono.
Torno a dire, però, che questa risposta deve ancora essere data
in via ufficiale.
Quando il Comune di La Salle disporrà di tutti questi pareri,
che tra l'altro sono prescritti dalla legge per il rilascio della
concessione edilizia, provvederà, sempreché lo ritenga opportuno,
al rilascio della stessa. Fatto questo si potrà procedere alla
redazione del progetto e alla realizzazione dell'opera.
Cogliendo lo spunto dalla relazione del Consigliere Rollandin,
vorrei precisare che l'impianto nel sito n. 2 non sarà interrato,
ma coperto...
(...interruzione...)
... É un po' diverso, perché coprire o interrare un impianto non
è la stessa cosa...
(...interruzione del Consigliere Rollandin...)
... Non è proprio la stessa cosa, ma, a parte questa
considerazione, dalla relazione traspare che il sito n. 3, cioè
l'ultimo proposto dagli abitanti del Comune di Avise, posizionato
sulla sponda destra della Dora, sopra il ponte di Equilivaz, non ha
una valutazione negativa rispetto agli altri due, e soprattutto
rispetto a quello prescelto, solo per una questione di costi.
Alla pagina 7 degli allegati trasmessi dalla Presidenza del
Consiglio potete vedere che la scheda non fa riferimento solo ai
costi, perché quasi dappertutto, dove sono messi in rilievo i tre
siti e si esamina l'impatto ambientale e si parla di aspetti
eco-sistemici, geomorfologia, geotecnica, idrologia, attività
economiche, paesaggi ed insediamenti urbani, il sito n. 3 ha
un'incidenza elevatissima rispetto agli altri su questi
problemi.
Per quanto riguarda la conformità amministrativa, il sito n. 1 è
il migliore, perché l'impianto era stato previsto lì dal piano
regolatore, mentre per entrambi gli altri due siti (n. 2 e n. 3)
occorre apportare una variante al piano regolatore...
(...interruzione del Consigliere Rollandin...)
... Sì, sono alla pari. Dal punto di vista amministrativo,
quindi, solo il primo sito è idoneo, perché il piano regolatore già
prevedeva che l'impianto fosse fatto in quel luogo.
Per quanto riguarda l'incidenza del sito sull'impianto, la
tipologia, la gestione e la funzionalità, mentre per il primo e il
secondo essa è ridotta, per il sito n. 3 si prevede un'incidenza
elevatissima.
Stessa cosa dicasi per quanto riguarda i costi di costruzione e
di gestione.
Per il fabbisogno aggiuntivo di infrastrutture, i siti n. 2 e 3
sono praticamente alla pari, nel senso che è ridotto rispetto al
sito n. 1, perché non ci sarebbe bisogno di costruire quel ponte
che incide sui costi.
C'è quindi anche un fatto di costi, anche se non è solo un fatto
di costi. Ma la Giunta - lo dico qui perché l'ho già detto in
Commissione - non ha scelto il sito n. 2 perché costa meno del sito
n. 3, non è assolutamente così. La Giunta ha sempre detto che
sarebbe stato scelto il sito che offriva le maggiori garanzie dal
punto di vista dell'impatto ambientale, della costruzione, della
gestione..., anche se costava di più. Pertanto, il costo è solo uno
degli elementi che fanno propendere per il sito n. 2, che però,
come appare dalla relazione, offre tanti altri vantaggi.
Chiaramente, tutto può essere contestato e ci sono pareri
contrari a questa scelta, che traspaiono anche dalle comunicazioni
dell'ultimo deliberato del Comune di Avise, che fa delle
considerazioni di tipo tecnico. Se il Comune approva una delibera
del genere e svolge quelle considerazioni, io immagino che si sia
avvalso della collaborazione di tecnici esperti in materia.
Resta il fatto, però, che dobbiamo arrivare ad una conclusione
di questa vicenda, perché, al di là di tutto, come è stato detto da
qualcun altro prima di me ed anche dal Consigliere Rollandin, il
vero problema della Valdigne è che bisogna fare il depuratore,
perché lì si continua a scaricare il tutto nella Dora. É questo il
problema di fondo. É ovvio che, come avviene per le strade, anche
per il depuratore si può dire che debba essere fatto sul terreno
del vicino.
La Giunta ha pensato di scegliere questo sito, proposto dai
tecnici, perché, alla luce di tutta una serie di considerazioni,
appare quello meno incidente. Non è però solo un fatto di costi,
perché ci sono una serie di componenti che fanno pendere la
bilancia a favore di questo luogo.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Seulement pour remercier
l'Assesseur pour les réponses. A propos des expertises, d'après ce
que je viens de voir, je me permets de dire que: changé le
technicien change l'expertise. Il suffirait de voir ce qui s'est
passé pour toute une série de problèmes que nous avons examinés il
y a peu de temps. Je crois que l'Assesseur connaît les
exemples.
Je ne veux pas insister sur ce thème et reprendre le débat qui a
déjà été fait car ce serait un débat qui nous amène trop loin. Je
prends acte du fait que les systèmes d'épuration sont meilleurs, ce
qui est sans doute un fait positif car moins de territoire on va
utiliser et mieux c'est. Je crois que c'est une donnée sans doute
positive.
L'unique perplexité que je maintiens concerne l'analyse du
troisième site qui n'a pas la même optique que celle du site n° 2.
C'est évident: le fait que la relation insiste pour une page et
demie sur les coûts qui seraient liés à cette troisième solution
est là pour nous dire que ce n'est pas la réalité, pour la simple
raison, je me permets de le dire, que pour la solution n° 2 on ne
sait pas encore quel sera le coût final, car le projet est à
modifier et en plus il y a l'exigence, d'après cet ordre du jour,
de construire l'installation le plus possible sous terre.
Il est vrai qu'on dit qu'ici c'est couvert, mais je me permets
de dire que de trois côtés il est déjà inséré dans le terrain et
que du quatrième côté il y a la Doire et il faut faire un mur de 10
mètres. S'il n'est pas caché, c'est quand même une infrastructure
qui est pour la plus grande partie, avec les solutions qu'on ira
étudier et dont je prends acte, à tous les effets souterraine. Au
moins dans les idées et d'après ce que je viens d'entendre des
relations qui ont été faites.
Par conséquent, il n'y a pas de grandes modifications. Selon
moi, les perplexités restent. J'espère que par la suite les données
qui viendront et surtout les avis compétents seront à même de
permettre un choix qui soit le plus possible rationnel et qui ne
soit pas lié à des choix poussés par les uns plutôt que par les
autres. J'espère aussi que les projets qui seront présentés seront
à même de donner une solution positive.
Presidente
Colleghi Consiglieri, per concludere
con una votazione, come richiesto dall'ordine del giorno della III
Commissione consiliare permanente, la petizione inoltrata in data
1° febbraio 1991, sottopongo alla vostra attenzione la risoluzione
presentata ed illustrata dal Presidente della III Commissione,
Vallet, della quale do lettura.
Risoluzione Presa visione delle conclusioni proposte dai
tecnici incaricati Ing. Gervasio, Dott. Gregori e Arch. Karrer,
circa la localizzazione dell'impianto di depurazione della Comunità
Montana Valdigne,
preso atto dei timori e delle perplessità espresse
dall'Amministrazione comunale di Avise e dai cittadini residenti
nello stesso Comune che hanno sottoscritto la petizione popolare in
relazione principalmente all'inserimento dell'impianto nel contesto
ambientale, e alla sicurezza dell'impianto stesso, sia per quanto
concerne la stabilità del versante soprastante, sia per quanto
riguarda possibili inquinamenti di tipo olfattivo derivanti dal
mancato funzionamento,
il Consiglio regionale della Valle d'Aosta
impegna
la Giunta regionale a far redigere ai tecnici incaricati un
progetto esecutivo dell'opera che preveda la copertura
dell'impianto stesso, e che adotti tutti i provvedimenti idonei a
garantire la massima sicurezza dell'impianto ed il suo idoneo
inserimento nell'ambiente, e che mediante l'adozione di opportuni
moduli consenta di ridurre al minimo indispensabile la superficie
da occupare.
Presidente
Se nessuno chiede la parola, pongo in
votazione la risoluzione testé letta.
Esito della votazione.
Presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK