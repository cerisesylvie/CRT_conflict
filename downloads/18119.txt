Consiglio Regionale della Valle d'Aosta - Oggetto del Consiglio n. 1212 del 29 marzo 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Inquinamento
Precedente
Successivo
Resoconto integrale del dibattito dell'aula
Oggetto del Consiglio n. 1212 del 29 marzo 2000 - Resoconto
OGGETTO N. 1212/XI Notizie sull'attività dell'ARPA.
(Interrogazione)
Interrogazione Premesso:
- che in una recente nota stampa i chimici dirigenti
dell’Agenzia regionale per l’ambiente
hanno denunciato una serie di inottemperanze da parte della
Direzione lamentando - tra l’altro - la scarsa
valorizzazione delle professionalità operanti nella medesima
Agenzia;
- che qualche mese fa è stata rideterminata la pianta organica
dell’ARPA;
il sottoscritto Consigliere regionale
Interroga
L’Assessore competente per sapere:
1) se la lamentata sottovalutazione delle professionalità è
indice di un controllo solo parziale in determinati settori, quali
ad esempio quelli sugli alimenti e sulle acque: in riferimento a
ciò, quante sono le indagini effettuate negli ultimi due anni di
attività;
2) con quali criteri sono stati definiti i protocolli analitici
e quali sono i margini di discrezionalità dei professionisti
operanti presso l’ARPA;
3) quali sono le convenzioni stipulate con enti pubblici o
privati e quali attività analitiche riguardano;
4) qual è l’entità delle consulenze esterne alle
quali l’ARPA ha fatto ricorso nel 1998 e nel 1999 e,
visto l’ampliamento dell’organico, se
è prevedibile una loro sensibile riduzione.
F.to: Tibaldi
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Relativamente all'interrogazione è stato
chiesto all'ARPA di delucidare l'Assessorato e l'ARPA ha dato
questa risposta che riguarda i singoli punti
dell'interrogazione,
sul primo punto:
"Premesso che la competenza relativa al controllo degli
alimenti e delle acque per il consumo umano, le acque potabili è,
in base all'articolo 31 della legge regionale 41/95, dell'USL e il
laboratorio dell'ARPA è solamente l'esecutore delle analisi, in
base all'articolo 5 comma 2 della legge 41/95, si trasmette il
prospetto riportante l'elenco dei campioni sottoposti ad analisi e
degli esami eseguiti, distinti a seconda del richiedente fra ARPA,
USL, privati ed altri enti negli anni 1997-1998-1999.
Questi elenchi attestano che, relativamente al numero dei
campioni pervenuti all'ARPA, nel 1997 sono stati: 3.520, nel 1998:
4.950, nel 1999: 4.816.
Relativamente agli esami invece nel 1997 sono stati effettuati
29.487 esami, nel 1998: 44.488, nel 1999: 39.153?"
Continua il Dr. Rivolin dicendo che dall'esame di tali prospetti
si evince che, mentre per i campioni e gli esami richiesti da ARPA
sono in progressivo aumento sia come numero di campioni che come
tipi di esami e quelli degli esami dei privati e degli altri enti
pubblici sono pressappoco stazionari, sia i campioni che gli esami
richiesti dall'USL dopo un incremento nell'anno 1998 sono
sostanzialmente in diminuzione nell'anno 1999. In effetti l'USL nel
1998 ha chiesto 3.010 esami rispetto ai 2.614 del 1999, ovviamente
ne sono stati analizzati di meno: 26.430 rispetto a 19.107.
Rispetto alla seconda domanda, il Dr. Rivolin dice che i
protocolli analitici sono il raggruppamento di esami da eseguire
sui singoli campioni ed è necessario valutare l'idoneità e/o la
regolamentarità di ognuno di essi in base alle normative di legge o
ai disciplinari di produzione o da usi e consuetudini.
È ovvio che tali protocolli possono essere ampliati o ridotti a
seconda del giudizio del responsabile che decide il controllo.
Nel caso di alimenti e acque potabili tale competenza è dell'USL
e più precisamente del Responsabile del servizio di Igiene degli
alimenti. Nel caso di controlli analitici ambientali è del
responsabile delle singole sezioni: aria, emissioni o acqua, suolo
e rifiuti o radiazioni, rumori e vibrazioni di concerto con il
Responsabile della sezione laboratorio.
Ovviamente, per quanto concerne i controlli sugli alimenti e
sulle acque potabili, la discrezionalità degli operatori dell'ARPA
è praticamente nulla perché essi devono eseguire quanto richiesto
dal cliente USL, il quale decide le analisi da richiedere e che
l'ARPA deve eseguire.
Il laboratorio chimico dell'USL si doveva occupare di analisi
principalmente di interesse sanitario: alimenti, acque potabili,
acque di balneazione, acque minerali, eccetera. L'ARPA si deve
occupare soprattutto di problematiche ambientali, quindi il
laboratorio deve essere principalmente supporto analitico dei
servizi dell'ARPA relativi a dette problematiche ambientali.
Rispetto alla terza domanda, l'ARPA ha al momento in vigore le
seguenti convenzioni attive: con l'USL per alimenti, acque
potabili, acque di balneazione e liquidi biologici; con il
Consorzio produttori latte e fontina per il formaggio Fontina; con
la Regione per la convenzione "Life natura controlli ambientali";
con l'Istituto sperimentale patologia vegetale controllo
fitofarmaci e controllo ambientale; con la Regione, Assessorato
della sanità, Progetto "Amianto" e controllo ambientale, sempre con
l'Assessorato della sanità piano risanamento dell'aria; con TSI, un
privato, per analisi ambientali e alimentari; con l'Assessorato
territorio e ambiente, Espace Mont-Blanc, controlli ambientali,
ancora con l'Assessorato territorio e ambiente: bollino blu,
controlli ambientali; con l'ANPA, Associazione nazionale,
gemellaggio Regione Calabria, controllo ambientale; Assessorato
territorio e ambiente, controlli ambientali; Regione, CTN (Centro
tematico nazionale) acque, controlli ambientali; CTN con l'ANPA:
aria e controllo ambientale; con l'ANPA per agenti fisici e
controllo ambientale, con l'ANPA per la conservazione della natura
e controllo ambientale.
L'ARPA esegue inoltre controlli analitici e consulenze anche per
numerosi enti e privati, attività che, non rivestendo carattere di
continuità, non necessitano di convenzioni.
Mi sono fatto mandare l'elenco dei clienti fornitori che è a
disposizione dell'interrogante.
Sul quarto punto l'8 novembre 1999 è stata approvata dalla
Regione la nuova pianta organica dell'ARPA. In base ad essa sono
stati avviati i concorsi per la copertura di quei posti per i quali
nel 1998-1999 si era dovuto ricorrere a consulenze esterne.
Nell'attesa dell'espletamento dei concorsi che si prevede si
concluderanno entro il primo semestre 2000 sono state rinnovate le
seguenti consulenze che scadranno alla nomina dei vincitori dei
concorsi: un fisico, un ingegnere ambientale, un ingegnere
elettronico, un laureato in Scienze naturali, un laureato in
Scienze ambientali, un geologo, un tecnico diplomato delle
Telecomunicazioni e quattro assistenti amministrativi.
Sono stati inoltre banditi alcuni concorsi quali: un laureato in
Economia e Commercio, un laureato in Giurisprudenza, un laureato in
Scienza delle comunicazioni.
Al termine di tali concorsi rimarranno quali consulenti esterni
esclusivamente quelle poche figure che non devono prestare la loro
opera in maniera esclusiva e continuativa come il responsabile
della sicurezza, il responsabile della qualità e i consulenti del
CTN. Questa è la risposta pervenuta dall'ARPA.
Aggiungo per quanto mi riguarda che, pur non basandomi
esclusivamente sulle notizie stampa, perché così non deve essere,
ho avuto un incontro con i tecnici che hanno emanato questo
comunicato su due temi. Il primo è l'aspetto di applicazione
contrattuale da parte dell'ARPA rispetto al quale mi ponevo in
qualità di Assessorato nelle vesti di controllore, anche se molto a
distanza e su singoli atti amministrativi, dell'attività
istituzionale dell'ARPA. Ho avuto un incontro anche con i sindacati
dal quale è emerso che, essendo l'ARPA un'agenzia con autonomia
operativa e gestionale, spetta all'ARPA l'eventuale applicazione in
via analogica degli accordi sottoscritti dall'azienda USL e che il
finanziamento dell'ARPA è un finanziamento onnicomprensivo e non
per singole voci vincolate, pertanto non spetta alla Regione
finanziare eventuali accordi integrativi aziendali, ma è esclusiva
competenza dell'ARPA. Questo è stato recepito dai sindacati e dallo
stesso direttore dell'ARPA.
Sugli altri aspetti di tipo gestionale ho chiesto a questi
responsabili di farmi avere una comunicazione scritta per capire su
quale livello si pongono i problemi: se è un livello solo di
rapporti interpersonali che non sono sicuramente idilliaci, e sul
quale non entreremo, oppure se è un livello istituzionale, nel qual
caso sicuramente prenderemo gli opportuni provvedimenti.
Infine ho avuto un incontro con il Collegio dei revisori dei
conti dell'ARPA ai quali ho chiesto di approntare un'attenta
verifica di tipo contabile sull'attività espletata dall'ARPA. Sono
in attesa della relativa relazione.
Président
La parole au Conseiller Tibaldi.
Tibaldi (FI)
Non sono certamente gli aspetti concernenti i
rapporti contrattuali o sindacali o ancor meno i rapporti
interpersonali esistenti all'interno dell'ARPA che rilevano
nell'interrogazione presentata, ma sono essenzialmente, come si
evince dal tenore del documento, gli aspetti sanitari.
Le risposte che ci ha fornito l'Assessore sono quelle che gli
derivano, come ci ha dato lettura lui stesso, dagli organi
competenti della stessa ARPA. Non mi è parso di cogliere un
approfondimento che invece era necessario su questa lamentata
sottovalutazione delle professionalità, la quale è stata oggetto di
due comunicati stampa in parte ripresi da un settimanale locale.
Qui mi è parso di capire che la risposta sia stata parziale o
perlomeno quasi assente e quindi questa sottovalutazione lamentata
delle professionalità non ha avuto ancora uno sbocco.
Vorrei fare alcune riflessioni sull'ARPA, in particolare sui
controlli che questo organismo svolge sul nostro territorio.
Prima dell'istituzione dell'ARPA i controlli, in particolare
sugli alimenti - e quando si parla di controlli sugli alimenti ci
si riferisce anche alle acque potabili - risulta che fossero più
approfonditi. Perché? Perché sia i prelievi dai campioni sia le
analisi erano effettuate dallo stesso ente, cioè l'USL. Oggi,
invece, nonostante questa autonomia operativa, funzionale,
istituzionale dell'ARPA, rileviamo che i prelievi vengono richiesti
e svolti dall'USL, mentre le analisi sono di competenza dell'ARPA.
Ciò è stato confermato anche in una parte della risposta
dell'Assessore: l'USL è convenzionato con l'ARPA, quindi l'USL è il
committente che richiede analisi specifiche in materia di sicurezza
alimentare. Essendo il committente, ordina e paga le analisi del
caso da effettuare sui prelievi dai campioni che sono stati
raccolti. Ne deriva che la scelta del tipo di analisi sui campioni
prelevati, chimica o biologica che sia, dipende dalla volontà
esclusiva dell'USL in quanto è il committente che ordina e che
paga. Se prima erano il chimico o il biologo di turno che avevano
una discrezionalità nello scegliere le metodologie di analisi da
applicare su questo campione, oggi tali metodologie sono purtroppo
commissionate dall'USL.
Dico purtroppo perché? Perché non sempre le richieste fatte da
un committente coincidono con le necessità tecniche, biologiche,
scientifiche o chimiche da sviluppare analiticamente sul campione
prelevato.
Ecco forse dove emerge la lamentata sottovalutazione delle
professionalità dei tecnici che lavorano all'ARPA, ecco dove emerge
il conflitto fra la direzione responsabile di questo organismo e i
tecnici che ivi lavorano.
In altre regioni sappiamo che la prevenzione invece, soprattutto
di carattere alimentare, viene svolta in toto dall'ARPA, secondo
quella autonomia funzionale, operativa, istituzionale, gestionale
che anche l'Assessore ha ricordato e che è stata peraltro ribadita
non solo nell'articolo n. 1 della legge istitutiva, ma anche in una
risposta che l'Assessore ci ha fornito non più tardi di tre mesi
fa, dove si diceva - cito - che:
"? Con la costituzione
dell'ARPA tali attività?"
si riferisce alle attività
istituzionali
"? sono state in parte modificate in relazione
alle competenze assegnate dall'articolo 4 della legge stessa.
Infatti, mentre prima l'effettuazione delle analisi costituiva
l'attività esclusiva delle unità operative citate?"
unità
riferite all'USL
"? attualmente costituisce attività
complementare a quelle svolte dall'agenzia. Inoltre dal punto di
vista degli adempimenti amministrativi le attività svolte
dall'agenzia, trattandosi di struttura con autonomia tecnica,
amministrativa, contabile e gestionale, non sono compatibili con
quelle precedentemente svolte?"
e così continua, cioè
l'Assessore in questo passo sottolinea questa autonomia che in
realtà non sembra sussistere e in questo caso si parla anche di
autonomia professionale.
Non vorremmo che questa limitata autonomia professionale
comprimesse a sua volta i controlli sugli alimenti e sulle acque
potabili, alleggerendo a sua volta ancora la tutela della sicurezza
della salute pubblica.
D'altronde anche a livello parlamentare è stata istituita
recentemente una commissione di inchiesta che sta monitorando le
attività delle singole agenzie regionali per la protezione e la
prevenzione dell'ambiente e si evince come la situazione valdostana
sia problematica proprio per questa ragione.
Allora inviterei l'Assessore, anche perché l'ARPA è riconosciuta
a livello nazionale come laboratorio ufficiale delle analisi sugli
alimenti in Valle d'Aosta ed è accreditata presso l'Istituto
superiore della sanità, a far sì che l'autonomia professionale e
operativa di questo ente venisse conquistata nel vero senso della
parola e non ci fosse una dipendenza funzionale da un'USL
mortificante per i tecnici e superficiale per gli utenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK