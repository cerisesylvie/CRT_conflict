Consiglio Regionale della Valle d'Aosta - Oggetto del Consiglio n. 405 del 10 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 405 del 10 marzo 2021 - Resoconto
OBJET N° 405/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Presidente della Regione Lavevaz, ne ha facoltà.
Lavevaz (UV) -
Nella seduta della Giunta di ieri, è stato
approvato il documento di economia e finanza regionale 2021/2023
che ora inizierà l'iter in Commissione per arrivare in Consiglio
quanto prima, un documento frutto di un'attenta analisi e calato
nella realtà della situazione socio-economica molto complessa che
dovremo affrontare innanzitutto nel corso del 2021 ma anche nel
biennio successivo.
Il DEFR per definizione è il documento programmatico in cui
viene declinato e sviluppato nelle varie annualità il programma di
legislatura. La situazione contingente ci obbliga a dare assoluta
priorità alle risposte in primis della crisi sanitaria e a seguire
della crisi sociale ed economica che ne conseguono, collocando in
una posizione subordinata parte delle iniziative previste nel
programma di legislatura.
Abbiamo approvato, sempre nella seduta di ieri, un disegno di
legge che spero possa arrivare presto in Consiglio Valle per la sua
approvazione, che vuole dare le prime risposte immediate a tutti
quei lavoratori, in particolare agli stagionali del mondo dello sci
e dell'indotto che, a causa della mancata partenza della stagione
invernale, non solo non hanno potuto fare un giorno di lavoro ma
hanno anche cessato di beneficiare della Naspi; è una prima
risposta, in attesa di approvare il rendiconto 2020.
Le finanze stanno lavorando a pieno ritmo per arrivare
all'approvazione del consuntivo entro il 30 aprile, come ci siamo
programmati, e, parallelamente, si sta lavorando alla
predisposizione della legge di assestamento che sarà finalmente lo
strumento con il quale potremo dare le risposte che imprese,
famiglie e professionisti si aspettano.
Tutte le strutture stanno lavorando in maniera coordinata per
essere pronti con la norma non appena le risorse finanziarie
potranno essere disponibili.
Quanto ai rapporti con il Governo, nell'ultima settimana, al di
là degli incontri avuti con il Ministro Gelmini e Brunetta per una
prima presa di contatto, non abbiamo ancora avuto riunioni formali
della conferenza Stato-Regioni.
Nell'incontro con la ministra Gelmini, ho avuto l'opportunità di
metterla a conoscenza delle problematiche attualmente aperte tra la
nostra Regione e lo Stato, notoriamente le questioni legate
all'applicazione della Legge Madia alla CVA e alla società degli
impianti di risalita, le questioni legate alla Commissione
paritetica e alle norme di attuazione in fase di discussione in
attesa di approvazione da parte del Consiglio dei Ministri ma,
soprattutto, direi le questioni legate ai rapporti economici tra
Stato e Regione.
Abbiamo chiesto l'apertura di un tavolo con il MEF, per valutare
la possibilità di rimodulare il contributo alla finanza pubblica
che la Valle d'Aosta verserà per i prossimi anni, soprattutto in
funzione della crisi economica che porterà, fra le altre cose,
significative minori entrate nelle casse della Regione; questa
proposta è poi stata ampliata in una riunione avuta nel corso della
settimana scorsa tra i Presidenti delle Regioni e delle Province
autonome e i tecnici delle Finanze delle diverse Regioni, nella
quale si è concordato di chiedere un incontro congiunto di tutte le
Speciali con il MEF, incontro che dovrebbe svolgersi a breve.
Come ricordato dal Presidente Bertin, abbiamo preso atto ieri
del voto con il quale il Parlamento europeo ha revocato l'immunità
agli Eurodeputati catalani, aprendo la possibilità della loro
estradizione; è una decisione che ci impoverisce come cittadini
europei perché vede l'Europa rinunciare a una preziosa occasione
per ribadire l'importanza della sua diversità storica e
culturale.
Questo stesso Consiglio, come ricordato, nell'ottobre del 2019
ha approvato all'unanimità una risoluzione che esprimeva il
sostegno al percorso democratico e pacifico avviato dalle
Istituzioni catalane per decidere liberamente del proprio avvenire
nel quadro di un'Europa unita.
Voglio ribadire la posizione unanime di quel Consiglio che
affermava che quegli uomini politici sono accusati per le proprie
libere idee e opinioni sul diritto della nazione catalana ad
autogovernarsi.
Presidente -
Qualcuno intende intervenire su questo punto
all'ordine del giorno? Consigliere Aggravi, ne ha facoltà.
Aggravi (LEGA VDA) -
Grazie, presidente Lavevaz, per il
suo compte rendu.
Rispetto all'incontro avuto con il Ministro per gli affari
regionali di cui ci ha parlato, volevo semplicemente chiedere se
tra i temi trattati c'è stato anche quello riguardo alle
impugnative sugli articoli relativi alla gestione dei rifiuti che
erano stati approvati, se non erro, nel bilancio scorso.
Presidente -
Presidente della Regione Lavevaz, ne ha
facoltà.
Lavevaz (UV) -
L'oggetto nello specifico non è stato
trattato, anche perché, ahimè, è stato un incontro che è durato una
mezz'oretta perché poi il Ministro aveva altri impegni, anzi, fino
all'ultimo ha rischiato di saltare, mentre ero sul treno, quindi
nella mezz'oretta abbiamo cercato di affrontare alcuni punti, ma
ovviamente non tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK