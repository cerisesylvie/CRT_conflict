Consiglio Regionale della Valle d'Aosta - Oggetto del Consiglio n. 1029 del 15 dicembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Edilizia pubblica
ISTRUZIONE PUBBLICA
Università
Precedente
Successivo
Resoconto integrale del dibattito dell'aula
Oggetto del Consiglio n. 1029 del 15 dicembre 1999 - Resoconto
OGGETTO N. 1029/XI Notizie sulla inagibilità dell'edificio
sede dei corsi universitari causa neve. (Interrogazione)
Interrogazione Avendo constatato che dopo la prima nevicata
di novembre, non certamente così abbandonate da essere annoverata
tra quelle memorabili, lo stabile di Rue Père Laurent, sede dei
corsi universitari di Scienze della formazione primaria, era
inagibile;
Considerato che si tratta di un edificio di recente costruzione
per il quale sono state profuse ingenti risorse finanziarie e che
dovrebbe diventare una sede prestigiosa dal punto di vista
culturale;
I sottoscritti Consiglieri regionali
Interrogano
l’Assessore competente per sapere
1) per quanto tempo lo stabile è rimasto inagibile, quali ne
sono state le cause e quali gli interventi attivati;
2) se in seguito a tale evento sono state sospese o trasferite
altrove iniziative ivi programmate;
3) a quanto ammonta il costo totale dell’opera di
ristrutturazione dello stabile e a quando risale il collaudo
d’opera.
F.to: Squarzino Secondina - Beneforti
Président
La parole à l'Assesseur au territoire, à
l'environnement et aux ouvrages publics, Vallet.
Vallet (UV)
La situazione è meno catastrofica di quanto
potrebbe apparire leggendo il testo dell'interrogazione. In
effetti, non si tratta dell'inagibilità dello stabile di Rue Père
Laurent, ma di una parte dello stabile, in modo particolare
dell'Auditorium, che è non inagibile, ma inutilizzato da fine
ottobre, in relazione a infiltrazioni d'acqua che interessano la
soletta di copertura dell'Auditorium stesso. Soletta di copertura
che è poi caratterizzata dalla presenza di un'aiuola nella quale
trovano collocazione nove cupole con copertura in plexiglas con
funzione di illuminare in modo naturale l'Auditorium stesso.
Nel sistemare la terra vegetale all'interno della vasca
contenente l'aiuola suddetta, il livello dell'inerte è stato
erroneamente portato a quello delle coperture in plexiglas che ho
citato.
L'eccessiva quantità di acqua piovana ha provocato imbevimento
del terreno vegetale, che non essendo più in grado di assorbire
l'eccesso ha permesso alla stessa di scorrere in superficie e
risalire per capillarità sotto le cupole di plexiglas e di
penetrare l'interno delle torrette cilindriche.
L'acqua infiltrata non ha provocato particolari problemi,
eccezion fatta per un certo numero di pannelli in carton gesso
della controsoffittatura, che si sono impregnati, di conseguenza
risultano macchiati e deformati.
A livello di apparecchiature c'è stata la caduta di un
altoparlante fissato a uno dei pannelli, che hanno subìto l'effetto
dell'acqua.
Al fine di verificare l'efficienza dell'impermeabilizzazione e
del drenaggio, si sono effettuate delle prove di tenuta,
consistenti nel provocare artificialmente condizioni di avversità
atmosferiche proibitive con l'ausilio di un idrante, nel senso che
abbiamo allagato artificialmente la zona, per verificare più
puntualmente dove si situavano queste infiltrazioni.
Le iniziative intraprese per la soluzione dei problemi sono
state concordate con il direttore dei lavori e l'impresa
appaltatrice, che si è già attivata con proprie maestranze a
sostituire i pannelli in carton gesso ammalorati e a porre rimedio
ai problemi.
Per quanto riguarda le iniziative che hanno dovuto essere
sospese o trasferite, queste riguardano alcune giornate di corsi
abilitanti organizzati dalla Sovrintendenza, che non sono stati
sospesi, ma sono stati trasferiti in altra sede. Riguardano anche
cinque giornate di corsi abilitanti e poi tre iniziative di enti
esterni, che anche questi hanno dovuto cercare un'altra sede.
Contiamo di ripristinare la situazione entro la fine di questa
settimana, quindi entro la terza settimana di dicembre.
Per quanto riguarda l'ultima domanda, il costo totale dell'opera
ammonta a 3.152.287.100 lire, stato finale redatto in data 21
dicembre 1998. Il collaudo amministrativo non è concluso, in quanto
la Consigliera ricorderà, ci sono stati, per la realizzazione di
quell'opera, notevoli problemi relativi alla messa in liquidazione
della ditta vincitrice dell'appalto con subentro di altra impresa.
Alcune vicende amministrative relative alla definizione del
passaggio di contratto da una ditta all'altra hanno impedito la
conclusione del collaudo amministrativo, che avverrà quanto
prima.
Verificato quindi che le problematiche sono relative a una non
perfetta esecuzione dei lavori, è l'impresa stessa che provvede
alla riparazione senza ulteriori oneri per l'Amministrazione.
Credo di aver già detto che è prevista per la terza settimana di
dicembre la possibilità di utilizzare l'Auditorium.
Président
La parole à la Conseillère Squarzino
Secondina.
Squarzino (PVA-cU) Ringrazio l'Assessore per la risposta
puntuale ed esauriente che ha dato.
Ho sollevato questo problema perché avevo visto passando il
cartello d'inagibilità davanti a questa sede, e visto che è una
sede per la quale la Regione ha speso più di 3 miliardi per
ristrutturarla, volevo capire come erano stati spesi questi soldi,
e anche indirettamente le responsabilità. Posso capire - io non me
intendo, quindi prendo per buono quello che dice l'Assessore - che
la causa sia stata l'eccessiva quantità di acqua che è caduta, però
mi sembra che quando si progetta un'opera di questo tipo?
(interruzione dell'Assessore Vallet, fuori microfono)
? appunto, ho capito che c'è un errore, ma chi ha il compito di
dirigere i lavori, di verificare che non ci siano errori? È questo
che va segnalato, nel senso che si tratta di individuare anche i
responsabili di questi errori e si tratta anche di verificare che
questi errori non siano poi pagati dalla collettività!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK