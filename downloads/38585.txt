Consiglio Regionale della Valle d'Aosta - Oggetto del Consiglio n. 2101 del 11 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Anagrafe patrimoniale - Indennità e previdenza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2101 del 11 maggio 2016 - Resoconto
OGGETTO N. 2101/XIV - Reiezione della proposta di legge:
"Divieto di cumulo di assegni vitalizi".
Viérin M. (Presidente) -
Punto n. 44 dell'ordine del
giorno. La parola al collega Ferrero.
Ferrero (M5S) -
La proposta di legge che presentiamo è
molto semplice: prevede il divieto di sommare i vitalizi, in parole
povere: se una persona ha fatto il Consigliere regionale e ha fatto
anche il Parlamentare, non può sommare i due vitalizi. Ci sembra
una misura di equità assoluta, i casi a cui verrebbe applicata
sarebbero peraltro dei casi numericamente non elevati, se andiamo a
vedere, senza fare i nomi perché non bisogna mai farli, ci troviamo
con degli ex Consiglieri che ormai hanno raggiunto una veneranda
età che percepiscono il doppio vitalizio, ci troveremo tra un po'
con dei Consiglieri che addirittura percepiranno un triplo
vitalizio, perché hanno occupato una carica anche al Parlamento
europeo e quindi avranno tre pensioni per l'attività politica
svolta. Ci pare decisamente troppo, soprattutto in questo
periodo.
Devo dire con amarezza che in commissione l'unica forza politica
che ha votato assieme a noi a favore della proposta di legge è
stato il gruppo ALPE, abbiamo avuto l'astensione dell'UVP e invece
il voto contrario di tutta la maggioranza. Questo sinceramente ci
rattrista un pochettino, perché, per usare quel pochettino che ha
usato un ex Consigliere regionale in un'intervista passata su
Raiuno, era un pochettino imbarazzato del fatto che prendeva 90
mila euro per l'amministrazione in una partecipata e anche il
vitalizio, anche noi un pochettino siamo imbarazzati da
quest'atteggiamento dei colleghi, perché su una questione del
genere non ci dovrebbe essere dubbio alcuno, questo è un indebito
privilegio che deve essere tolto. Io faccio appello alla coscienza
dei singoli Consiglieri, perché poi, quando si andrà in giro,
quando andrete nei Paesi a fare i comizi, quando andrete nei bar a
dire che siete i più bravi, vi chiederanno: "come mai avete votato
per mantenere il doppio vitalizio ai vostri colleghi?" e, se non ve
lo chiederanno, ci penseremo noi a ricordare qual è stato l'esito
della votazione per tutti, perché su una questione del genere non
si può votare contro e non si può fare come Ponzio Pilato e
astenersi, perché è chiaro che all'interno delle forze politiche
avete delle figure di riferimento che usufruiranno di questi
indebiti privilegi, non li chiamo vitalizi o con accezioni più
garbate, sono indebiti privilegi. Allora cosa fate? Difendete le
posizioni personali di chi ha fatto della politica un momento per
lucrare, per assicurarsi una vecchiaia in ricchezza, oppure
difendete un principio in questo momento...siamo tutti qui che
diciamo: la Valle d'Aosta è in ginocchio e poi, quando c'è da
votare, qualcuno si astiene e qualcuno vota contro sui doppi
vitalizi? Parliamo di persone che percepiscono in busta, perché
hanno la loro pensione, il vitalizio regionale, il vitalizio da
Parlamentare...arrivano tranquillamente a superare o a sfiorare i
10 mila euro netti al mese. Siamo veramente certi che queste
persone, togliendo circa 4-5 mila euro, andrebbero in miseria? Io
penso di no. Certo che con la votazione che c'è stata parrebbe che
voi la pensiate diversamente.
Io rispetto tutte le posizioni, però anche un richiamo ai
colleghi del PD, "Costi della politica: in Regione Toscana si
taglia il doppio vitalizio per gli ex Consiglieri", questo è stato
proposto dalla vostra forza politica in Toscana ed è stato
approvato all'unanimità sia in commissione che in Consiglio, ma che
PD è quello valdostano? A me non interessa quello che fate, però un
minimo di coerenza! Lo sapete che anche a livello nazionale è il
vostro Segretario Presidente del Consiglio che sta andando in
questa direzione? Io mi appello alla coscienza di ognuno di voi:
cerchiamo una convergenza su questa proposta di legge. Usciamo
dalla logica della disciplina di partito, del gregge di pecore e
facciamo un salto in avanti tutti quanti, io penso che si possa
fare una volta tanto. Lo dico sia ai colleghi che si sono astenuti
che ai colleghi che hanno votato contrario, perché penso che sia il
minimo che si possa chiedere alla politica in questo momento.
Già sulla questione dei vitalizi semplici non sono stati fatti
grossi passi avanti, è andata così, ma qui siamo di fronte ad
un'iniquità che grida veramente vendetta. È una cosa
ingiustificabile, insostenibile e vergognosa, perché poi, quando si
va a fare il pelo a qualsiasi altro provvedimento e quando lo
andiamo a fare anche noi dell'opposizione, con che faccia lo
andiamo a fare? Che cosa difendiamo se difendiamo questi super
ricchi della politica? È possibile che il lavoro del politico sia
considerato il lavoro più usurante del mondo, che ci vogliono due,
tre, quattro pensioni? Penso che sia un momento storico in cui è
chiaro a tutti i cittadini che si tratta di una questione
assolutamente ingiustificata, quindi ognuno si assuma
tranquillamente...non siamo qui per tirare le orecchie a nessuno,
ma siamo per cercare di sollevare un pochettino la sensibilità dei
singoli sulla questione. Non penso che anche per i Consiglieri
della maggioranza ci sarà qualcuno che vi fucili se date un segno
personale di coscienza su una questione del genere, quindi io
invito veramente ad una riflessione rapida sulla questione e a dare
un voto che sia la conseguenza di questa riflessione.
Presidente -
Siamo in discussione generale, chi intende
intervenire? La parola al collega Bertin.
Bertin (ALPE) -
Quest'argomento dei vitalizi è un
argomento che abbiamo affrontato in diverse occasioni, in questa
come nelle altre legislature, è un argomento estremamente complesso
perché va a toccare i cosiddetti "diritti acquisiti", ma la
proposta fatta oggi dal collega Ferrero è semplice e di buon senso
e credo che su quest'aspetto dobbiamo limitarci senza andare a
cercare troppi cavilli tecnici e altro. È una questione di buon
senso, perché ormai l'orientamento generale va in questa direzione
e temo che a breve addirittura lo Stato intervenga in questo senso
e la Valle d'Aosta arriverà dopo quanto avrà fatto lo Stato e
perderà un'altra occasione per esercitare la propria autonomia.
È stato sottolineato in precedenza l'approccio seguito dal
Consiglio regionale della Toscana, che non è un caso, tra l'altro,
Regione a guida PD, una tra le più simboliche, credo che
l'orientamento ormai vada in quella direzione, credo che sia, tutto
sommato, di buon senso. Le condizioni sono cambiate e oggi possiamo
chiedere quest'aspetto. Al di là del numero di persone coinvolte e
del risparmio effettivo di questa situazione, è una questione, se
vogliamo, di "giustizia", ci sono situazioni che possono essere
richieste, questa è una di quelle. È un provvedimento di buon senso
che nel principio generale ci vede d'accordo e per questo
esprimiamo un voto favorevole su questa proposta di legge.
Presidente -
Non ci sono altre richieste di intervento,
chiudiamo la discussione generale. La parola per dichiarazione di
voto al collega Farcoz.
Farcoz (UV) -
La discussion en I
e
Commission,
plus qu'entrer ponctuellement dans l'aspect technique des articles
de la loi, qui aurait eu des fortes problématiques d'application
pour différentes raisons que nous avons dites dans celle séance,
s'est plutôt penchée sur les différentes possibilités d'affronter
la thématique des cumules de retraites pour ceux qui ont été dans
leurs carrières politiques et Conseillers, et Parlementaires (aussi
européens).
Notre vote a été contraire à cette loi en commission et sera le
même aujourd'hui, parce que nous croyons que cette thématique a été
épuisée avec l'amendement que le Bureau de Présidence a présenté à
l'Assesseur aux finances et, par conséquent, inséré dans la
financière votée en décembre 2015. Le contenu de cet amendement
reprend l'ordre du jour voté à l'unanimité par la Conférence des
Présidents des Assemblées législatives à octobre 2015 ; document
qui, dans les différents aspects, va insérer les critères de
temporalité, de bien-fondé et de la proportionnalité pour la
réduction des mensualités avec des taux proportionnels temporaires.
Dans le cas spécifique qui nous intéresse aujourd'hui ils sont
augmentés de 40 pour cent dans le cas de cumules.
Il serait bien d'ajouter que les suivantes lignes, même si elles
représentent les paramètres que les Régions devraient suivre, ont
été adoptées ponctuellement et exclusivement par la Vallée d'Aoste
et le Piémont ; par contre a été adoptée seulement une partie par
le Frioul, le Latium, la Vénétie, les Marches, le Molise, la
Toscane et la Lombardie, tandis que les autres Régions, d'après nos
informations, n'ont pas encore légiféré en ce sens.
Voilà en bref les considérations qui ont été faites en
I
e
Commission et les motivations qui nous ont porté à
bouler cette proposition de loi.
Presidente
- La parola al collega Ferrero.
Ferrero (M5S) -
Ci aspettavamo la fiera delle scuse,
perché si parla di diritti acquisiti, di ricorsi che potrebbero
essere fatti e io parlo allora dei diritti acquisiti delle persone
che dovevano andare in pensione a 57 anni e adesso vanno a 70 anni
o a 71 anni e devono avere 47 o 48 anni di contributi, che diritti
acquisiti sono? Perché la politica deve avere dei diritti acquisiti
in più di quelli che hanno i cittadini? Perché è questo il
principio che stabilite voi non votando questa proposta di legge.
Ci si attacca ai tecnicismi, ma i principi di proporzionalità e di
ragionevolezza che erano stati enunciati dalla Corte
costituzionale...andate a vedere cos'è successo in Toscana, loro la
legge l'hanno approvata e non è stata a tutt'oggi impugnata, poi
magari verrà impugnata, però loro la legge l'hanno fatta, quindi
non mi si venga a dire che la legge non può essere fatta. La legge
non la si vuole approvare, questo deve essere chiaro, non ci si
deve attaccare a delle scuse, si abbia il coraggio di dire: "no,
noi siamo la casta politica, che deve avere dei diritti in più dei
cittadini, quello che è stato tolto con la riforma delle pensioni
ai cittadini, l'aumento dell'età pensionabile e tutto quanto va
bene, per noi no, il privilegio deve rimanere". Questo è un
arroccamento incredibile e insostenibile dal punto di vista storico
dietro una posizione che io penso non faccia onore a questo
Consiglio regionale.
Tuttavia che ognuno si assuma le proprie responsabilità, non si
tratta di un segnale economico, sappiamo che la portata è limitata,
ma qualche volta la politica che pretende sempre e solo sacrifici
dai cittadini...aveva la possibilità di dare un esempio, in questo
caso un esempio che sarebbe stato illuminante e un esempio anche
importante, perché rappresenta veramente la distanza che separa la
maggioranza regionale e chi non voterà questa proposta di legge da
quelli che stanno fuori e che sono sempre gli esclusi.
Presidente -
Altri Consiglieri chiedono la parola? Non ci
sono altre richieste, possiamo passare alla votazione. Dichiaro
aperta la votazione sull'articolo 1. La votazione è chiusa.
Presenti: 32
Votanti: 25
Favorevoli: 7
Contrari: 18
Astenuti: 7 (Bertschy, Fabbri, Gerandin, Grosjean, Nogara,
Rosset, Laurent Viérin)
Il Consiglio non approva.
Ovviamente l'intera proposta di legge è respinta perché
l'articolo 1 non è stato approvato.
Con questo punto chiudiamo i lavori della giornata odierna,
riprendiamo domani mattina alle 9:00.
---
La seduta termina alle ore 20:38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK