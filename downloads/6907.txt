Consiglio Regionale della Valle d'Aosta - Oggetto del Consiglio n. 1410 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1410 del 26 giugno 1985 - Resoconto
OGGETTO N. 1410/VIII - VENDITA DI TERRENI REGIONALI SITI IN
COMUNE DI VERRES ALLA SOCIETA' TRINVER S.P.A. CORRENTE IN VERRES -
INTROITO DI SOMMA - DELEGA ALLA GIUNTA.
PRESIDENTE
: Do lettura del testo della delibera:
IL CONSIGLIO REGIONALE
DELIBERA
1°) di approvare la vendita alla società TRINVER S.p.A.,
corrente in Verrès, dei terreni di proprietà regionale censiti al
Catasto Terreni del Comune di Verrès:
F.6 n. 405 mq 224 prato irriguo
f. 6 n. 104 mq 233 ente urbano
f. 6 n. 103 (ex 103 lettera a) mq 9.363 prato irriguo
f. 6 n. 121 mq 2.298 prato irriguo
2°) di condizionare la vendita alla rinuncia da parte della
società TRINVER S.p.A. alla titolarità del diritto di superficie
costituito sul mappale n. 1022 (ex 103 lettera b) del F.'6 sito in
Comune di Verrès.
3°) di determinare il corrispettivo della vendita, come
stimato dall'Ufficio Patrimoniale in lire 145.416.000.
4°) di dare atto che la predetta somma sarà corrisposta come
segue:
- lire 35.416.000 alla firma dell'atto notarile
- lire 110.000.000 in rate annuali di lire 11.000.000 da
versare nei successivi 10 anni entro il 30 novembre di ogni anno
con consequenziale iscrizione di ipoteca legale ai sensi dell'art.
2834 cc.
5°) di introitare la somma di lire 35.416.000 al cap 10200
(Provento vendite beni immobili) del bilancio preventivo della
Regione per l'anno 1985 e, le successive rate annuali di lire
11.000.000 ciascuna, fino a concorrenza della residua somma di lire
110.000.000, nei corrispondenti capitoli dei bilanci preventivi
degli anni in corso;
6°) di conferire al Presidente della Giunta o in caso di delega
all'Assessore che interverrà alla stipulazione dell'atto
conseguente al presente provvedimento, la facoltà di autorizzare
l'inserzione nell'atto stesso delle precisazioni, rettifiche ed
aggiunte che il Notaio rogante riterrà necessarie per il
perfezionamento della stipulazione;
7°) di riservare ad un successivo provvedimento della Giunta
regionale l'approvazione e liquidazione della spesa relativa al
pagamento dell'imposta sull'incremento del valore immobiliare.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Non credo che ci sia molto da
illustrare, in quanto la relazione è sufficientemente chiara. La
società TRINVER intende realizzare nuovi ampliamenti del fabbricato
che ha in Comune di Verrès. L'azienda funziona bene, la società
aveva un particolare contratto con l'Amministrazione regionale di
affitto di quell'area e adesso chiede di acquistarla per poter
realizzare l'ampliamento e poter garantire questo tipo di attività.
L'Amministrazione regionale ha fatto valutare il terreno e ha
studiato questa modalità per cedere la proprietà di questa
superficie alla TRINVER. L'area è stata valutata in 145 milioni; il
pagamento dovrebbe avvenire con 35 milioni al momento della firma
dell'atto notarile e con 10 rate da 11 milioni, per un totale di
145 milioni.
PRESIDENTE
: Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK