Consiglio Regionale della Valle d'Aosta - Oggetto del Consiglio n. 2459 del 10 dicembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2459 del 10 dicembre 1986 - Resoconto
OGGETTO N. 2459/VIII - MANCATO ESITO DELLE TRATTATIVE PER
L'APERTURA IN VALLE DI UNO STABILIMENTO DELLA SONY ITALIA PER LA
PRODUZIONE DI CASSETTE AUDIO. - (Interrogazione).
PRESIDENTE
: Do lettura dell'interrogazione in oggetto
presentata dai Consiglieri Mafrica e Bajocco:
INTERROGAZIONE
APPRESO dalla lettura di "IL SOLE 24 ORE" dell'11 novembre che
la SONY ha scelto di aprire a Rovereto una fabbrica con 150 addetti
per la produzione di cassette audio;
CONSIDERATO
che nel testo dell'articolo il Presidente
della SONY ITALIA afferma che "l'alternativa iniziale era tra la
Valle d'Aosta ed il Trentino. Le ragioni che ci hanno spinto
a
decidere per Rovereto sono state numerose. Tra le più importanti
va sottolineato il pieno sostegno che abbiamo ricevuto dalle
autorità locali...";
i sottoscritti Consiglieri del Gruppo comunista
INTERROGANO
l'Assessore regionale all'Industria, Commercio, Artigianato e
Trasporti per conoscere:
1)
quali contatti si sono avuti tra la Giunta
regionale ed il management italiano della Società
giapponese;
2)
quali erano le richieste della SONY per avviare
l'attività in Valle e perchè non hanno potuto essere pienamente
soddisfatte.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Vorrei solo precisare che, quando si
citano degli articoli di giornale bisognerebbe avere l'accortezza
di riferire compiutamente il testo dell'articolo proprio perché,
come in questo caso, lo stesso rappresentante della Sony spiegava
le ragioni per le quali era stata preferita Rovereto: "... pieno
sostegno dalle autorità locali, vicinanza ad un mercato di sbocco
di tutto rispetto qual'è quello austriaco". Se si fosse riferita
anche questa parte dell'articolo, si sarebbe capito perché la Sony
ha preferito Rovereto alla Valle d'Aosta. Nella tabellina allegata
all'articolo era precisato infatti che la Sony, nell'estate del
1987, avvierà la produzione di compact-disc di uno stabilimento
austriaco e la località di Rovereto, che è più vicina della Valle
d'Aosta, ha offerto vantaggi superiori sotto l'aspetto
logistico.
Avevamo intavolato rapporti con la Sony-Italia, la Sony-Europa e
con una rappresentanza della Direzione giapponese e le nostre
proposte erano pienamente soddisfacenti.
Ciò che ha determinato la Sony a scegliere, nei primi giorni di
novembre, la località di Rovereto ci è stato spiegato dal
rappresentante della Sony-Italia in una lettera che ci ha inviato
per ringraziarci della collaborazione e per precisarci che la
preferenza accordata alla località di Rovereto era dovuta
esclusivamente a ragioni di tipo logistico. Il nuovo stabilimento
che sorgerà a Rovereto infatti è collegato in modo più diretto
all'attività dello stabilimento austriaco.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'Assessore non mi ha fornito molte più
spiegazioni rispetto a quelle che erano state riportate dalla
stampa. In questo caso probabilmente la questione logistica sarà
stata determinante nella scelta della località di Rovereto.
Aggiungo, però, che in questi giorni ho avuto modo di leggere,
in particolare su "La Repubblica", una serie di pagine
pubblicitarie del Trentino sulle quali le condizioni offerte da
questa Regione per favorire gli insediamenti industria li mi sono
sembrate nel loro insieme più ricche delle nostre, specie in
termini di disponibilità di aree e di servizi di assistenza.
PRESIDENTE
: Vista la momentanea assenza dell'Assessore ai
Lavori Pubblici, impegnato in una Commissione di concorso,
l'oggetto n. 10 viene rinviato al suo arrivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK