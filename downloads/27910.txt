Consiglio Regionale della Valle d'Aosta - Oggetto del Consiglio n. 306 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 306 del 14 dicembre 1970 - Resoconto
OGGETTO N. 306/70 - Reperimento di locali ad uso uffici per i
gruppi consiliari. (Mozione)
Dujany (D.P.)
- Non è facile rispondere ad una mozione di
questo tipo con delle firme così autorevoli e così vaste e con
delle difficoltà a reperire locali nelle quali, naturalmente, ci
dibattiamo quotidianamente. Mi pare che tutto che quello che la
Giunta può dire e l'impegno che può prendere, in questa occasione,
è questo: di mettere a disposizione, non dico di tutti i Gruppi
consiliari, un locale o due a disposizione dei Gruppi consiliari
appena si verifichi il trasferimento dell'Assessorato del Turismo
nel Palazzo Narbonne. Mi pare di non poter dare altra risposta
perché non sarebbe seria in quanto, in questo momento, voi sapete
tutti che non abbiamo assolutamente un buco disponibile anche per
altre necessità.
Io penso, quindi che, se i firmatari della mozione ritengono di
poter aderire a questa proposta, da esaminare poi in modo più
approfondito al momento in cui ci sarà questo trasferimento, li
pregherei di voler ritirare la mozione stessa su questo impegno
della Giunta.
Dunque, finalmente, il Palazzo Narbonne è libero da ipoteche di
imprese e compagnia bella, ci stiamo quindi organizzando per
utilizzarlo ad uffici; io penso che il tempo materiale per
utilizzare questo Palazzo ad ufficio sia all'ordine di 5-6 mesi al
massimo.
Germano (P.C.I.)
- Ma, io credo che il Presidente della
Giunta abbia risposto a quelle che sono le nostre richieste: cioè
noi non chiedevamo mica di avere un'ala del salone del Palazzo
regionale, ma due uffici dove poter leggere i verbali, dove poter
espletare l'attività del Consigliere. Quindi, non vedo ragione di
ritirare la mozione, la mozione dice questo: "di impegnare la
Giunta a disporre, con cortese sollecitudine, che i Gruppi
consiliari siano messi in condizione di funzionare adeguatamente
disponendo di opportuni uffici e strumenti". Mi pare che il
Presidente della Giunta abbia destinato due uffici dove ci sia un
tavolo, ci sarà un telefono, ci saranno quattro sedie, ci sia la
disponibilità di una macchina per scrivere e siamo a posto. Direi:
votiamola tutti, non possiamo chiedere che lo faccia prima che
avvenga il trasferimento, è ovvio.
Pedrini (P.L.I.)
- Avrei voluto però non specificare uno,
due o tre locali; non mettiamo niente. Quando sarà il momento la
Giunta - no, ma lì il Presidente della Giunta ha due locali - e va
beh, vedremo in quel momento, se saranno due, se sarà uno, se
saranno tre. Vedremo in quel momento come andranno le cose, non
vorrei bloccare la cosa sull'uno o sul due ecco.
Dujany (D.P.)
- Ma mi pare che possiamo anche accettare
la votazione della mozione, però dobbiamo chiarire subito che cosa
intendiamo fare, scusatemi, è per evitare poi dopo di avere dei
malintesi; cerchiamo di evitare lo spagnolismo, non credo che
questa mozione possa essere interpretata nel senso di dover
assegnare ad ogni Gruppo un ufficio perché, altrimenti, qui,
signori miei, non facciamo delle cose serie. Finché si tratta di
dare la possibilità ai Gruppi consiliari di poter avere dei locali
disponibili per esercitare le loro funzioni di un modo, direi,
ancora un po' famigliare, in un modo decente e confortevole mi pare
che questo sia il massimo che possiamo fare, senza però arrivare
all'eccesso di dare ad ogni gruppo un ufficio, sarebbe veramente
pletorico, sarebbe veramente un copiare male quello che è stato
fatto in altre sedi.
Quindi, entro questi limiti, un locale o tre, adesso io non
voglio fossilizzarmi, ma, entro questi limiti, penso che si possa
accettare la mozione.
Fosson (U.V.)
- Allora mettiamo in votazione la mozione
con queste precisazioni che sono state fatte dal Presidente della
Giunta, precisazioni di cui avranno tenuto nota i funzionari del
Consiglio, tanto per non stare qui a specificare nei dettagli
quello che si vuole dire nella mozione.
Allora chi è d'accordo di approvare questa mozione alzi la mano.
Contrari? Astenuti? La mozione è approvata all'unanimità.
Passiamo al punto 5.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK