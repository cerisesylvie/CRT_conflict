Consiglio Regionale della Valle d'Aosta - Oggetto del Consiglio n. 130 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 130 del 9 novembre 1988 - Resoconto
OGGETTO N. 130/IX - APPROVAZIONE DI BOZZA DI STATUTO DELLA
SOCIETA' PER AZIONI DENOMINATA "ISTITUTO DI CREDITO VALDOSTANO
S.p.A.", ABBREVIABILE IN "CREDIT VALDOTAIN" O "CREDITO VALDOSTANO
S.p.A". (Approvazione di ordine del giorno).
PRESIDENTE:
Do lettura della bozza dello statuto della
costituenda S.p.A. Crédit Valdôtain.
STATUTO
Titolo I
Costituzione, denominazione, sede e durata della società
Articolo 1
E' costituita una società per azioni denominata "Istituto di
Credito Valdostano società per azioni" abbreviabile in "CREDIT
VALDOTAIN s.p.a.".
Articolo 2
La società ha sede in Aosta (via ).
Il Consiglio di Amministrazione può istituire sedi, succursali,
dipendenze ed uffici, comunque denominati, unicamente in altri
Comuni della Regione Autonoma Valle d'Aosta, ed eventualmente
deciderne la soppressione,
previe le autorizzazioni richieste
dalla normativa vigente.
Articolo 3
La durata della società è fissata al 31 dicembre 2050 e potrà
essere prorogata per deliberazione dell'Assemblea.
Titolo II
Scopo e operazioni sociali
Articolo 4
La società ha per oggetto la raccolta del risparmio e
l'esercizio del credito in tutte le forme consentite dalla legge
con riguardo al territorio della Regione Autonoma Valle d'Aosta.
Essa si propone, in particolare, di assistere e sviluppare le
attività produttive e le risorse economiche regionali.
La società può compiere, con l'osservanza delle disposizioni
vigenti e previo ottenimento delle prescritte autorizzazioni, tutte
le operazioni ed i servizi bancari nonché ogni altra operazione
strumentale o connessa al raggiungimento dello scopo sociale.
Con le modalità prescritte dalla legislazione statale e
regionale potranno essere istituite Sezioni autonome per
l'esercizio del credito a medio e lungo termine nei settori
previsti dalle norme vigenti.
Titolo III
Capitale sociale ed azioni
Articolo 5
Il capitale sociale è di lire
25 mi
liardi, diviso in
n.
25000
azioni del valore nominale di lire 1.000.000
cadauna.
Articolo 6
Le azioni sono nominative. Possono essere soci della società la
Regione Autonoma Valle d'Aosta, nonché aziende ed istituti di
credito.
Articolo 7
La qualità di azionista comporta l'accettazione di tutti i patti
sociali contenuti nell'atto costitutivo e nello Statuto.
Articolo 8
Il domicilio di ciascun socio, per quanto concerne i rapporti
con la società, è quello risultante dal libro soci. Le
comunicazioni agli azionisti si effettuano con lettera raccomandata
all'indirizzo da essi precisato nel libro predetto.
Titolo IV
Assemblea dei soci
Articolo 9
L'assemblea, regolarmente convocata e costituita, rappresenta
l'universalità dei soci. Le sue deliberazioni, prese in conformità
della legge, dell'atto costitutivo e del presente statuto,
vincolano tutti i soci, ancorché non intervenuti o
dissenzienti.
Articolo 10
L'assemblea è convocata dal consiglio di amministrazione nella
sede sociale (o in altro luogo indicato nell'avviso di
convocazione, purché nel territorio della Regione Autonoma Valle
d'Aosta). Hanno diritto di intervenire in assemblea gli azionisti
che risultino iscritti nel libro soci almeno cinque giorni prima di
quello fissato per l'assemblea e quelli che abbiano depositato le
proprie azioni secondo quanto indicato nell'avviso di
convocazione.
Sono regolate dalle disposizioni di legge le formalità e i
termini per la convocazione delle assemblee ordinarie e
straordinarie, nonché le condizioni e le maggioranze per la
regolarità della costituzione e per la validità delle
deliberazioni.
Articolo 11
L'assemblea è presieduta dal Presidente del Consiglio di
Amministrazione. In caso di suo impedimento, la presidenza spetta
al vicepresidente e, in caso di sua assenza, all'amministratore più
anziano di età.
Spetta al Presidente dell'assemblea constatarne la regolare
costituzione, accertare il diritto dei soci ad intervenire
all'adunanza, dirigere e regolare le discussioni e le
votazioni.
Il Presidente è assistito da un Segretario, salvo che il verbale
dell'assemblea venga redatto da un notaio a norma di legge.
Articolo 12
Ogni azione attribuisce il diritto ad un voto. I soci possono
farsi rappresentare in assemblea con l'osservanza delle norme di
legge.
Spetta al Presidente dell'assemblea constatare la regolarità
formale delle deleghe.
Articolo 13
Le deliberazioni dell'assemblea sono prese mediante alzata di
mano con controprova o per acclamazione.
Le votazioni relative alle cariche sociali di competenza
assembleare vengono effettuate a maggioranza relativa dei voti. Nel
caso di parità di voti tra più candidati, si procede ad
un'ulteriore votazione per ballottaggio.
Titolo V
Consiglio di Amministrazione
Articolo 14
La società è amministrata da un Consiglio di Amministrazione
composto da 9 membri.
Alla Regione Autonoma Valle d'Aosta è riservata, ai sensi
dell'art. 2458 c.c., la nomina diretta di un numero di consiglieri
proporzionato alla propria partecipazione al capitale sociale con
arrotondamento all'unità superiore.
I membri restanti sono eletti dall'assemblea.
Gli amministratori durano in carica tre esercizi e sono
rieleggibili.
Articolo 15
Il Consiglio di Amministrazione, per il triennio del mandato,
elegge il suo Presidente tra i membri designati dalla Regione
Autonoma Valle d'Aosta. Può essere nominato un vicepresidente.
Il Consiglio può nominare, fra i suoi membri, un Amministratore
Delegato.
Articolo 16
Il Consiglio di Amministrazione si riunisce almeno una volta al
mese presso la sede della società o in un altro luogo indicato
nell'avviso di convocazione, purché nel territorio della Regione
Autonoma Valle d'Aosta, su iniziativa del Presidente o di chi ne fa
le veci, che fissa l'ordine del giorno.
Il Consiglio si riunisce inoltre ogni qualvolta ne venga fatta
richiesta per iscritto da almeno 4 amministratori, ovvero
dall'intero collegio sindacale, indicando l'oggetto su cui
deliberare.
Di ogni convocazione viene dato avviso ai membri del consiglio e
ai sindaci effettivi almeno cinque giorni prima della riunione e,
nei casi d'urgenza, almeno ventiquattro ore prima.
Articolo 17
Per la validità delle adunanze del Consiglio di Amministrazione
è richiesta la presenza della maggioranza dei componenti in carica.
In mancanza del Presidente, presiede le adunanze il Vicepresidente
o, in caso di sua assenza, l'amministratore più anziano di età.
Per la validità delle deliberazioni è richiesta la maggioranza
assoluta dei voti dei presenti.
Alle riunioni partecipa con voto consultivo il Direttore
Generale o, in sua assenza od impedimento, chi lo sostituisce.
Il Consiglio nomina il Segretario ed il suo sostituto tra i suoi
membri o tra i dirigenti e funzionari della società. Il Segretario
cura la redazione e la conservazione del verbale di ciascuna
adunanza, che dev'essere sottoscritto da chi la presiede o dal
Segretario stesso.
Articolo 18
Il Consiglio di Amministrazione è investito di tutti i poteri
concernenti l'ordinaria e straordinaria amministrazione della
società, tranne quelli che per legge sono inderogabilmente
riservati alla assemblea.
Oltre alle attribuzioni non delegabili a norma di legge, sono
riservate all'esclusiva competenza del Consiglio di Amministrazione
le decisioni concernenti:
- la determinazione degli indirizzi generali di gestione;
- la formulazione e la modifica dei regolamenti interni;
- la nomina del Direttore, dei dirigenti e dei funzionari;
- l'acquisto, la costruzione e la vendita di immobili;
- l'assunzione e la cessione di partecipazioni:
- l'istituzione, il trasferimento e la soppressione di sedi,
succursali filiali , rappresentanze, comunque denominate;
- la cancellazione e la riduzione di ipoteche nelle ipotesi in
cui esse non siano da porre rispettivamente in relazione
all’estinzione ovvero ad una corrispondente
diminuzione dei crediti vantati;
- la promozione di azioni giudiziarie ed amministrative in ogni
grado di giurisdizione e sede, fatta eccezione per quelle relative
al recupero dei crediti che potranno essere promosse dal
Presidente, o da chi ne fa le veci, dall'Amministratore Delegato o
dal Direttore.
Articolo 19
Il Consiglio di Amministrazione, nel rispetto delle disposizioni
di legge e di statuto, può delegare proprie attribuzioni al
Comitato Esecutivo o all'Amministratore Delegato, se nominato,
determinando i limiti della delega. In materia di erogazione del
credito e di gestione ordinaria, potranno essere conferiti poteri
deliberativi anche al Direttore Generale, ai dirigenti, ai
funzionari e agli impiegati con grado, nonché ai preposti alle
dipendenze entro predeterminati limiti graduati sulla base delle
funzioni o del grado ricoperto. Delle decisioni assunte dai
titolari di deleghe dovrà essere data notizia, nei limiti e con le
modalità fissate dal Consiglio di Amministrazione, al Comitato
Esecutivo e allo stesso Consiglio alla prima successiva riunione.
In casi urgenti il Presidente del Consiglio di Amministrazione
potrà assumere decisioni di competenza del Comitato Esecutivo e del
Consiglio di Amministrazione, ove il Comitato sia impossibilitato a
riunirsi.
Le decisioni assunte dovranno essere portate a conoscenza dei
rispettivi organi nella loro prima riunione successiva.
Articolo 20
Ai membri del Consiglio di Amministrazione spettano, oltre al
rimborso delle eventuali spese incontrate per l'esercizio delle
loro funzioni, un compenso annuale e medaglie di presenza per le
sedute di consiglio e di comitato, nella misura determinata
dall'assemblea.
Non può essere corrisposta Più di una medaglia di presenza nella
stessa giornata.
E' fatto salvo il disposto dell'art. 2389, comma 2, del codice
civile per quanto riguarda il Presidente, il Vicepresidente e, se
nominato, l’Amministratore Delegato.
Titolo VI
Comitato Esecutivo
Articolo 21
Il Consiglio di Amministrazione può nominare un Comitato
Esecutivo di tre membri scelti fra i propri componenti.
Del Comitato Esecutivo fa parte di diritto l'Amministratore
Delegato. Vi partecipa, inoltre, con voto consultivo, il Direttore
Generale o chi ne fa le veci.
Articolo 22
Per la validità delle deliberazioni del Comitato Esecutivo è
necessaria la presenza della maggioranza dei componenti in carica;
le deliberazioni sono prese a maggioranza dei presenti e di esse
viene redatto apposito processo verbale firmato dal Presidente e
dal Segretario.
Le funzioni di Segretario del Comitato Esecutivo sono esercitate
dal Segretario del Consiglio di Amministrazione e, in sua assenza,
dal sostituto designato ai sensi dell'art. 17.
Articolo 23
Nel caso di cessazione dalla carica di uno o più amministratori
designati dalla Regione Autonoma Valle d'Aosta, la sostituzione dei
soggetti cessati sarà di esclusiva competenza della Regione stessa,
che dovrà provvedervi, su richiesta dei membri superstiti o anche
in via autonoma, nel più breve tempo possibile, restando esclusa
ogni forma di cooptazione da parte del consiglio.
Titolo VII
Collegio Sindacale
Articolo 24
Il Collegio Sindacale è composto di tre sindaci effettivi e di
due sindaci supplenti.
Due tra i sindaci effettivi ed un sindaco supplente sono
nominati dalla Regione Autonoma Valle d'Aosta ai sensi dell'art.
2458 del Codice Civile e dell'art. 7 L.R. 12.8.1987, n. 73. In
conformità all'art. 7 della L.R. predetta alla Regione spetta anche
la designazione del Presidente del Collegio.
Per la durata in carica, le attribuzioni e la retribuzione dei
sindaci valgono le norme di legge.
Articolo 25
Al sindaco effettivo nominato dalla Regione Autonoma Valle
d'Aosta subentrerà, nel caso di cessazione dalla carica, il membro
supplente designato dalla Regione medesima, fatte salve le norme
sulla composizione del collegio dettate dall'art. 2397 c.c.. Nel
caso di cessazione di sindaco effettivo di nomina assembleare,
subentrerà il supplente nominato dall'assemblea, sempre nel
rispetto dell'art. 2397 c.c.
Nell'ipotesi di cui all'art. 2401 ultimo comma, c.c.,
l'integrazione dell'organo sindacale avverrà ad opera della Regione
Autonoma Valle d'Aosta e dell'assemblea sociale in conformità alla
norma dell'art. 24 del presente Statuto.
Titolo VIII
Rappresentanza legale. Firma sociale
Articolo 26
La rappresentanza legale della società, di fronte ai terzi ed in
giudizio, e la firma sociale spettano al Presidente.
In caso di assenza od impedimento, il Presidente è sostituito
dal vicepresidente e, in mancanza di questo, dall'Amministratore
Delegato, se nominato, o dal Consigliere in sede più anziano nella
carica.
Di fronte ai terzi la firma di chi sostituisce il Presidente
costituisce prova dell'assenza o dell'impedimento di questi.
Il Consiglio può, per determinati atti o categorie di atti e di
affari, conferire procura, con la relativa facoltà di firmare per
la società, anche a persone estranee alla stessa.
Per agevolare lo svolgimento del normale lavoro di banca, il
Consiglio può autorizzare dirigenti, funzionari ed impiegati a
firmare, singolarmente o congiuntamente, per le operazioni o
categorie di operazioni dallo stesso Consiglio determinate.
Titolo IX
Direzione generale
Articolo 27
La direzione della società è affidata ad un direttore generale,
nominato dal Consiglio di Amministrazione. Il Consiglio potrà
altresì provvedere alla nomina di uno o più vice direttori
generali.
Il direttole provvede a dare esecuzione alle delibere del
Consiglio di Amministrazione, del comitato esecutivo,
dell'amministratore delegato, se nominato, ovvero alle decisioni
assunte dal Presidente in via d'urgenza ex art. 19 del presente
Statuto.
Il direttore sovrintende a tutti i servizi della banca ed al
personale, del quale coordina l'attività, esercitando le proprie
attribuzioni secondo quanto stabilito dal presente statuto e dalle
apposite norme regolamentari.
In caso di assenza o impedimento, il direttore è sostituito dal
vicedirettore più anziano nella carica, ovvero, in caso di nomina
contemporanea, con maggiore anzianità di servizio.
Di fronte ai terzi la firma di chi sostituisce il direttore
generale costituisce prova della sua assenza o impedimento.
Titolo X
Esercizio sociale. Ripartizione degli utili
Articolo 28
L'esercizio sociale si chiude al 31 dicembre di ogni anno.
Alla fine di ogni esercizio il Consiglio di Amministrazione
redige il bilancio e lo sottopone all'assemblea ordinaria dei soci
per l'approvazione. L'Assemblea per l'approvazione del bilancio
deve essere convocata per
una
data
non
successiva ai
sei mesi dalla chiusura dell’esercizio.
Articolo 29
L'utile netto risultante dal bilancio, dedotta la quota di
riserva legale, viene ripartito nel modo seguente:
Articolo 30
I dividendi non riscossi entro cinque anni dalla data in cui
sono divenuti esigibili sono prescritti a favore della società e
sono versati alla riserva straordinaria.
Titolo XI
Articolo 31
Per tutto quanto non espressamente stabilito dal presente
statuto si osservano le norme di legge.
PRESIDENTE: Ha chiesto la parola l'Assessore alle Finanze,
Voyat; ne ha facoltà.
VOYAT (U.V.):
L'approvazione dello statuto dell'Istituto
di Credito Valdostano S.p.A. è una diretta conseguenza della legge
regionale n. 78 del 12.08. 1987, che ha autorizzato la Regione
Valle d'Aosta ad istituire una banca regionale.
Tale statuto è stato predisposto dal l'Assessorato alle Finanze
con la consulenza del prof. Cavalli di Torino e, come è già stato
da me anticipato in sede di Commissione, dovrebbe essere modificato
con l'inserimento di un emendamento all'articolo 29, che presento
adesso alla Presidenza del Consiglio, dove si parla della
distribuzione degli utili.
Credo che il punto più importante sia quello relativo al
capitale sociale, del quale è previsto che la Regione Valle d'Aosta
disponga da un minimo del 51% ad un massimo del 70%, mentre la
restante parte dovrà essere suddivisa tra i partner scelti
dall'Amministrazione regionale. Ricordo, in proposito, che possono
far parte di questa nuova società solo istituti bancari.
L'articolo 14 fissa in 9 il numero dei membri del Consiglio di
Amministrazione, mentre l'articolo 15 prevede che il Consiglio di
Amministrazione possa nominare un vicepresidente ed eventualmente
anche un Amministratore Delegato.
L'emendamento all'articolo 29 stabilisce che l'utile venga
distribuito tra i soci sulla base delle deliberazioni
dell'assemblea degli azionisti.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
La banca regionale è uno strumento
economico e finanziario di grande importanza. Come 1a Commissione
consiliare, avremmo voluto avere l'opportunità di svolgere una
valutazione tecnica sul possibile ruolo di una banca di questo
genere nel periodo che ci sta di fronte, vale a dire a partire dal
1° gennaio 1993, quando nella Comunità Economica Europea dovrebbe
essere possibile una concorrenza non soltanto con le banche
italiane, ma anche con le banche di tutta la Comunità. Purtroppo,
per ragioni di varia natura, non ci è stato possibile ascoltare su
questo tema il Direttore locale della Banca d'Italia, che faceva
richiesta di una autorizzazione della sede centrale sempre della
Banca d'Italia, e così non abbiamo avuto modo di approfondire il
problema. Rimane comunque l'esigenza che la Commissione ed il
Consiglio regionale riescano a seguire gli sviluppi della nuova
istituzione.
Ci rendiamo conto della necessità di approvare lo statuto entro
tempi brevi, anche per consentire l'avvio di determinate procedure,
ma non vorremmo che questa approvazione stesse a significare che
per tutto un lungo periodo il Consiglio regionale fosse tenuto
all'oscuro rispetto al modo in cui si realizza concretamente questa
banca, vale a dire: come viene costituito il consiglio di
amministrazione, dove si aprono gli sportelli, come viene
organizzata la struttura operativa, quali decisioni si prendono
rispetto ai tassi, quali garanzie si trovano per una conduzione
economica della banca stessa, in modo che possa fornire tassi
superiori per i depositi ed esigere tassi inferiori per gli
impieghi. Credo che tutte queste cose siano d'interesse generale e
quindi di competenza del Consiglio regionale.
Per questi motivi, non volendo ritardare
l’approvazione della bozza di statuto, noi, come
Gruppo, ci permettiamo di presentare una risoluzione, affinché il
Consiglio dia delle indicazioni per il futuro, senza ritardare con
ulteriori discussioni in Commissione questo tipo di intervento.
La risoluzione è molto semplice e recita testualmente:
"RIBADITA l'importanza del ruolo che la banca regionale,
denominata "Crédit Valdôtain S.p.A.", potrà svolgere
nell’economia valdostana;
EVIDENZIATA l'opportunità che le attività di tale strumento di
intervento economico e finanziario siano costantemente seguite
dalla massima assemblea elettiva regionale;
Il Consiglio regionale della Valle d'Aosta
PRECISA
che gli adempimenti e le prerogative riservati alla Regione
dallo Statuto della banca regionale si intendono riferiti al
Consiglio stesso
SOTTOLINEA
l’opportunità che tra i rappresentanti della
Regione nel Consiglio di Amministrazione sia inserita una
rappresentanza della minoranza consiliare".
Qual è il senso di questa precisazione e di questa
sottolineatura? Tra poco discuteremo la nomina da parte del
Consiglio regionale della Commissione per il commercio ambulante,
che, come dice il Consigliere Bajocco, non è stata convocata molto
di frequente; ora, non vorremmo che, per la nomina di una
Commissione di ventesimo grado che sovrintende al commercio
ambulante, si venisse in Consiglio, mentre, per la nomina del
consiglio di amministrazione della banca, visto che nello statuto
si parla di Regione, si delegasse il tutto alla Giunta. Questo
quindi è il senso della precisazione.
Poiché poi presumiamo che il numero dei rappresentanti della
Regione sarà molto elevato, visto che la maggior parte del capitale
è versato dalla stessa Regione, chiediamo che il Consiglio si
impegni a riservare una rappresentanza in questo organismo di
interesse regionale anche alla minoranza consiliare.
PRESIDENTE:
Dichiaro aperta la discussione generale ed
informo che ho già provveduto a far distribuire copia della
risoluzione ai Capigruppo.
Ha chiesto la parola il Consigliere Andrione; ne ha facoltà.
ANDRIONE (U.V.):
Je voudrais faire une recommandation à
l'Assesseur aux Finances et au Gouvernement régional entier. Comme
le Conseil régional se doit d'être également la mémoire historique
de la communauté valdôtaine, je crois que l'expression "Crédit
Valdôtain" est, pour employer une litote gentille, de mauvais goût.
Il est vrai que le "Crédit Valdôtain" avait fait faillite en 1926,
il est vrai que le retentissant procès, qui a eu lieu et qui voyait
comme inculpés l'avocat Chatrian et Monseigneur Stévenin (pas
celui-ci, un autre monseigneur, d'autre stature!), ont été en
grande partie oubliés. Tout cela est vrai. Mais il me semble que ce
serait une erreur de vouloir, même en abréviation, répéter cette
formule, car au moins les fils de ceux qui ont souffert à cause de
la faillite du "Crédit Valdôtain", les suicides de l'époque (quand
j'étais enfant on en parlait encore) sont encore présents dans la
mémoire de plusieurs Valdôtains.
Or, il ne s'agit que d'une variation de formulation. Dans le
temps qui passera entre aujourd'hui et le moment où la banque sera
ouverte, le Gouvernement régional a tout le temps pour proposer le
nom (la raison sociale, comme on dit) qu'il préfère, pourvu qu'il
ne rappelle pas une époque triste de la Vallée d'Aoste, une époque
qui a marqué par un long complexe d’infériorité les
Valdôtains en matière d'entreprenance et de banque.
Alors je prie le Gouvernement régional (une recommandation, rien
de plus) de voir, avec le temps nécessaire, ce n’est
pas une question immédiate, de se rappeler que nous sommes la
mémoire historique de la Vallée d'Aoste et, par conséquent,
certaines "gaffes", excusez-moi l'expression, ne doivent pas être
faites.
PRESIDENTE:
Ha chiesto la parola l'Assessore alle Finanze,
Voyat; ne ha facoltà.
VOYAT (U.V.):
Pour ce qui concerne le Conseiller Mafrica,
nous pouvons être d'accord sur l'ordre du jour où l'on dit
"precisa che gli adempimenti e le prerogative riservati alla
Regione dallo Statuto della Banca Regionale si intendono riferiti
al Consiglio stesso",
c'est-à-dire pour ce qui concerne la
nomination des représentants dans le Conseil d'Administration,
parce que, évidemment, si par hasard, dans un futur très proche,
une consultation du président devait être faite par le Conseil,
alors cela ne serait pas vrai. Alors, nous sommes d'accord sur le
fait que le Conseil nomme les représentants dans le Conseil
d'Administration; évidemment il serait nécessaire aussi d'avoir
l'opportunité qu'il y ait un représentant de la minorité du Conseil
régional.
Pour ce qui concerne ce que le Conseiller Andrione nous a dit à
propos de la formule "Crédit Valdôtain", pour faire ce que le
Conseiller propose, on doit modifier la loi; cela, évidemment, ne
peut pas être fait maintenant, mais je crois que dans le futur nous
pourrons voir ensemble quelle est l'appellation que nous voulons
donner à cette banque.
PRESIDENTE:
Do lettura dell’ordine del
giorno presentato dal Consigliere Mafrica.
ORDINE DEL GIORNO
RIBADITA l'importanza del ruolo che la banca regionale,
denominata "Crédit Valdôtain S.p.A.", potrà svolgere
nell’economia valdostana;
EVIDENZIATA l’opportunità che le attività di tale
strumento di intervento economico e finanziario siano costantemente
seguite dalla massima assemblea elettiva regionale;
IL CONSIGLIO REGIONALE DELLA VALLE D'AOSTA
PRECISA
che gli adempimenti e le prerogative riservate alla Regione
dallo Statuto della banca regionale si intendono riferiti al
Consiglio stesso
SOTTOLINEA
l'opportunità che tra i rappresentanti della Regione nel
Consiglio di Amministrazione sia inserita una rappresentanza della
minoranza consiliare.
PRESIDENTE:
Se nessuno chiede la parola, pongo in
votazione l'ordine del giorno testé letto.
ESITO DELLA VOTAZIONE
Presenti: 34
Votanti: 33
Favorevoli: 33
Astenuti: 1 (Gremmo)
Il Consiglio approva
PRESIDENTE:
Do lettura della bozza di statuto della
costituenda S.p.A. Crédit Valdôtain, nel testo comprendente
l'emendamento all'articolo 29 presentato dall'Assessore alle
Finanze.
STATUTO
Titolo I
Costituzione, denominazione, sede e durata della società
Articolo 1
E' costituita una società per azioni denominata "Istituto di
Credito Valdostano società per azioni" abbreviabile in "CREDIT
VALDOTAIN s.p.a.".
Articolo 2
La società ha sede in Aosta via ).
Il Consiglio di Amministrazione può istituire sedi, succursali,
dipendenze ed uffici, comunque denominati, unicamente in altri
Comuni della Regione Autonoma Valle d'Aosta, ed eventualmente
deciderne la soppressione, previe le autorizzazioni richieste dalla
normativa vigente.
Articolo 3
La durata della società è fissata al 31 dicembre 2050 e potrà
essere prorogata per deliberazione dell'Assemblea.
Titolo II
Scopo e operazioni sociali
Articolo 4
La società ha per oggetto la raccolta del risparmio e
l’esercizio del credito in tutte le forme consentite
dalla legge con riguardo al territorio della Regione Autonoma Valle
d'Aosta. Essa si propone, in particolare, di assistere e sviluppare
le attività produttive e le risorse economiche regionali.
La società può compiere, con l’osservanza delle
disposizioni vigenti e previo ottenimento delle prescritte
autorizzazioni, tutte le operazioni ed i servizi bancari nonché
ogni altra operazione strumentale o connessa al raggiungimento
dello scopo sociale.
Con le modalità prescritte dalla legislazione statale e
regionale potranno essere istituite Sezioni autonome per
l’esercizio del credito a medio e lungo termine nei
settori previsti dalle norme vigenti.
Titolo III
Capitale sociale ed azioni
Articolo 5
Il capitale sociale è di lire 25 miliardi, diviso in n. 25000
azioni del valore nominale di lire 1.000.000 cadauna.
Articolo 6
Le azioni sono nominative. Possono essere soci della società la
Regione Autonoma Valle d'Aosta, nonché aziende ed istituti di
credito.
Articolo 7
La qualità di azionista comporta l'accettazione di tutti i patti
sociali contenuti nell'atto costitutivo e nello Statuto.
Articolo 8
Il domicilio di ciascun socio, per quanto concerne i rapporti
con la società, è quello risultante dal libro soci. Le
comunicazioni agli azionisti si effettuano con lettera raccomandata
all'indirizzo da essi precisato nel libro predetto.
Titolo IV
Assemblea dei soci
Articolo 9
L'assemblea, regolarmente convocata e costituita, rappresenta
l'universalità dei soci. Le sue deliberazioni, prese in conformità
della legge, dell'atto costitutivo e del presente statuto,
vincolano tutti i soci, ancorché non intervenuti o
dissenzienti.
Articolo 10
L'assemblea è convocata dal Consiglio di Amministrazione nella
sede sociale (o in altro luogo indicato nell'avviso di
convocazione, purché nel territorio della Regione Autonoma Valle
d'Aosta). Hanno diritto di intervenire in assemblea gli azionisti
che risultino iscritti nel libro soci almeno cinque giorni prima di
quello fissato per l'assemblea e quelli che abbiano depositato le
proprie azioni secondo quanto indicato nell'avviso di
convocazione.
Sono regolate dalle disposizioni di legge le formalità e i
termini per la convocazione delle assemblee ordinarie e
straordinarie, nonché le condizioni e le maggioranze per la
regolarità della costituzione e per la validità delle
deliberazioni.
Articolo 11
L'assemblea è presieduta dal Presidente del Consiglio di
Amministrazione. In caso di suo impedimento, la presidenza spetta
al Vicepresidente e, in caso di sua assenza, all'amministratore più
anziano di età.
Spetta al Presidente dell'assemblea constatarne la regolare
costituzione, accertare il diritto dei soci ad intervenire
all'adunanza, dirigere e regolare le discussioni e le
votazioni.
Il Presidente è assistito da un Segretario, salvo che il verbale
dell'assemblea venga redatto da un notaio a norma di legge.
Articolo 12
Ogni azione attribuisce il diritto ad un voto. I soci possono
farsi rappresentare in assemblea con l'osservanza delle norme di
legge.
Spetta al Presidente dell'assemblea constatare la regolarità
formale delle deleghe.
Articolo 13
Le deliberazioni dell'assemblea sono prese mediante alzata di
mano con controprova o per acclamazione.
Le votazioni relative alle cariche sociali di competenza
assembleare vengono effettuate a maggioranza relativa dei voti. Nel
caso di parità di voti tra più candidati, si procede ad
un'ulteriore votazione per ballottaggio.
Titolo V
Consiglio di Amministrazione
Articolo 14
La società è amministrata da un Consiglio di Amministrazione
composto da 9 membri.
Alla Regione Autonoma Valle d'Aosta è riservata, ai sensi
dell'art. 2458 c.c., la nomina diretta di un numero di consiglieri
proporzionato alla propria partecipazione al capitale sociale con
arrotondamento all'unità superiore.
I membri restanti sono eletti dall'assemblea.
Gli amministratori durano in carica tre esercizi e sono
rieleggibili.
Articolo 15
Il Consiglio di Amministrazione, per il triennio del mandato,
elegge il suo Presente tra i membri designati dalla Regione
Autonoma Valle d'Aosta. Può essere nominato un Vicepresidente.
Il Consiglio può nominare, fra i suoi membri, un Amministratore
Delegato.
Articolo 16
Il Consiglio di Amministrazione si riunisce almeno una volta al
mese presso la sede della società o in un altro luogo indicato
nell'avviso di convocazione, purché nel territorio della Regione
Autonoma Valle d'Aosta, su iniziativa del Presidente o di chi ne fa
le veci, che fissa l’ordine del giorno.
Il Consiglio si riunisce inoltre ogni qualvolta ne venga fatta
richiesta per iscritto da almeno 4 amministratori, ovvero
dall'intero collegio sindacale, indicando l'oggetto su cui
deliberare.
Di ogni convocazione viene dato avviso ai membri del consiglio e
ai sindaci effettivi almeno cinque giorni prima della riunione e,
nei casi d'urgenza, almeno ventiquattro ore prima.
Articolo 17
Per la validità delle adunanze del Consiglio di Amministrazione
è richiesta la presenza della maggioranza dei componenti in carica.
In mancanza del Presidente, presiede le adunanze il Vicepresidente
o, in caso di sua assenza, l'amministratore più anziano di età.
Per la validità delle deliberazioni è richiesta la maggioranza
assoluta dei voti dei presenti.
Alle riunioni partecipa con voto consultivo il Direttore
Generale o, in sua assenza od impedimento, chi lo sostituisce.
Il Consiglio nomina il Segretario ed il suo sostituto tra i suoi
membri o tra i dirigenti e funzionari della società. Il Segretario
cura la redazione e la conservazione del verbale di ciascuna
adunanza, che dev’essere sottoscritto da chi la
presiede o dal Segretario stesso.
Articolo 18
Il Consiglio di Amministrazione è investito di tutti i poteri
concernenti l'ordinaria e straordinaria amministrazione della
società, tranne quelli che per legge sono inderogabilmente
riservati alla assemblea.
Oltre alle attribuzioni non delegabili a norma di legge, sono
riservate all’esclusiva competenza del Consiglio di
Amministrazione le decisioni concernenti:
- la determinazione degli indirizzi generali di gestione;
- la formulazione e la modifica dei regolamenti interni;
- la nomina del Direttore, dei dirigenti e dei funzionari;
- l'acquisto, la costruzione e la vendita di immobili;
- l'assunzione e la cessione di partecipazioni;
- l'istituzione, il trasferimento e la soppressione di sedi,
succursali, filiali, rappresentanze, comunque denominate;
- la cancellazione e la riduzione di ipoteche nelle ipotesi in
cui esse non siano da porre rispettivamente in relazione
all’estinzione ovvero ad una corrispondente
diminuzione dei crediti vantati;
- la promozione di azioni giudiziarie ed amministrative in ogni
grado di giurisdizione e sede, fatta eccezione per quelle relative
al recupero dei crediti che potranno essere promosse dal
Presidente, o da chi ne fa le veci, dall'Amministratore Delegato o
dal Direttore.
Articolo 19
Il Consiglio di Amministrazione, nel rispetto delle disposizioni
di legge e di statuto, può delegare proprie attribuzioni al
Comitato Esecutivo o all'Amministratore Delegato, se nominato,
determinando i limiti della delega. In materia di erogazione del
credito e di gestione ordinaria, potranno essere conferiti poteri
deliberativi anche al Direttore Generale, ai dirigenti, ai
funzionari e agli impiegati con grado, nonché ai preposti alle
dipendenze entro predeterminati limiti graduati sulla base delle
funzioni o del grado ricoperto. Delle decisioni assunte dai
titolari di deleghe dovrà essere data notizia, nei limiti e con le
modalità fissate dal Consiglio di Amministrazione, al Comitato
Esecutivo e allo stesso Consiglio alla prima successiva riunione.
In casi urgenti il Presidente del Consiglio di Amministrazione
potrà assumere decisioni di competenza del Comitato Esecutivo e del
Consiglio di Amministrazione, ove il Comitato sia impossibilitato a
riunirsi.
Le decisioni assunte dovranno essere portate a conoscenza dei
rispettivi organi nella loro prima riunione successiva.
Articolo 20
Ai membri del Consiglio di Amministrazione spettano, oltre al
rimborso delle eventuali spese incontrate per l'esercizio delle
loro funzioni, un compenso annuale e medaglie di presenza per le
sedute di consiglio e di comitato, nella misura determinata
dall'assemblea.
Non può essere corrisposta più di una medaglia di presenza nella
stessa giornata.
E' fatto salvo il disposto dell'art. 2389, comma 2, del codice
civile per quanto riguarda il Presidente, il vicepresidente e, se
nominato, l’Amministratore Delegato.
Titolo VI
Comitato Esecutivo
Articolo 21
Il Consiglio di Amministrazione può nominare un Comitato
Esecutivo di tre membri scelti fra i propri componenti.
Del Comitato Esecutivo fa parte di diritto l'Amministratore
Delegato. Vi partecipa, inoltre, con voto consultivo, il Direttore
Generale o chi ne fa le veci.
Articolo 22
Per la validità delle deliberazioni del Comitato Esecutivo è
necessaria la presenza della maggioranza dei componenti in carica;
le deliberazioni sono prese a maggioranza dei presenti e di esse
viene redatto apposito processo verbale firmato dal Presidente e
dal Segretario.
Le funzioni di Segretario del Comitato Esecutivo sono esercitate
dal Segretario del Consiglio di Amministrazione e, in sua assenza,
dal sostituto designato ai sensi dell'art. 17.
Articolo 23
Nel caso di cessazione dalla carica di uno o più amministratori
designati dalla Regione Autonoma Valle d'Aosta, la sostituzione dei
soggetti cessati sarà di esclusiva competenza della Regione stessa,
che dovrà provvedervi, su richiesta dei membri superstiti o anche
in via autonoma, nel più breve tempo possibile, restando esclusa
ogni forma di cooptazione da parte del consiglio.
Titolo VII
Collegio sindacale
Articolo 24
Il Collegio Sindacale è composto di tre sindaci effettivi e di
due sindaci supplenti .
Due tra i sindaci effettivi ed un sindaco supplente sono
nominati dalla Regione Autonoma - Valle d 'Aosta ai sensi dell'art.
2458 del Codice Civile e dell’art. 7 L.R. 12.8.1987,
n. 73. In conformità all'art. 7 della L.R. predetta alla Regione
spetta anche la designazione del Presidente del Collegio.
Per la durata in carica, le attribuzioni e la retribuzione dei
sindaci valgono le norme di legge.
Articolo 25
Al sindaco effettivo nominato dalla Regione Autonoma Valle
d'Aosta subentrerà, nel caso di cessazione dalla carica, il membro
supplente designato dalla Regione medesima, fatte salve le norme
sulla composizione del collegio dettate dall'art. 2397 c.c.. Nel
caso di cessazione di sindaco effettivo di nomina assembleare,
subentrerà il supplente nominato dall'assemblea, sempre nel
rispetto dell'art. 2397 c.c..
Nell'ipotesi di cui all'art. 2401 ultimo comma, c.c.,
l'integrazione dell'organo sindacale avverrà ad opera del la
Regione Autonoma Valle d'Aosta e del l'assemblea sociale in
conformità alla norma dell'art. 24 del presente Statuto.
Titolo VIII
Rappresentanza legale. Firma sociale
Articolo 26
La rappresentanza legale della società, di fronte ai terzi ed in
giudizio, e la firma sociale spettano al Presidente.
In caso di assenza od impedimento, il Presidente è sostituito
dal Vice-Presidente e, in mancanza di questo, dall'Amministratore
Delegato, se nominato, o dal Consigliere in sede più anziano nella
carica.
Di fronte ai terzi la firma di chi sostituisce il Presidente
costituisce prova dell'assenza o dell'impedimento di questi.
Il Consiglio può, per determinati atti o categorie di atti e di
affari, conferire procura, con la relativa facoltà di firmare per
la società, anche a persone estranee alla stessa.
Per agevolare lo svolgimento del normale lavoro di banca, il
Consiglio può autorizzare dirigenti, funzionari ed impiegati a
firmare, singolarmente o congiuntamente, per le operazioni o
categorie di operazioni dallo stesso Consiglio determinate.
Titolo IX
Direzione generale
Articolo 27
La direzione della società è affidata ad un Direttore Generale,
nominato dal consiglio di Amministrazione. Il Consiglio potrà
altresì provvedere alla nomina di uno o più vicedirettori
generali.
Il Direttore provvede a dare esecuzione alle delibere del
Consiglio di Amministrazione, del Comitato Esecutivo,
dell'Amministratore Delegato, se nominato, ovvero alle decisioni
assunte dal Presidente in via d’urgenza ex art. 19
del presente Statuto.
Il Direttore sovrintende a tutti i servizi della banca ed al
personale, del quale coordina l'attività, esercitando le proprie
attribuzioni secondo quanto stabilito dal presente statuto e dalle
apposite norme regolamentari.
In caso di assenza o impedimento, il direttore è sostituito dal
vicedirettore più anziano nella carica, ovvero, in caso di nomina
contemporanea, con maggiore anzianità di servizio.
Di fronte ai terzi la firma di chi sostituisce il direttore
generale costituisce prova della sua assenza o impedimento.
Titolo X
Esercizio sociale. Ripartizione degli utili
Articolo 28
L'esercizio sociale si chiude al 31 dicembre di ogni anno.
Alla fine di ogni esercizio il Consiglio di Amministrazione
redige il bilancio e lo sottopone all'assemblea ordinaria dei soci
per l'approvazione. L'Assemblea per l'approvazione del bilancio
deve essere convocata per una data non successiva ai sei mesi dalla
chiusura dell'esercizio.
Articolo 29
L 'utile netto risultante dal bilancio, dedotta la quota di
riserva legale, viene ripartito in base alle deliberazioni
dell'Assemblea degli Azionisti.
Articolo 30
I dividendi non riscossi entro cinque anni dalla data in cui
sono divenuti esigibili sono prescritti a favore della società
e
sono versati alla riserva straordinaria.
Titolo XI
Articolo 31
Per tutto quanto non espressamente stabilito dal presente
statuto si osservano le norme di legge.
PRESIDENTE:
Se nessuno chiede la parola, pongo in
votazione la bozza dello Statuto nel testo emendato testé
letto.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK