Consiglio Regionale della Valle d'Aosta - Oggetto del Consiglio n. 3509 del 24 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3509 del 24 febbraio 1988 - Resoconto
OGGETTO N. 3509/VIII - DIFFICOLTÀ BUROCRATICHE FRAPPOSTE ALLA
NOMINA DI UN INSEGNANTE VALDOSTANO, VINCITORE DI UN CONCORSO
PUBBLICO PRESSO LA SEDE DI LIEGI. (Interpellanza).
PRESIDENTE:
Do lettura dell'interpellanza in oggetto,
presentata dai Consiglieri Mafrica e Cout.
INTERPELLANZA
APPRESA da fonte sindacale l'esistenza di difficoltà
burocratiche frapposte alla nomina di un insegnante valdostano,
vincitore di un concorso pubblico, presso la sede di Liegi;
RITENUTO utile per la scuola valdostana che propri insegnanti
possano avvalersi di esperienze in un altro paese, nel caso
considerato tra l'altro francofono,
i sottoscritti Consiglieri regionali
INTERPELLANO
l'Assessore competente per conoscere:
1)
quali siano le difficoltà tecniche che hanno finora
impedito la nomina dell'insegnante interessato nella sede estera a
lui assegnata;
2)
quali siano le intenzioni della Giunta in ordine ai
provvedimenti da prendere per risolvere un problema particolare, ma
con interessanti risvolti sul piano dei rapporti tra la Regione, lo
Stato e altri paesi.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il problema che illustro adesso può
sembrare particolare, ma ha delle importanti implicazioni per
quanto attiene alla scuola valdostana. Si tratta del problema degli
insegnanti valdostani che vincono una cattedra all'estero. Nel caso
particolare si tratta di insegnanti che andranno a lavorare in
scuole estere ed in ambienti francofoni, per cui dovremmo essere
particolarmente interessati.
Faccio, prima di tutto, una considerazione generale
sull'opportunità di questi scambi. Noi crediamo che, con
l'abbattimento delle barriere che si sta attuando in Europa, lo
scambio di esperienze tra insegnanti di diversi Paesi sia un
fattore positivo per la comprensione tra i diversi popoli e per la
comunicazione di esperienze diverse. Diamo, quindi, un giudizio
positivo su questo aspetto. Crediamo, pertanto, che
l'Amministrazione regionale debba fare quanto possibile per
favorire gli insegnanti che hanno scelto di partecipare a concorsi
piuttosto severi, ottenendo buoni risultati e superando magari
anche delle prove di francese.
Si è venuta a creare, però, una situazione complessa che a
nostro giudizio ha elementi un po' assurdi ed un po' grotteschi.
Gli insegnanti, cioè, hanno vinto un concorso all'estero, ma si
tratta ora di vedere chi li autorizza a recarsi all'estero e chi li
deve pagare. Questa è la sostanza del discorso.
Esiste un complesso di norme, certamente difficili da
sbrogliare, ma che a nostro giudizio devono essere affrontate anche
con una certa volontà politica.
In poche parole, per andare all'estero gli insegnanti devono
essere collocati fuori ruolo, devono avere, cioè, un "nulla osta".
Ricevono una parte di rimborso spese - un assegno mensile - da
parte del Ministero degli Esteri ed hanno diritto ad un trattamento
"metropolitano" da parte dell'amministrazione di appartenenza.
In questo caso, tra la nostra Regione ed il Ministero della
Pubblica Istruzione, si è aperta una controversia molto complessa,
che io cerco di illustrare - anche se nell'interpellanza ne ho
chiesto conto all'Assessore - così come mi è sembrato di averla
capita. L'Assessore potrà fare, poi, le sue valutazioni.
Per gli insegnanti della Valle d'Aosta esiste la situazione
normata dal D.P.R. n. 861 nel quale si stabilisce che gli
insegnanti sono inseriti nei ruoli regionali, ma hanno diritto al
trattamento giuridico, economico e di carriera previsto per il
restante personale dello Stato.
In questo caso, siccome è in discussione la questione di chi
deve concedere il "nulla osta", di chi deve disporre il
collocamento fuori ruolo e di chi deve poi pagare quella parte di
stipendio che serve anche per mantenere legato all'Amministrazione
di partenza l'insegnante, ci troviamo di fronte ad una situazione
nella quale, almeno per quello che ci risulta, c'è il Ministero
della Pubblica Istruzione che dice: "Cara Valle d'Aosta, questi
insegnanti sono insegnanti regionali. Il relativo nulla osta per il
collocamento fuori ruolo ed il relativo pagamento sono di tua
competenza".
Ho sotto mano una lettera, nella quale il Ministero della
Pubblica Istruzione scrive alla Regione Autonoma della Valle
d'Aosta:
"...al Ministero Affari Esteri. Si ribadisce che questa
amministrazione non è competente a concedere il nulla osta al
comando dell'insegnante interessato, in quanto il suddetto non è
dipendente di questo Ministero, ma dell'Amministrazione
regionale...".
Assessore Faval, la cosa che io trovo un pochino strana è che
sia proprio la nostra Amministrazione a sostenere, in
documentazioni sulle quali, forse, lei non ha potuto sinora fare un
intervento di tipo politico e che sicuramente sono rispettose delle
norme, pur risultando sempre interpretazioni strane, che la
concessione del "nulla osta" per il collocamento fuori ruolo ed il
pagamento di quegli insegnanti spettano al Ministero della Pubblica
Istruzione. Mi sembra che tutto ciò costituisca una situazione un
pochino assurda e mi auguro - e questa è la domanda - che il potere
politico e la Giunta regionale riescano a sbrogliare questa
situazione, con opportuni provvedimenti legislativi, se necessario,
ma prima ancora con un accordo da ricercare in sede politica. Non
possiamo pensare, infatti, che delle persone disposte a recarsi
all'estero per fare un'esperienza da riportare nella scuola
valdostana, o delle persone che, in questo caso particolare, vanno
a lavorare in aree francofone, si vedano impedite nel loro diritto
e si vedano trattare peggio del personale di tutte le altre
regioni, perché c'è questo conflitto di competenza in merito a chi
spetti concedere il "nulla osta" e pagare una parte dello
stipendio.
Noi chiediamo che si intervenga per risolvere questo problema.
Vorremmo conoscere, in merito, le risposte dell'Assessore,
augurandoci ovviamente che siano positive in relazione ad un
impegno dell'Amministrazione per dare una soluzione, per il momento
anche solo temporanea alla questione, e per poi risolvere, in tempi
più lunghi, anche dal punto di vista legislativo le eventuali
contraddizioni normative.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
Le dernier mot du Conseiller Mafrica résume
parfaitement la situation: il y a contradiction dans les lois. Ici,
nous avons une administration de l'Etat qui établit d'utiliser du
personnel qui ne lui appartient pas. En ce qui nous concerne, nous
avons signalé au Ministère que nous étions disposés à laisser la
liberté au professeur désireux par exemple d'aller à Liège. Mais,
puisqu'il s'agit d'une administration de l'Etat - entre autres,
c'est le Ministère des Affaires étrangères qui demande d'utiliser
les professeurs dans les écoles italiennes installées à l'étranger
et par conséquent c'est ce dernier qui devrait en assumer la charge
- on ne peut demander à l'Administration régionale de payer cet
enseignant qui occupe un poste à la demande du dit Ministère.
Nous sommes les premiers à partager l'idée de l'utilité de
l'expérience, au cas où ce professeur reviendrait un jour.
Malheureusement, les lois actuelles ne permettent pas d'agir
ainsi.
Nous avons d'autres exemples: un professeur qui est en Espagne
et dans ce cas c'est l'université espagnole qui le paie; un autre
qui est en Chine, mais lui, a une bourse d'études. Ici c'est
l'Administration de l'Etat qui demande à une autre administration
de pouvoir se servir de personnel sans vouloir le payer. Je ne veux
pas ennuyer le Conseil en m'étendant trop sur le sujet; j'ai le
rapport. Nous pouvons essayer d'oeuvrer pour que le corps
enseignant valdôtain puisse bénéficier de certaines
possibilités.
L'absurde de l'histoire est qu'à ce concours, on n'aurait même
pas dû accepter la demande du professeur en question, car ceux-ci
ne sont prévus que pour les enseignants dépendant du ministère de
l'Instruction publique. C'est absurde, c'est vrai; il faut régler
la question d'une manière différente, mais si l'on délibère une
chose de ce genre, le Président de la Commission de Coordination
nous l'annulera.
Nous sommes néanmoins décidés à étudier la question avec le
Ministère en vue de modifier la situation.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Non siamo per nulla soddisfatti della
risposta dell'Assessore, per due motivi. Innanzitutto per una sua
eccessiva semplificazione della situazione. L'Assessore, infatti,
dice: "L'insegnante è stato messo a disposizione del Ministero
degli Affari Esteri e non lavora più per l'Amministrazione
regionale e, pertanto, che senso ha che siamo noi a pagarlo?".
Per il restante personale, escluso quello della Valle d'Aosta,
c'è un assegno mensile che viene dato dal Ministero degli Esteri,
mentre un'altra parte dello stipendio, denominata "assegno
metropolitano", viene pagata dall'Amministrazione di appartenenza
che, nell'analogia da noi fatta, non utilizza quel personale,
proprio perché l'ha messo a disposizione di un altro servizio.
Quella parte, quindi, del ragionamento dell'Assessore, non mi
risulta convincente.
Se noi vogliamo sostenere che l'Amministrazione di appartenenza
è quella valdostana, l'analogia dovrebbe dire che spetta alla
nostra Regione concedere il "nulla osta" e pagare lo stipendio
metropolitano. Si tratta, del resto, di cifre così irrisorie nel
bilancio regionale che, se non si trattasse di una questione di
principio, non dovrebbero frapporsi problemi di sorta.
La questione di principio, a mio parere, - ma mi riferisco,
ovviamente, ad un Assessore che fa parte di una forza autonomistica
- dovrebbe essere proprio opposta: se l'Amministrazione regionale
intervenisse, recependo quanto più è possibile la titolarità dei
propri insegnanti, farebbe un'azione che andrebbe appunto nel senso
sinora indicato.
Io non credo che si possano tenere gli insegnanti della Valle
d'Aosta in una condizione tale da farli beneficiare di minori
diritti degli insegnanti delle altre regioni, quando invece
dovrebbero averne di più...
(...INTERRUZIONE dell'Assessore FAVAL...)
Scusa, ma se gli insegnanti della Valle d'Aosta non possono
neppure partecipare ad un concorso per andare all'estero...
(...INTERRUZIONE dell'Assessore FAVAL...)
Sì, ma rispetto a questo problema si vengono a trovare in una
condizione diversa e non ci saranno più insegnanti che vorranno
partecipare a questi concorsi, proprio perché la Regione Valle
d'Aosta non vuole pagare lo stipendio metropolitano. Mi sembra una
cosa del tutto assurda. Io sono dell'idea che la Giunta regionale
debba riconsiderare questo problema.
L'Assessore sostiene che il Presidente della Commissione di
Coordinamento boccerebbe un provvedimento del genere. Ma se è lo
stesso Ministero della Pubblica Istruzione che vi scrive di
assumere quel provvedimento, come può il rappresentante del Governo
bocciare un provvedimento richiesto dallo stesso Governo? Mi sembra
proprio che si tratti di una situazione alla Ionesco.
(...INTERRUZIONE dell'Assessore FAVAL...)
Io non metto in dubbio che esistano delle difficoltà
legislative, ma, appellandomi alla sensibilità
dell'Amministrazione, ho chiesto un intervento politico per cercare
di risolvere questi casi concreti, che sono più di uno, tant'è che
alcuni insegnanti, pur avendo partecipato alle prove scritte di
certi concorsi, non parteciperanno più a quelle orali, proprio a
causa della discussione in corso tra la Regione ed il Ministero
della Pubblica Istruzione su chi debba pagare l'assegno
metropolitano....
(...INTERRUZIONE dell'Assessore FAVAL...)
Secondo me, la Regione deve prendere un provvedimento
provvisorio, di concerto con il Ministero della Pubblica
Istruzione, per studiare dal punto di vista tecnico la soluzione
legislativa che possa risolvere il problema. È questo l'impegno che
noi vi chiediamo. Riconosciamo che si tratta di una questione
particolare che, però, nei confronti della peculiarità dei ruoli
della Valle d'Aosta, ha dei riflessi più significativi
dell'importanza del singolo caso e, perciò, noi crediamo che si
tratti di una questione da approfondire e da risolvere. Ad un
problema che ha anche delle connotazioni politiche non può essere
data una risposta puramente burocratica o "burrocratica" che sia.
Cerchiamo, invece, di dargli una vera soluzione.
Si dà atto che alle ore 12,15 assume la Presidenza il
Vicepresidente DOLCHI.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK