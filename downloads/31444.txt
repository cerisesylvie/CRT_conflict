Consiglio Regionale della Valle d'Aosta - Oggetto del Consiglio n. 507 del 15 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
NOMINE E INCARICHI DI CONSULENZA E SPECIALI
Incarichi di consulenza e speciali
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 507 del 15 aprile 2009 - Resoconto
OGGETTO N. 507/XIII - Interpellanza: "Affidamento di incarico
di consulenza esterna a supporto dell'Ufficio di rappresentanza a
Bruxelles".
Interpellanza
Vista la DGR n. 744 del 20 marzo 2009 che recita: "Affido di
incarico di consulenza professionale a supporto della Struttura
Capo dell'Ufficio di Rappresentanza a Bruxelles in materia di
programmi tematici a gestione diretta comunitaria, ed in tema di
animazione e assistenza tecnica finalizzate alla fruizione delle
opportunità di finanziamento recate dai programmi tematici
comunitari";
Constatato che all'Ufficio di rappresentanza a Bruxelles sono
assegnate le competenze di promuovere - anche nell'ambito delle
reti di cooperazione operanti a livello europeo - la partecipazione
della Regione ai programmi tematici a gestione diretta comunitaria,
mediante attività di reperimento, analisi, elaborazione e
diffusione dei documenti relativi ai programmi, animazione e
assistenza tecnica finalizzate alla fruizione delle opportunità di
finanziamento; e che per le stesse attività, in passato, è stata
affidato un incarico con deliberazione n. 1496/2007 che impegnava
una spesa di 15.000 per sei mesi (costo giornaliero pari a euro
lordi 180);
Evidenziato che per la consulenza professionale sopra citata
è previsto un impegno di spesa pari a 58.000,00 euro per una
prestazione di 536 ore lavorative (costo orario 108,00 euro lordi
l'ora);
i sottoscritti Consiglieri regionali
Interpellano
il Presidente della Regione per sapere:
1)
per quali ragioni si rende necessario il ricorso a
consulenze esterne, avuto riguardo delle competenza assegnate
all'Ufficio di rappresentanza a Bruxelles;
2)
quale particolare professionalità giustifica la
corresponsione di emolumenti di tale importo e secondo quali
parametri e criteri gli stessi sono stati determinati.
F.to: Bertin - Giuseppe Cerise - Louvin - Patrizia
Morelli
Président
- La parole au Conseiller Bertin.
Bertin (VdAV-R)
- Questa interpellanza prende spunto
dalla deliberazione del 20 marzo 2009 con la quale si affida un
incarico di consulenza professionale alla struttura di
rappresentanza a Bruxelles, questo per il supporto in materia di
programmi tematici a gestione diretta comunitaria, una consulenza
che dovrebbe seguire in tema di animazione e assistenza tecnica. Ci
ha stupito questa consulenza soprattutto per l'importo che è un
importo considerevole di circa 58mila euro, per un costo orario di
108 euro lordi all'ora, una cifra non comune. Per questa ragione ci
chiedevamo come mai, tenuto conto delle competenze dell'Ufficio di
Bruxelles, si ricorreva ad una consulenza esterna e soprattutto
quale particolare professionalità giustifica una cifra simile.
Président
- La parole au Président de la Région,
Rollandin.
Rollandin (UV)
- Ringrazio il collega, che si rifà a
questa deliberazione della Giunta con la quale è stato affidato un
incarico di consulenza, che va ad integrare il supporto di cui
abbiamo già parlato stamani, in occasione di un'altra interpellanza
che si riferiva all'organizzazione dell'ufficio.
Per quanto riguarda la prima domanda:
"per quali ragioni si
rende necessario il ricorso a consulenze..."
, occorre in primo
luogo segnalare che l'Ufficio di rappresentanza di Bruxelles, pur
avendo svolto in passato un'attività di diffusione delle proposte
di partenariato relative ai programmi tecnici comunitari -
unitamente alle consuete attività di rappresentanza (ossia del
monitoraggio legislativo, della promozione dell'immagine e del
tessuto economico regionale, del
lobbying
e dell'assistenza
tecnica di cui ho già parlato stamattina, presso gli organi
dell'Unione europea, le altre rappresentanze europee regionali,
quella nazionale e gli altri organismi presenti a Bruxelles) - non
ha mai esercitato la competenza richiamata dagli interpellanti,
riferita, più ampiamente, alla
"promozione, anche nell'ambito
delle reti di cooperazione operanti a livello europeo, della
partecipazione della Regione ai programmi tematici a gestione
diretta comunitaria, mediante attività di reperimento, analisi,
elaborazione e diffusione dei documenti relativi ai programmi,
animazione e assistenza tecnica finalizzate alla fruizione delle
opportunità di finanziamento"
. La medesima competenza è stata,
infatti, esercitata, fino ad agosto 2008, ad Aosta dalla Direzione
politica e programmi comunitari e statali, anche con un supporto
consulenziale richiamato dagli interpellanti.
La diversa organizzazione dell'esercizio della competenza,
introdotta da settembre 2008, deriva dalla volontà di accorpare la
responsabilità dell'intero processo e dei risultati dello stesso,
in capo ad un'unica struttura individuata nell'Ufficio di
Bruxelles, mentre prima c'era in parte ad Aosta e in parte negli
uffici di Bruxelles, per la prossimità ai servizi della Commissione
europea che gestiscono direttamente i programmi tematici, ma
soprattutto per la possibilità di sfruttare maggiormente, nel
medio-lungo termine, le reti delle Regioni e della
progettazione.
Occorre poi aggiungere che i programmi tematici a gestione
comunitaria sono caratterizzati da una complessità che per varie
ragioni non li rende paragonabili a quelli cofinanziati dai fondi
strutturali e gestiti dalla Regione, infatti: sono gestiti
direttamente dai servizi della Commissione europea ed è quindi
necessario utilizzare uno specifico metodo di lavoro, adeguandosi
ai complicati meccanismi e alle tempistiche, sovente molto
stringenti, imposti dalla medesima; le percentuali medie di
successo delle proposte progettuali, ossia di possibilità che un
progetto venga selezionato, sono, purtroppo, molto basse (3-8%); se
si considera poi che sia i privati, sia i soggetti pubblici (le 270
Regioni europee e le migliaia di città e Province europee) possono
presentare progetti alla Commissione nell'ambito dei programmi
tematici, si ha un'idea dell'enorme competizione e della
complessità che domina in questo ambito specifico. Si tratta
peraltro di programmi che rivestono un interesse particolare per
l'Amministrazione regionale, rappresentato dall'opportunità di
attivare progetti a carattere innovativo, condividendo esperienze
con altre realtà europee attraverso la costituzione di
partenariati. Per queste ragioni si è ritenuto opportuno acquisire
un sostegno esterno estremamente qualificato, che da un lato
avesse, come il consulente individuato, un'esperienza di almeno
10-15 anni nella materia (è assistente europarlamentare, curatore
di numerose guide alla progettazione europea e professore a
contratto per l'Istituto di Scienze politiche di Lione-Sciences-Po
de Lyon in materia di finanziamenti e progetti europei) e che
dall'altro: fosse ben inserito nelle reti di progettazione europee
più efficaci (ad esempio, le associazioni delle Regioni francesi,
inglesi, tedesche e spagnole); lavorasse costantemente con i
Dirigenti della Direzione generale della Commissione europea;
conoscesse e lavorasse a stretto contatto con i Direttori delle
Agenzie regionali e ministeriali di progettazione (ad esempio, la
Catalunya) alle quali molte Regioni europee hanno delegato il
monitoraggio dei progetti europei e avesse inoltre un ampio
portafoglio di contatti, anche fra i Dirigenti dei Dipartimenti
affari europei delle diverse Regioni. Tutte queste caratteristiche
sono evidentemente un po' più che di norma e che nessun ufficio di
rappresentanza regionale a Bruxelles o comunque nessuna struttura
regionale evidentemente possiede. Siamo dunque nella situazione di
aver chiarito il perché di questa consulenza, che è del tutto
caratterizzata da tali esigenze, si è ritenuto di dotare la
struttura regionale di Bruxelles di un apporto qualificato per
acquisire una modalità di intervento in materia di progettazione e
per garantire il necessario supporto alla progettazione per le
strutture regionali interessate a presentare progetti.
Quanto al secondo quesito, occorre inquadrare correttamente
l'oggetto della prestazione affidata al consulente. Con la
deliberazione n. 744/2009 e con relativo disciplinare di incarico,
la Regione ha richiesto al consulente due distinti tipi di
prestazione costituiti, da un lato, da
"consulenza..."
- a
beneficio dell'Ufficio di Bruxelles -
"... sull'intero ambito di
programmi tematici"
per la durata di 11 mesi; dall'altro, da
"animazione e assistenza tecnica..."
- a beneficio,
principalmente, delle strutture regionali potenziali beneficiarie
dei progetti -
"... nella definizione di proposte progettuali e
nell'assicurare il relativo seguito presso i servizi della
Commissione europea"
per ulteriori 536 ore massimo da
effettuarsi entro gli stessi 11 mesi dell'incarico.
Inoltre nell'impegno di spesa sono comprese le spese di
trasferta che il consulente sosterrà nel territorio dell'Unione
europea durante gli 11 mesi, trasferte che invece erano pagate a
parte nel precedente incarico di consulenza. Il predetto impegno di
spesa, comprensivo degli oneri, concerne un periodo di 11 mesi di
consulenza per un compenso giornaliero pari a 263 euro al giorno,
che è stato ritenuto congruo in relazione alle specifiche
competenze ed esperienze professionali del consulente individuato.
Va sottolineato che questi emolumenti sono nettamente inferiori ai
minimi tariffari praticati dalla Commissione europea e dalle
agenzie di progettazione a Bruxelles per analoghe prestazioni
professionali. A titolo comparativo il contratto-quadro utilizzato
dalla Commissione europea prevede la corresponsione ad un
consulente esperto in progettazione e valutazione dei progetti di
un compenso che è quasi il doppio: 450 euro lordi al giorno. Se poi
interessa ai colleghi, ho qui il
curriculum
dell'interessato, in modo che si possa vedere l'attività legata ad
interventi sia nel pubblico, sia nel privato a livello di varie
comunità, poi per quanto riguarda tutta una serie di progetti, la
formulazione sui metodi di accesso ai finanziamenti europei con una
percentuale molto alta di riuscita, organizzazione di conferenze
internazionali, coordinamento e animazione dei
réseaux
européens
che riguardano diversi sistemi a livello europeo,
oltre che l'azione di formazione a vari livelli, pubblicazioni e
una serie di referenze. Se per caso il collega è interessato, gli
darò copia per capire il perché di questa consulenza.
Riteniamo che in questo passaggio e con queste esigenze di
predisposizione di una serie di programmi sia utile avere tale
consulenza, che farà crescere e maturare le persone che già sono
coinvolte negli uffici di Bruxelles, per seguire i
dossier
,
naturalmente con esperienza ben diversa. Noi ci auguriamo che
questo possa farci raggiungere gli obiettivi di partenariato a cui
sappiamo quanto la nostra Regione da sempre ha lavorato.
Président
- La parole au Conseiller Bertin.
Bertin (VdAV-R)
- In parte il
curriculum
era
presente anche in deliberazione, al di là di questo, ci mancherebbe
pure che non avesse un
curriculum
adeguato, visto quanto
siamo pronti a dargli, mi sembra il minimo! Rimane il fatto che
verrà a costare come costo unitario quattro volte di più di quanto
non costava quello precedente, per cui qualche perplessità mi
rimane su questa cosa: o in un caso si è ricorso a qualcosa che non
andava, oppure in tale caso si è esagerato. Al di là di questo,
anche le stesse strutture dell'Amministrazione regionale in tale
settore sono piuttosto attrezzate, con quattro direzioni, in fatto
di personale sia fisso che consulenti, credo che non manchino
competenze come non sono mancate finora; fra l'altro, di dirigenti
ce ne sono a sufficienza. Ricordo che questa Giunta era nata con
grandi annunci di riduzione di dirigenti e di strutture, poi alla
fine abbiamo visto che non solo i dirigenti non sono diminuiti,
anzi sono aumentati, come a quanto pare anche le consulenze. La
tendenza è la stessa, anzi in questo caso c'è un aggravio di costo
notevole. Comunque prendiamo atto. Non sono soddisfatto della
risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK