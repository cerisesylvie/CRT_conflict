Consiglio Regionale della Valle d'Aosta - Oggetto del Consiglio n. 151 del 26 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
AMBIENTE
Inquinamento
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 151 del 26 settembre 2013 - Resoconto
OGGETTO N. 151/XIV - Approvazione di mozione: "Iniziative per
l'abbattimento delle polveri e la riduzione dei rumori derivanti
dai lavori di demolizione del muro della diga di
Beauregard".
Presidente
- Per l'illustrazione, ha chiesto la parola il
collega Roscio.
Roscio (ALPE)
- Grazie Presidente.
Devo dire che aspettavo questo momento, insomma, visto che c'è
stato il rinvio; però non è stato inutile, nel senso che questa
estate ho scoperto un interessante volantino, prodotto dal gruppo
CVA in collaborazione con il Comune di Valgrisenche, che si chiama
proprio "Alla scoperta della diga di Beauregard". In questa
pubblicazione ci sono le notizie dal 2011 al 2015 sui lavori che si
intendono fare e si ripercorre un po' la storia dell'invaso e anche
la tipologia degli interventi previsti. Scorrendo nelle pagine, a
un certo punto c'è un piccolo articoletto in cui si dice, il titolo
è: "DGPV"...DGPV è Deformazione Gravitativa Profonda di Versante,
sostanzialmente una frana. Si dice che fin dai primi invasi il
territorio ha manifestato delle criticità, in quanto una parte del
muro della diga poggiava proprio sulla frana. E questo, qualora
l'invaso fosse stato riempito, avrebbe causato dei problemi.
Vorrei ricordare che questo è il cinquantesimo anniversario
della tragedia del Vajont, e quindi vi era un rischio non da
ridere, tant'è vero questo ha portato poi all'obbligo, o meglio,
all'intervento, in quanto l'Ente Nazionale aveva detto: "o fate un
intervento oppure bisogna chiudere del tutto questa cosa". Allora
io facevo un ragionamento: quando hanno costruito la diga non si
sono accorti che c'era una frana su cui poggiava proprio su un muro
portante dell'arco della diga. Io immagino che allora, alle
popolazioni di Valgrisenche che avevano dovuto andarsene via dai
loro villaggi, il politico di turno avrà dato tutte le garanzie
possibili dicendo: "state tranquilli, non c'è nessun problema,
l'invaso funzionerà bene"...salvo poi riscontrare che il muro aveva
un problema, non da poco...poggiava su una frana!
Qui io ho visto che il nostro Presidente ha fatto proprio
dichiarazioni ben precise, in quanto il 21 novembre 2012 ha
garantito che il progetto sarà attentamente seguito, controllato
con tutte le misure necessarie, che saranno poste in atto per
garantire che non ci siano conseguenze di alcun tipo sulla
popolazione, sulla struttura, sulla diga, sull'ambiente
circostante, cosa peraltro condivisibile e per cui, ovviamente,
bisogna fare. Senonché, scorrendo ancora questa pubblicazione, si
dice che la scelta dell'intervento è stata fatta tramite
abbattimento con esplosivo, e questi interventi si protrarranno
fino al 2015. Quindi siamo ancora in tempo per vederli, e la
pezzatura massima del materiale sarà di cinquanta centimetri.
Quindi noi avremo dei lapilli possibili da cinquanta centimetri che
prenderanno il volo, anzi, che prendono il volo, tant'è vero che la
mia mozione, che poi è stata condivisa, prende proprio il via da
una preoccupazione che deriva da immagini di filmati che sono
reperibili sia in rete, sia in un servizio televisivo mostrato
dalla RAI della Valle d'Aosta, dove questo servizio televisivo dice
che vi è la produzione di ingenti quantitativi di polvere da
materiali cementizi, diffusi in maniera controllata, con il
conseguente deposito sui terreni dell'alta Valgrisenche; e dice
addirittura migliaia di tonnellate di calcestruzzo, qui,
testualmente, si sbriciolano al vento. Se uno va a vedere i filmati
effettivamente può constatare questo, può constatare che proprio
grandi polveri, con grande rumore vengono sparpagliate in giro.
Allora, qui non si va a discutere se l'intervento bisognava farlo o
non bisognava farlo, ma si va semplicemente a chiedere che vengano
messe in campo delle iniziative, anche ricordando il fatto che
quello che si sgretola è materiale cementizio, e tutti sanno che il
cemento viene prodotto non nel miglior modo ambientalmente più
sostenibile che esista, anzi il cemento è per definizione un
qualcosa...non è il massimo, insomma. Il fatto che, comunque, della
polvere di cemento vada a sbriciolarsi nell'area circostante,
magari in maniera incontrollata come viene detto, crea
preoccupazione.
Cosa si chiede quindi? Si chiede di intervenire per riuscire ad
abbattere, anche semplicemente con dei metodi idrici nel momento
della volata, andare ad intervenire con degli abbattimenti bagnando
questi polveri, in modo che non ci sia un'esplosione a lungo
raggio, che vada addirittura alle case che sono lì vicino. Quindi,
io credo che non ci sarà nessun problema a prendere un impegno in
tal senso, che tra l'altro sarebbe solo un rafforzamento di quanto
è già stato detto dal Presidente in questo senso. Ritengo che non
avrete nessun problema a votare questa proposta, tanto più
ricordando alcune norme regionali che sono la 5/2008 sulle cave,
che prevede proprio impegni molto stringenti sulle acque,
sull'ambiente, sulle polveri per le cave. Quindi basterebbe,
sostanzialmente, estendere la normativa relativa alle cave per
avere già una certa tutela anche su questo tipo d'intervento; e,
idem, sul rumore, visto che la Regione Valle d'Aosta ha legiferato,
proprio con la legge 20 del 2009, in materia di tutela del rumore,
anzi in questo senso portandosi anche all'avanguardia sulla
questione del rumore. Dunque, io chiederei che fossero intraprese
iniziative in tal senso, proprio a protezione ambientale della
zona, ma anche per la salute degli abitanti delle zone circostanti.
Grazie.
Presidente
- Grazie, collega Roscio. Apro la discussione.
La parola al Presidente Rollandin... Ci sono altri che vogliono
intervenire? La parola a Rollandin in chiusura...ci sono richieste
d'intervento colleghi? Non ci sono richieste? Sì, scusate...
La parola alla collega Morelli.
Morelli (ALPE) -
Je m'attendais à d'autres interventions
des collègues des autres groupes... À vrai dire je n'ai pas
grand-chose à ajouter à l'illustration très ponctuelle et
scientifique, dirais-je, du collègue Roscio. Il faut rappeler que
c'est un chantier très controversé et même quelque peu incompris
par une partie de la population valdôtaine, car je crois que tout
le monde a eu l'occasion d'entendre des réactions contraires à ce
type de chantier. Plusieurs valdôtains se demandent: mais quelle
est la justification d'un travail, d'un chantier aussi important
qui absorbe beaucoup d'argent? Donc en ce sens je crois que cette
motion est aussi l'occasion pour expliquer la raison de ce
chantier, et en ce sens j'exhorte le Président Rollandin à le
faire.
Pour beaucoup de personnes ces travaux sont perçus comme une
sorte de gaspillage d'argent publique. Pour la communauté de
Valgrisenche il y a deux aspects sûrement: d'un côté,
l'inéluctabilité du chantier (à ce qui nous a été dit, et à ce que
vient de citer le collègue Roscio quant aux déclarations de CVA et
du Président Rollandin même, lors des réunions qui se sont tenues à
Valgrisenche), inéluctabilité qui est due à des raisons de
stabilité. Donc, à ce qui nous est dit, il est obligatoire de
baisser, de redimensionner le barrage de Valgrisenche. Pour la
communauté de Valgrisenche il y a évidemment l'impact lourd d'un
chantier caractérisé par cette méthodologie explosive, réellement
explosive; un chantier qui portera sans doute à une amélioration du
paysage et à la récupération des terrains qui sont en amont du
barrage, mais qui évidemment coûte à la communauté de Valgrisenche
des années de malaise, des années de conséquences importantes sur
l'économie même de la commune de Valgrisenche, qui est une économie
qui repose aussi sur le tourisme, et donc sur des conditions
environnementales qui, en ce moment, ne sont pas idéales.
Donc je crois que cette motion va dans le sens de réaffirmer ce
que le collègue Roscio a déjà cité dans la motion, dans la prémisse
de la motion, quant à ce qu'a été dit par le Président Rollandin
sur le fait que ce chantier est absolument monitoré, est absolument
suivi de près, pour faire en sorte, justement, que les désagréments
soient réduits au minimum. Je pense qu'il n'y aura aucun problème
de la part du Conseil régional et de la majorité même à s'associer
à cet engagement, à cette requête d'ultérieure...comment dire?
d'ultérieure assurance vis-à-vis de la population de Valgrisenche
et, en ce sens, j'invite le Président Rollandin.
Président
- Merci. La parole au collègue Nogara.
Nogara (UVP)
- Merci Président.
Io vorrei solo fare un piccolo intervento per ribadire quanto
già detto dal mio collega Roscio sul fatto delle polveri. L'Ufficio
cave e anche il Corpo forestale valdostano controllano, in tutte le
cave della Valle d'Aosta, proprio questo fatto delle polveri,
l'emissione di queste polveri. Ecco, sembra un po' assurda o strana
una situazione come questa, come su a Valgrisenche, dove c'è, con
le esplosioni che ci sono - l'abbiamo visto anche dai filmati -
tantissima polvere, che in situazioni del genere non si intervenga
in modo semplice; non è che si chieda niente di particolare, perché
quello che si fa appunto nelle cave, quando c'è estrazione o tagli,
si bagna solamente al momento di questi eventi, ecco. Era solo per
ribadire questo: che in una situazione del genere sembra abbastanza
normale che si intervenga in questo modo. Grazie.
Président
- Merci, collègue. Il y a d'autres requêtes
d'intervention? On peut fermer la discussion générale? La
discussion générale est fermée.
La parole au Président Rollandin.
Rollandin (UV)
- Sì, grazie Presidente.
La problematica della diga di Valgrisenche fa discutere da anni
e anni; si è discusso da quando è stata costruita, da quando è
entrata in funzione, ha avuto il suo massimo di utilizzo per pochi
giorni, perché di fatto non ha mai avuto la capienza che era
prevista. Voglio solo dire due parole sulla frana: quello che viene
chiamata "frana" è un movimento che credo, se si va a misurare su
tutti i versanti della nostra Valle, c'è perché non c'è un versante
che non abbia un minimo movimento, in particolare in quella zona.
La zona sopra Bonne ha queste infiltrazioni d'acqua abbastanza
consistenti, c'è anche un torrente che a un certo punto sparisce, e
che si era anche pensato di portare direttamente in confluenza con
il lago: questo per dire che si sono analizzati tutti gli elementi,
sicuramente non era una frana che poteva, tanto per capirci, avere
"l'effetto Vajont". Qui non è stato sottovalutato l'aspetto legato
anche alla stabilità del fronte, ma proprio perché non c'era la
sicurezza totale e per ritornare a dei parametri di sicurezza che
venissero in qualche modo approvati, il commissario ad acta, che
era stato a suo tempo nominato, ha fatto fare tutta una serie di
studi all'Università di Torino e a esperti, che hanno creato questo
modello nuovo che prevedeva la riduzione di quei metri della diga,
per rendere in qualche modo ancora più sicura la diga stessa.
Questo è all'origine, per dire che non c'è mai stato un discorso
vero e proprio tipo Vajont, però c'è stata questa difficoltà che
alla fine è stata vista, è stata prevista in un progetto, è stato
anche monetizzato, purtroppo, perché qui, se era per una scelta,
nessuno andava ad intervenire, perché all'inizio c'era anche la
previsione che ci fosse un intervento a livello europeo, poiché è,
credo, il primo caso, in assoluto, in Europa, dove si va a ridurre
una diga esistente, è il primo caso, ed è anche abbastanza
singolare. E, nel mentre noi stiamo facendo questo, l'ENEL, che è
proprietaria delle altre dighe, sta valutando come attivare un
sistema che innalzi o aumenti ancora la capacità degli invasi
esistenti, per aumentare ancora la capacità produttiva...per dire
che ci sono sicuramente dei fatti strani.
Venendo alle problematiche da voi sottoposte, correttamente, in
particolare per quanto riguarda le polveri, come sapete è stato
fatto uno studio specifico per quanto riguarda le modalità di
intervento, valutando prima di tutto, prima dell'intervento che,
chiaramente, era esplosivo, l'impatto sulla situazione di Bonne,
sulla situazione degli stabili. Perché una delle prime
preoccupazioni era che ci fosse un effetto sugli stabili della
frazione e, nel contempo, si sono studiate le modalità meno
impattanti per la parte che veniva demolita per ogni volata - si
contano in totale 32 volate all'anno, nell'insieme di quello che è
l'intervento complessivo - e ogni volata naturalmente viene
preparata proprio in modo tale che con la parte che esplode ci
siano dei pezzetti, dei frantumi che non superano certe dimensioni,
poi sulla frantumazione definitiva ci sono polveri di diversa
"pezzatura".
Ora, le valutazioni e le simulazioni fatte portavano a prevedere
che le polveri sollevate dalle attività di demolizione fossero non
solo in linea con quella che è la normativa, ma largamente al di
sotto. Ciò non toglie che quello che voi state proponendo - cioè di
fare una verifica per vedere se con ulteriori accorgimenti, quali
quello che veniva detto adesso, il possibile intervento con la
possibilità di bagnare le polveri nel momento in cui c'è la volata
- potesse in qualche modo ridurle. Tant'è che nelle valutazioni
delle volate si guarda, se è possibile, a questioni meteo.
Chiaramente, se c'è il vento forte, viene evitato, proprio per
evitare la dispersione delle polveri, che creerebbe problemi
ulteriori a quelli che voi avete riportato.
Sul discorso acustico, anche qui, le misurazioni sono fatte,
sicuramente hanno un impatto che conosciamo, quindi, per quanto
riguarda la possibilità di esaminare quello che è possibile, perché
non possiamo modificare quello che è, ovvero le modalità con cui è
stato fatto l'appalto e come avvengono questi interventi, che
seguono un progetto specifico, non è che possiamo modificare un
progetto, quello che possiamo, credo, rivedere, è che vengano messi
in atto tutti gli accorgimenti che vanno nella direzione di ridurre
l'effetto delle polveri e, conseguentemente, di ridurre l'impatto
che hanno sul territorio circostante.
Presidente
- La parola al collega Roscio.
Roscio (ALPE)
- Presidente, mi sembra quindi di capire
che ci saranno problemi ad accogliere questa richiesta. Mi sembra
effettivamente che lei abbia colto il principio che stava dietro,
nel senso che io ritengo che le valutazioni per fare una protezione
dalle polveri siano già state fatte. Però la mia intenzione era
quella di far capire alla popolazione di Valgrisenche, visto che ci
sono state delle polemiche e comunque c'è una preoccupazione per
via dell'utilizzo dell'esplosivo, proprio per il fatto che è la
prima volta che viene utilizzato, non è una cosa di routine, c'è
bisogno che si faccia vedere che si adottano tutte le precauzioni
del caso, proprio per evitare qualunque possibilità di danni.
Proprio lei ha ricordato che, allora, si era evitato di riempire in
maniera continuativa l'invaso per tutta la sua capienza, proprio
perché non c'era la sicurezza totale sul pieno. Ecco, proprio anche
adesso io vorrei...noi vorremmo, con questa mozione, che ci fosse
le sicurezza totale dell'assoluta innocuità dell'intervento per
quanto riguarda le polveri e per quanto riguarda il rumore.
Grazie.
Presidente
- Grazie. Possiamo quindi procedere alla
votazione? La votazione è aperta. Votate, colleghi. Tutti hanno
votato? Possiamo chiudere la votazione.
Presenti: 35
Votanti: 35
Favorevoli: 35
La mozione è dunque approvata all'unanimità.
Punto 60 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK