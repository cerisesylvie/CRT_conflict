Consiglio Regionale della Valle d'Aosta - Oggetto del Consiglio n. 2719 del 9 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Celebrazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2719 del 9 maggio 2017 - Resoconto
OGGETTO N. 2719/XIV - Interrogazione: "Esclusione del
progetto "Collettivamente memoria" dalla partecipazione alle
celebrazioni del 25 aprile 2017".
Rosset (Presidente) -
Punto n. 6 all'ordine del giorno.
Ha chiesto la parola il Presidente della Regione, ne ha
facoltà.
Marquis (SA) -
Rispetto all'interrogazione che è stata
posta alla nostra attenzione, la cosa che posso dire è che
l'organizzazione di questa cerimonia di celebrazione del 25 aprile
non è stata gestita dalla Regione. Tuttavia il 15 marzo gli uffici
della Presidenza della Regione hanno partecipato a una riunione
convocata dal Comune di Aosta, nel corso della quale è stato
presentato e approvato il programma della cerimonia. In quella
data, a quanto ci risulta, non era stata data nessuna comunicazione
da parte dell'associazione "Collettivamente Memoria" per
l'inserimento, nell'ambito della cerimonia, della lettura dei
principi fondamentali della Costituzione. È stata una comunicazione
che ci risulta essere pervenuta in ritardo, il 18 del mese di
aprile. Considerato che la lettura della Costituzione è stata
prevista nel programma della cerimonia del 25 aprile a Verrès e a
Montjovet, credo che si sia trattato di un equivoco dovuto al
ritardo della comunicazione dell'associazione al Comune.
Presidente -
Ha chiesto la parola il consigliere
Padovani, ne ha facoltà.
Padovani (GM) -
Grazie presidente Marquis. Ho fatto
questa interrogazione, perché mi era pervenuta una richiesta di
spiegazioni da parte della responsabile di questo progetto.
Conoscendo la ragione di tale progetto e il fatto che fosse
presentato e svolto da ormai circa sette anni, mi pareva strano e
grave che quest'anno non fosse stato accettato. Da quello che ho
potuto capire dalla sua risposta, la Regione in questa celebrazione
ha un ruolo marginale rispetto al Comune. Penso di aver capito
dalla sua risposta che la responsabilità maggiore
dell'organizzazione di queste celebrazioni, e quindi dell'eventuale
misunderstanding
o comunque dell'esclusione di questo
progetto, sia dovuta a decisioni prese da altri in un altro momento
e in altri luoghi. Quindi la ringrazio della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK