Consiglio Regionale della Valle d'Aosta - Oggetto del Consiglio n. 1597 del 18 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1597 del 18 novembre 2015 - Resoconto
OGGETTO N. 1597/XIV - Comunicazione di provvedimenti
amministrativi di variazione al bilancio.
Presidente
- Ci sono richieste su questo tema? La parola
al collega Chatrian.
Chatrian (ALPE)
- Sì, grazie Presidente. Chiederemmo, a
nome del gruppo, al Presidente della Regione qualche
delucidazione...
Presidente
- Un po' di silenzio per cortesia.
Chatrian (ALPE)
- ...sulla delibera inserita all'interno
della variazione di bilancio che fa anche un po'...come dire?
seguito alle dichiarazioni che il Presidente ieri ha fatto, ha
annunciato e ha siglato non solo con INVA...la prosecuzione della
banda larga nel prossimo triennio 2016-2018 visto e considerato che
si vanno ad allocare importanti milioni di euro nella variazione
finalizzata all'iscrizione in bilancio dei fondi statali assegnati
proprio alla Regione con una decisione della Commissione europea
del 12 febbraio 2015 proprio sulla banda larga. Chiederemmo al
Presidente della Regione, visto e considerato che nelle prime tre
vallate laterali: Valle del Lys, della Val d'Ayas, della
Valtournenche praticamente l'operazione è quasi conclusa...più che
dei dubbi vorremmo conoscere bene il prosieguo. Cerco di spiegarmi
meglio: ad oggi la tratta principale, la via principale è stata
realizzata, praticamente chi può usufruire di questa banda larga
sono principalmente solo gli enti pubblici e la criticità permane
per i cittadini tutti, le imprese, il turismo e faccio un esempio
dove conosco meglio: nella vallata della Valtournenche, Antey, poi
collegato a Torgnon, chi può usufruire di questo servizio
praticamente è solo l'ente pubblico, ad oggi né i cittadini, né i
turisti, né le imprese, né i piccoli artigiani possono utilizzare
l'investimento che è stato fatto. La domanda al Presidente della
Regione quindi è: qual è il prosieguo per dare definitivamente
gambe e quindi servizi ai nostri cittadini, al turista e quindi
anche alle nostre imprese.
Presidente -
Chi chiede la parola? La parola al
Presidente della Regione.
Rollandin (UV) -
Grazie Presidente.
Ringrazio il collega per aver sottolineato questa delibera, che
sicuramente completa o comunque dà le indicazioni su come attivare
i vari meccanismi collegati con il programma che porterà nel 2017
alla completa informatizzazione e quindi la banda larga, anzi ultra
larga, sarà presente in tutta la Valle, adesso, come lei ha
ricordato, ci sono le tre valli laterali, che stanno completando,
per cui non ci sarà solo la parte pubblica, ma in tutta la Valle
sarà possibile collegarsi perché noi teniamo conto che stiamo
facendo con quest'operazione, diciamo, l'autostrada informatica.
Una parte era già stata fatta, questo tiene conto dei fondi che
l'Europa ha messo e che noi abbiamo completato, ma in precedenza,
quindi...e qui parliamo di 26 milioni in totale, contando i milioni
che sono dati, 12 dall'Europa, il resto dalla Regione fa 17, poi
gli altri che si riferiscono all'operazione fatta sulle
infrastrutture CVA, per utilizzare le condotte come punto di
riferimento per l'estensione della fibra che gli altri invece hanno
dovuto provvedere con relativi scavi e così via con la posa
ufficiale. Questo per dire che, come quello che dice la delibera,
quindi specifica come dovrà essere attivato, difatti dice di
approvare le variazioni di bilancio di previsione conseguenti a
quest'impostazione, che vede la realizzazione progressiva. Adesso
sono le tre valli già servite, quindi sono possibili i 20 megabyte,
quindi sono ai livelli più alti che oggi sono possibili, oggi,
prima della banda ultra larga. Quindi con questo completa di fatto
l'operazione che progressivamente sarà per tutta la Valle.
Presidente
- La parola al collega Chatrian.
Chatrian (ALPE)
- Sì, grazie.
Come ha ben capito il Presidente, la domanda andava oltre alla
delibera, perché la delibera...dal punto di vista tecnico, si va ad
allocare nel triennio 2015-2017 le ulteriori risorse, 9 milioni di
euro praticamente, il saldo contabile, però diciamo che il
ragionamento che volevamo porre - probabilmente approfondiremo
meglio la questione durante anche la finanziaria - è che ad oggi
l'autostrada nelle tre vallate laterali è stata fatta per quanto
riguarda le fibre, ad oggi né i cittadini, né le imprese possono
utilizzare l'autostrada ancora perché non collegati, quindi la
domanda andava in quella direzione, Presidente Rollandin: quando i
cittadini valdostani delle tre vallate in questo caso, perché
l'operazione è già stata fatta, potranno usufruire della banda
larga, quando le imprese locali e artigiane...
(interruzione del Presidente della Regione, fuori
microfono)
...ad oggi non possono. La mia domanda era quella, poi ne
parleremo nella finanziaria, e soprattutto sul come, perché poi
l'obiettivo, dopo questi grandi investimenti...penso che il
secondo...a seguito anche della sua intervista che ha fatto ieri,
le domande diverse dei cittadini e delle imprese..."ad oggi però
noi non possiamo utilizzare ancora la banda larga"...quali i
percorsi e soprattutto quali i tempi. Grazie.
Presidente
- Grazie. Allora, prendiamo atto del punto.
Possiamo fare una sospensione per capire come vogliamo procedere o
per decidere meglio sulla prosecuzione dei lavori visto che la
seduta è convocata anche in notturna. Tre minuti di sospensione in
Conferenza dei Capigruppo per definire la prosecuzione dei
lavori.
Si dà atto che la seduta è sospesa dalle ore 19,29 alle ore
19,38.
Viérin M. (Presidente) -
Riprendiamo i lavori. In
Conferenza dei Capigruppo si è presa la decisione all'unanimità di
discutere ancora il punto 29, dopodiché si rinvia la discussione
dei punti rimanenti a domani. Ricordo che è arrivata anche una
risoluzione del Movimento Cinque Stelle in merito alla NUV, che
sarà inserita d'ufficio all'interno della discussione del punto 33.
Oltretutto, in merito ai tragici fatti di Parigi, si sta lavorando
perché si è trovata anche qui una condivisione rispetto alla bozza
con una modifica richiesta, gli uffici la stanno predisponendo e
poi verrà sottoposta alla firma dei Capigruppo, verrà iscritta
nella giornata di domani e verrà discussa.
Punto 29 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK