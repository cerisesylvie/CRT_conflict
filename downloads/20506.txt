Consiglio Regionale della Valle d'Aosta - Oggetto del Consiglio n. 516 del 7 aprile 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 516 del 7 aprile 2004 - Resoconto
OGGETTO N. 516/XII - Studi per l'accertamento della qualità
dell'aria nella Valdigne. (Interrogazione)
Interrogazione
Ricordato che nel periodo successivo alla chiusura del Tunnel
del Monte Bianco si sono condotti studi interessanti al fine di
giungere ad un modello di conoscenza della qualità dell'aria sulla
base di una serie di parametri individuati;
Ricordato che a tal fine erano state collocate nella Valdigne
delle stazioni di rilevamento dati per monitorare la presenza di
agenti inquinanti nell'atmosfera;
Ritenuto importante conoscere tali dati, specie in questi
ultimi mesi in cui il passaggio dei Tir al Traforo del Monte Bianco
si è intensificato;
i sottoscritti Consiglieri regionali
Interrogano
l'Assessore competente per sapere:
1) quante sono e dove sono collocate le stazioni di
rilevamento dati dell'atmosfera nella Valdigne;
2) se è ancora attivo il programma dell'Arpa di continuare a
monitorare la presenza di agenti inquinanti nell'atmosfera nei
pressi del Traforo del Monte Bianco, correlando tali dati con il
transito dei mezzi pesanti;
3) quali sono stati i dati rilevati nei primi tre mesi del
2004 e se sono in linea con quelli degli analoghi mesi del
2003.
F.to: Squarzino Secondina - Riccarand
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Le stazioni di rilevamento della qualità dell'aria
presenti nel territorio della Valdigne sono quelle di Morgex,
località capoluogo, sita nel parcheggio del mercato che è una
stazione di prossimità stradale e dista 15 metri circa dalla strada
statale n. 26; La Thuile, località Les Granges, stazione di fondo
rurale, in altitudine a metri 1.640; Courmayeur, frazione La Palud,
sita presso il curvone della strada statale n. 26, stazione
temporanea di prossimità stradale posta sul ciglio della strada
stessa. Sono poi effettuate campagne di misura con il laboratorio
mobile dell'ARPA, in Comune di Courmayeur, lungo la strada statale
n. 26, nel piazzale antistante l'ex hôtel Perrier; esse si svolgono
per una settimana ogni 2 mesi.
Il programma di valutazione della qualità dell'aria realizzato
dall'ARPA nell'area interessata dal traffico anche transfrontaliero
presso il Traforo del Monte Bianco si articola su: rilievi
strumentali nelle stazioni fisse e mobili, con particolare
riferimento agli inquinanti da traffico autoveicolare (esempio:
polveri, ossidi di azoto); conoscenza delle sorgenti di emissione
degli inquinanti (volume e composizione del traffico); stime
modellistiche di dispersione degli inquinanti (ossidi di azoto)
sull'intero territorio di riferimento. Questo programma è parte del
più generale programma di valutazione integrata della qualità
dell'aria attuata sull'intero territorio regionale.
Per quanto riguarda i rilievi strumentali, si fa presente che la
stazione attualmente in funzione a La Palud non è più disponibile a
partire dal 1° aprile 2004. Essa potrebbe essere sostituita con un
nuovo laboratorio mobile, ma non prima di qui a qualche mese tenuto
conto del reperimento dei fondi e delle operazioni per l'acquisto;
nel frattempo continueranno tutte le altre azioni di monitoraggio
sopra descritte. I dati rilevati dalle stazioni fisse di Morgex e
di Courmayeur, che sono quelli a cui si fa riferimento perché
funzionano anche da test per il periodo 1° gennaio-28 marzo degli
anni 2003 e 2004, sono dati che hanno relativamente poco
significato, ovvero una loro valutazione significativa non può
essere fatta se non per un periodo almeno di un anno, come prevede
la normativa di riferimento. Per periodi più brevi, come quelli
considerati nella presente relazione, possono non risultare
adeguatamente significativi, tuttavia possono esprimere delle
indicazioni. I dati riportati non evidenziano con chiarezza delle
tendenze omogenee per quanto riguarda la qualità dell'aria nei tre
siti in esame. A Morgex si osserva una riduzione delle
concentrazioni medie nel periodo considerato per ossidi di zolfo e
di azoto e un sostanziale mantenimento dei valori di anidride
carbonica. A Courmayeur, mentre per il sito del piazzale lungo la
strada statale n. 26, di fronte all'ex hotel Perrier, si registra
un aumento dei valori sia di ossido di azoto che di polveri, in
località La Palud le concentrazioni di polveri risultano
diminuite.
Credo che, al di là dell'intendimento generale di mantenere
l'impianto dell'ARPA per monitorare la qualità dell'aria, come è
già stato fatto presente in sede di comitato, sia venuto il momento
di aggiornare la pianificazione di questi rilevamenti, tenuto conto
di eventi significativi, non ultimo il fatto che per esempio il
traffico diretto fuori dalla Valle d'Aosta non passa più nell'area
di Morgex; i rilevamenti che vengono fatti a La Palud forse
potrebbero trovare una diversa collocazione magari più aderente
all'entrata del tunnel, in maniera da evitare interferenze con il
traffico che si dirige nella Val Ferret.
Presidente - La parola alla Consigliera Squarzino Secondina.
Squarzino (Arc-VA) - Chiederei poi all'Assessore se può fornirci
i dati analitici; capisco che in una risposta in Consiglio sia
difficile "snocciolare" i dati, ma sarei interessata ad avere
questi dati, da cui risulta che vi è stato, per quanto riguarda la
zona di Courmayeur, un aumento dell'ossido di azoto e delle
polveri. Sarebbe interessante capire di quanto, come e via dicendo.
Capisco anche che i dati annuali hanno più significato, però forse
anche triennali possono, se comparati con l'anno precedente, dare
alcune indicazioni. Vi è un aspetto della risposta dell'Assessore
che mi lascia perplessa ed è il fatto che non abbiamo certezza
sulla presenza di queste centraline nella Valdigne. Perché dico
questo? Dobbiamo ricordare come sono nate queste centraline. A
parte il progetto dell'ARPA che faceva il monitoraggio dell'aria
per quel modello di previsione della qualità dell'aria, vi è stato
nel febbraio dello scorso anno un dato preciso da parte dei medici
della Valdigne, che hanno indicato una serie di difficoltà. Nel
marzo 2003, come risposta a questa esigenza, la Giunta ha deciso di
monitorare l'aria, tanto che l'ANSA del 1° marzo 2003 informava:
"La Palud diventerà una stazione
fissa…"
- invece adesso sento che è
temporanea, per cui non capisco più come mai è avvenuto questo
cambiamento di decisione -
"…
viene inaugurata, partecipano alla cerimonia l'Assessore
regionale, il Direttore dell'agenzia, il Sindaco di Courmayeur
perché vi è la volontà politica di monitorare l'aria con queste
centraline"
. Volontà politica che l'allora Presidente Louvin il
19 marzo 2003 sempre riconferma, dicendo chiaramente:
"Afin
d'évaluer encore les prévisions des modèles que nous avons
rappelées, je vous signale que le dispositif d'évaluation au
Valdigne a été renforcé et qu'il comprend actuellement trois points
de mesure: Morgex, Courmayeur, Courmayeur La Palud, ce qui permet
de donner des données toujours plus fiables sur le niveau effectif
de la qualité de l'air dans la zone du Valdigne, qui est la plus
directement concernée par ces émissions (émissions du tunnel,
etcetera)"
.
Adesso veniamo a sapere che dal 1° aprile 2004 non vi è più la
centralina de La Palud e che quella di Courmayeur è un laboratorio
mobile, per cui funziona una settimana ogni 2 mesi. Mi chiedo
allora: come è possibile, sulla base dell'assenza di dati precisi
che vengono rilevati in modo costante, poter procedere a quello che
è stato richiamato anche qui in aula più volte, cioè la necessità
di procedere ad uno studio - ricordo ancora l'Assessore Fosson al
mese di dicembre lo aveva richiamato - dal titolo "Ambiente e
salute in Valle d'Aosta" in cui questi dati saranno analizzati? Sì,
certamente si analizzarono dati epidemiologici, certo, ma essi
saranno messi in rapporto con l'ambiente. L'ipotesi che veniva
fatta dai medici della Valdigne era che il picco di episodi
rappresenta dipendenza dall'inquinamento dell'aria per il passaggio
dei Tir. Su questa ipotesi bisogna comunque lavorare, per essere
sicuri che non sia vero. Assessore Fosson, le ipotesi si studiano
per poterle falsificare!
Questo studio fatto sul rapporto tra ambiente e salute deve
tener conto di dati precisi che vanno monitorati e raccolti in modo
costante e permanente; se questo non avviene, allora io prendo atto
che non vi è la volontà da parte della Giunta (mi riferisco
all'organo collegiale perché a volte parlo con l'Assessore
all'ambiente, a volte con il Presidente, a volte con l'Assessore
alla sanità) di conoscere qual è la situazione della qualità
dell'aria nella Valdigne e quindi non si è attenti alla salute dei
cittadini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK