Consiglio Regionale della Valle d'Aosta - Oggetto del Consiglio n. 4280 del 10 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4280 del 10 marzo 1993 - Resoconto
OGGETTO N. 4280/IX Interventi per migliorare la viabilità per
l'accesso alla strada regionale Aosta-Pila.
(Interpellanza)
Interpellanza Considerato, l'enorme flusso di traffico che
passa per la strada Aosta-Pila, e in particolare nel tratto che
congiunge Via Paravera con la Fraz. Pont-Suaz di
Charvensod;
Constatato, l'esigenza e l'opportunità di dotare la strada di un
marciapiede per favorire ed incoraggiare l'uso pedonale della
stessa, a vantaggio della viabilità della Città di Aosta;
Pur considerando che detta strada rientra nella zona definita
"F8" per la quale, l'Amministrazione comunale di Aosta, da anni sta
discutendo sull'eventualità di predisporre uno studio di
urbanizzazione;
Rilevato che a tuttora non esistono segnali, i quali facciano
pensare ad una immediata risoluzione del problema;
i sottoscritti consiglieri regionali
Interpellano
l'Assessore competente per sapere:
1) se sia possibile procedere alla regionalizzazione di detto
tratto di strada, denominato "strada del Pont-Suaz", per potervi
effettuare il citato marciapiede;
2) o comunque quale altra soluzione ritiene di poter adottare
per porre fine al disagio e al pericolo che i pedoni corrono nel
percorrere tale tratto di strada.
F.to: Limonet - Chiofalo - Bondaz - Lanièce.
Presidente
Ha chiesto di illustrare l'interpellanza il
Consigliere Limonet, ne ha facoltà.
Limonet (DC)
Si è provveduto ad inoltrare questa
interpellanza in considerazione dell'enorme flusso di traffico che
passa per la strada Aosta-Pila, in particolare nel tratto che
congiunge via Paravera con la frazione Pont-Suaz di Charvensod.
Per questo si creerebbe l'esigenza e l'opportunità di dotare la
strada di un marciapiede, per favorire e incoraggiare l'uso
pedonale della stessa, a vantaggio della viabilità della città di
Aosta.
Pur considerando che detta strada rientra nella zona definita
F8, per la quale l'amministrazione comunale di Aosta mi sembra stia
discutendo sulla eventualità di predisporre uno studio di
organizzazione; rilevato che a tutt'ora non esistono segnali che
facciano pensare ad una risoluzione del problema; si interpella
l'Assessore competente per vedere se sia possibile procedere alla
regionalizzazione di detto tratto di strada, denominato appunto
strada del Pont-Suaz, per potervi effettuare il citato marciapiede,
o comunque quali altri soluzioni ritiene l'Assessore di poter
adottare per porre fine al disagio e al pericolo che incombono sui
pedoni che percorrono tale tratto di strada.
Presidente
Ha chiesto di parlare l'Assessore ai Lavori
Pubblici Vallet, ne ha facoltà.
Vallet (UV)
Tout en partageant le tracas des
interpellateurs, je dois dire que la route en question ne possède
pas les caractéristiques pour devenir route régionale, étant donné
qu'il s'agit d'une rue typiquement urbaine.
C'est dans ce sens que les initiatives pour mettre en ordre la
situation et donc réaliser les oeuvres que les conseillers
souhaiteraient, doivent être prises par la commune d'Aoste.
En ce sens je peux prendre l'engagement de solliciter les
administrateurs de la commune d'Aoste, afin qu'ils s'activent dans
la direction souhaitée.
Presidente
Ha chiesto di parlare per la replica il
Consigliere Limonet, ne ha facoltà.
Limonet (DC)
Mi ritengo soddisfatto della risposta
dell'Assessore; naturalmente so che essendo questo tratto di strada
considerato di viabilità urbana, non può essere regionalizzato,
però credo che un intervento dell'Assessore presso il comune di
Aosta potrebbe servire a sbloccare questa situazione, quindi a
portare il problema verso una sua soluzione. Pertanto lo ringrazio
dell'impegno assunto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK