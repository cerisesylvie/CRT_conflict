Consiglio Regionale della Valle d'Aosta - Oggetto del Consiglio n. 2890 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2890 del 27 marzo 2013 - Resoconto
OGGETTO N. 2890/XIII - Interrogazione: "Tempistica per la
consegna da parte della société Saint-Bernard del parcheggio
pluripiano interrato destinato a servizio del Presidio ospedaliero
"Umberto Parini" di Aosta".
Président -
La parole à l'Assesseur La Torre.
La Torre (GM)
- Grazie Presidente.
Rispondo doverosamente all'interrogazione, ma anche volentieri,
perché penso che sia corretto mantenere l'attenzione sui lavori del
costruendo ospedale. Le domande sono chiare, cercherò di essere
altrettanto chiaro io nelle risposte: la prima fa riferimento a se
la ditta appaltatrice ha avuto un'ulteriore proroga dei lavori. Una
piccola precisazione innanzitutto: non è la ditta appaltatrice,
perché in questo caso è la promittente di vendita e posso subito
dire con estrema chiarezza che non c'è stata nessuna concessione di
ulteriore proroga, quindi nessuna nuova proroga.
Seconda domanda:
"cosa impedisce ancora ad oggi la consegna
dei lavori"
, sostanzialmente più niente, perché sono in corso i
lavori interni di sistemazione nella segnaletica e le ultime
finiture, quelle che sono proprio le cose di finitura e poi quella
che è la parte più delicata, su cui la Regione evidentemente pone
la sua attenzione, che sono i documenti tecnici, che devono essere
consegnati in sede di rogito notarile e quindi l'accatastamento,
l'agibilità e tutti quelli che sono i collaudi necessari.
Terza domanda:
"se vi sono dei tempi certi di consegna
dell'opera in questione"
, come avevamo già parlato nella
precedente vostra interrogazione, si erano individuati circa due
mesi, se non sbaglio, eravamo intorno alla metà di febbraio quando
se n'era parlato, quindi si pensava di poterla avere entro la fine
di aprile. Ormai, direi che è certo che nei primi 15 giorni, io
direi il 15 di maggio, l'opera dovrebbe essere consegnata.
Président
- Merci. La parole au collègue Chatrian.
Chatrian (ALPE)
- Grazie Presidente, grazie Assessore per
le risposte.
Due riflessioni: innanzitutto l'Assessore sa molto bene che noi,
gruppo ALPE, non abbiamo approvato né nella sostanza, né nella
forma questa procedura messa in campo dalla maggioranza regionale.
Già all'epoca, nel 2010, facemmo una battaglia forte sulla sostanza
e sulla forma, sulla trattativa privata forzatamente messa in campo
dal Governo regionale. Noi con le armi che abbiamo potuto
utilizzare in quest'aula ci siamo messi di "traverso", mi scusi il
termine, perché abbiamo respinto al mittente la procedura poco
trasparente messa in campo, cioè la volontà di non fare nessuna
gara su questa opera, il fatto comunque di aver modificato dal
punto di vista urbanistico ed ampliato quelle che sono le maglie
per poter edificare e costruire i 500 stalli e soprattutto ci siamo
messi di "traverso" nel momento in cui anche c'è stata la
valutazione. Una congruità interna dell'Amministrazione regionale,
ma soprattutto una volontà di natura politica.
Ci tenevo a fare questa premessa perché, a nostro avviso, come
gruppo ALPE, si è messa in campo una brutta pagina per le
istituzioni valdostane, una scelta che non abbiamo condiviso e
soprattutto una scelta che è stata forzatamente messa in campo nel
2010.
Vado alle riflessioni invece sulle risposte che lei oggi ci ha
dato. Se sarà aperto per il 15 di maggio, o il 10, o il 25, il
giorno prima delle regionali, lo valuteremo tutti insieme, perché
saremo indubbiamente molto attenti all'apertura di questo
parcheggio, però una premessa vorrei farla; una delle motivazioni
forti espresse all'epoca, nel momento in cui la maggioranza
regionale ha deciso di acquistare i 509 stalli, era il fatto di
ridurre i tempi, cioè concedere direttamente con trattativa privata
a degli esterni, di fare l'operazione e poi l'Amministrazione con
atti amministrativi avrebbe acquisito la proprietà: questo era il
vero e proprio punto di forza, il vero punto qualificante. Posso
dire però, Assessore La Torre, che questo punto qualificante, messo
nero su bianco su una delibera di Giunta, anzi una delibera di
Consiglio regionale, recitava proprio questo:
"l'immobile dovrà
essere consegnato alla Regione entro 16 mesi dal rilascio della
concessione edilizia"
, cioè il vero motivo di questa trattativa
privata era il tempo. Ebbene passati 16 mesi non c'è stata una
dilazione di un solo mese, più del 50 percento è passato, perché
dai 16 siamo passati a 23 mesi: 8 mesi in più, quindi un 50
percento in più. Questa era la riflessione che volevo fare a tutti,
all'aula; il punto cardine, della decisione della trattativa
privata messa in campo era il discorso del tempismo, ma il tempo
però veramente non si è ridotto, ma è stato allungato di ben il 50
percento. Chiuderà comunque questa operazione come diceva lei, il
15 maggio l'impianto sarà aperto, però ribadiamo che anche l'unico
punto di forza, che era quello del tempo, non è stato rispettato.
Grazie.
Président
- Merci. On retournera après au point 10, il
n'y a pas l'Assesseur, on peut passer au point 13 à l'ordre du
jour?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK