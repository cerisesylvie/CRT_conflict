Consiglio Regionale della Valle d'Aosta - Oggetto del Consiglio n. 1692 del 6 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1692 del 6 dicembre 1985 - Resoconto
OGGETTO N. 1692/VIII - DIBATTITO SU PRO GETTI DI LEGGE
CONCERNENTI INTERVENTI A FAVORE DELL'OCCUPAZIONE E DEI LAVORATORI
IN CASSA INTEGRAZIONE. (Rinvio e ritiro di proposte di
legge).
PRESIDENTE
: Con l'assenso dei presentatori, dichiaro
aperta la discussione congiunta sui progetti di legge n. 246, n.
197 e n. 44, concernenti l'oggetto e allegati rispettivamente ai
punti 24, 35 e 36 dell'ordine del giorno dell'adunanza del 27, 28 e
29 novembre 1985.
Ha chiesto la parola l'Assessore all'Industria, Commercio,
Artigianato e Trasporti Lanivi; ne ha facoltà.
LANIVI (A.D.P.):
La mia relazione introduttiva sarà
piuttosto sintetica e breve, perché l'argomento in discussione è
già stato ripetutamente approfondito in varie sedi e pertanto credo
che sia la logica a sostegno dell'intervento che i contenuti del
disegno di legge siano già ampiamente conosciuti dalla totalità dei
Consiglieri regionali.
Mi preme però fare alcune considerazioni. Siamo in una fase
particolarmente delicata e difficile, nella quale il principale
problema che dobbiamo affrontare, che è al centro dell'attenzione
del mondo politico e di tutte le forze che agiscono nella nostra
comunità, è quello dell'occupazione. Ciò è dovuto, da un lato, alla
ristrutturazione del mondo economico-industriale e, dall'altro,
alle innovazioni tecnologiche che ampiamente e progressivamente si
inseriscono non solo nella nostra comunità ma, a livelli ancora
superiori, in tutto il Paese considerato nel suo insieme.
Il problema dell'occupazione presenta due dati critici o,
meglio, due sono gli aspetti di questo problema che ci
interesseranno maggiormente nei prossimi anni e che devono pertanto
essere analizzati con particolare attenzione: l'occupazione
giovanile e l'occupazione di coloro che hanno superato una certa
soglia di età e che quindi si trovano in condizioni di disagio per
rientrare nel mondo del lavoro, con particolare riferimento a
coloro che hanno già superato i 35 anni di età.
Di fronte ad un problema così vasto, che è già al centro della
politica regionale ma che dovrà esserlo ancora di più nel prossimo
futuro, io credo che bisogna porsi in una condizione diversa
rispetto al passato, per considerarlo non solo come una
preoccupazione che deve interessare gli enti pubblici, la Regione o
le Organizzazioni Sindacali, ma come un problema che deve
interessare l'intera comunità e tutte le forze che agiscono al suo
interno.
Credo che oggi
,
come mai nel passato, sia indispensabile
creare una forte solidarietà regionale per poter affrontare questo
problema di vitale importanza. Credo infatti che l'opinione
pubblica avverta ormai diffusamente che l'impegno in questo settore
non possa essere riservato solo alle rappresentanze delle categorie
dei lavoratori dipendenti, ma debba essere esteso a tutte le altre
categorie, comprese quelle degli imprenditori, sia piccoli che
grandi, alle forze sociali e alle forze politiche, per intervenire
insieme in un'azione solidale; solo in questo modo il problema
potrà essere affrontato in modo efficace.
Questa è la logica che ha sostenuto i rapporti tra la Regione e
le Organizzazioni sindacali e che ha consentito la sottoscrizione
di quel protocollo d'intesa dal quale è derivato questo
provvedimento legislativo che rappresenta l'attuazione di alcuni
strumenti riconosciuti come essenziali e prioritari in questo
momento. Analogamente si sta procedendo con le altre categorie
economiche, per giungere ad una forma di collaborazione con
industriali, artigiani, commercianti e con il mondo della
cooperazione. Se è vero che il protocollo d'intesa stabilisce un
quadro di rapporti con le Organizzazioni sindacali, è altrettanto
vero che quel documento è stato esaminato ed ha ricevuto il
consenso anche delle altre categorie e perciò non si è trattato di
un rapporto mirato e quasi esclusivo tra la Regione e le sole
Organizzazioni sindacali.
La logica di questo protocollo d'intesa è centrata su tre
aspetti particolari: 1) nelle premesse viene puntualizzata la
valorizzazione di un metodo di collaborazione tra le Organizzazioni
del mondo del lavoro e l'Amministrazione regionale; 2) nella
seconda parte si delineano, anche se in modo piuttosto generale, i
punti essenziali di un quadro di riferimento per garantire lo
sviluppo socio-economico regionale; 3) nell'ultima parte vengono
individuate 5 azioni, indicate come prioritarie, e vengono fissati
anche i termini di presentazione dei relativi provvedimenti
legislativi che rappresentano gli impegni assunti
dall'Amministrazione regionale all'atto della firma del protocollo
d'intesa.
Di questi cinque progetti, i tre tendenti a stimolare la domanda
di lavoro dipendente, a sviluppare il lavoro autonomo e la
cooperazione, nonché le azioni finalizzate al sostegno della
domanda di servizi socialmente utili, avevano una scadenza fissata
a 4 mesi dalla data di sottoscrizione del protocollo firmato il 21
giugno. Il disegno di legge che oggi è sottoposo all'esame del
Consiglio regionale tende proprio all'attuazione di questi tre
progetti indicati come prioritari.
Voglio premettere che trattasi di un disegno di legge
predisposto per la realizzazione di un primo programma di
interventi "straordinari", quindi limitati nel tempo e con una
certa caratteristica di "sperimentalità". Il periodo temporale
previsto è il biennio, che diventa triennio perché alcuni
interventi sono ripartiti per bienni.
Il provvedimento legislativo è divi so in tre titoli. Il primo
titolo prevede un intervento della Regione verso quelle imprese che
assumono disoccupati o cassintegrati da almeno 24 mesi,
privilegiando le fasce di età più elevate. Esiste una fascia
dell'apprendistato, dai 15 ai 20 anni. Esite una fascia più ampia,
dai 15 ai 29 anni, nella quale sono compresi i contratti di
formazione e lavoro, con i quali, per una legge dello Stato, oltre
alla possibilità della chiamata nominativa e oltre alla
temporaneità del periodo di lavoro (che dura al massimo 24 mesi) le
imprese beneficiano anche del non pagamento degli oneri sociali. Vi
è poi una terza fascia che arriva sino al 35° anno di età, limite
che rappresenta un'ulteriore difficoltà perché quella è l'età
massima che consente la partecipazione ai concorsi pubblici.
La logica di questo provvedimento vuole elevare i vantaggi che
le leggi dello Stato danno ai lavoratori o a coloro che richiedono
un posto di lavoro entro il 29° anno di età, anche alle fasce di
età superiore, considerando nella situazione più difficile la donna
che ha superato il 36° anno di età e che si trova nella condizione
di cassintegrata o di disoccupata. Questo spiega i valori crescenti
dell'intervento dell'Amministrazione regionale a favore delle
imprese che assumono cassintegrati da 24 mesi o disoccupati da 1
anno.
Il secondo titolo del disegno di legge offre ai lavoratori,
cassintegrati o disoccupati, la possibilità di avviarsi al lavoro
autonomo, singolo o cooperativo, uscendo dalla cassa integrazione e
diventando piccoli imprenditori. In questo caso, l'intervento
regionale a favore del lavoratore, singolo o associato, è di tipo
economico e dà la garanzia di un reddito che ammonta fino al
massimo del valore della cassa integrazione per 1 anno. L'obiettivo
è quello di favorire l'espressione della potenziale capacità
imprenditoriale che esiste e che rimarebbe altrimenti repressa in
assenza di un minimo capitale iniziale su cui contare per avviare
qualsiasi attività.
L'aiuto dell'Amministrazione regionale a favore del singolo o di
una cooperativa viene dato, in questo secondo intervento, per
qualsiasi attività imprenditoriale scelta dal lavoratore.
L'ottenimento di questi aiuti presuppone però l'uscita dalla cassa
integrazione e la regolarizzazione della posizione attraverso la
normale iscrizione ai vari Albi: degli artigiani, dei commercianti,
delle ditte, della cooperazione, ecc....
Il terzo titolo del disegno di legge si occupa dei "lavori
socialmente utili", a favore degli enti locali. Spetta agli enti
locali predisporre dei progetti per realizzare lavori straordinari
e limitati nel tempo, nei quali utilizzare disoccupati e
cassintegrati. Per questi lavori l'aiuto regionale vie ne concesso
al Comune, che ha compiti progettuali ed organizzativi. Il
lavoratore deve dichiarare la sua disponibilità a partecipare
all'attuazione di questi progetti, mantiene la sua posizione di
cassintegrato e ottiene dal Comune un'indennità o un rimborso per
le spese di vitto e di trasporto, mentre il Comune riceve dalla
Regione anche un rimborso per le spese di organizzazione.
Questa è, a grandi linee, la traccia del disegno di legge
presentato. Una Commissione regionale coordinerà nel loro insieme
questi primi 3 gruppi di progetti, dei 5 che dobbiamo realizzare, e
di essa, oltre alle Organizzazioni sindacali, faranno parte anche
le varie categorie che in qualche modo saranno interessate alla
loro realizzazione. Va da sé che l'erogazione dei contributi alle
imprese, ai singoli, alle cooperative e agli enti locali, sarà
concessa solo previa presentazione dei relativi progetti e dopo che
sarà dimostrata la validità economica delle operazioni proposte.
Questi progetti saranno esaminati dall'apposita Commissione per
l'occupazione, ma l'Amministrazione regionale potrà utilizzare
anche consulenti o comitati tecnici per affiancare i lavoratori o
le aziende nella predisposizione dei progetti stessi.
Illustro ora brevemente qualche emendamento che credo vi sia già
stato distribuito. Alcuni, prevalentemente di carattere tecnico,
sono il risultato dell'incontro con la Consulta della cooperazione
e si riferiscono agli articoli 15 e 18. Per quanto concerne gli
interventi a favore dei cassintegrati che vogliono avviare
un'attività in modo autonomo, l'emendamento all'articolo 9 esclude
che costoro possano beneficia re anche dei contributi a fondo
perduto previsti dalla legge regionale n. 41 e successive
modificazioni.
L'articolo 22 ribadisce l'assoluta eccezionalità dell'intervento
legislativo, che, d'altra parte, è una caratteristica di tutti i
progetti di lavoro socialmente utili, che non sostituisce e neppure
entra in concorrenza con le attività o con i programmi già
esistenti. Pertanto, i progetti che devono essere predisposti dagli
enti locali per offrire qualche possibilità di lavoro ai
disoccupati o ai cassintegrati, devono avere il carattere della
straordinarietà e della temporaneità.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi concordiamo sul fatto che il
problema principale della nostra Regione, in questo momento, è
quello dell'occupazione. Per la sua risoluzione ci siamo già
impegnati ed infatti a fine aprile avevamo presentato la nostra
proposta di legge che riguardava provvedimenti straordinari ed
urgenti per l'occupazione, mentre già in passato avevamo presentato
una proposta di legge sull'anticipazione della cassa integrazione
ai lavoratori.
Credo che debba essere intrapresa un'iniziativa di confronto per
analizza re i problemi dell'occupazione e studiare le eventuali
iniziative per una loro soluzione ed il nostro Partito è
disponibile a collaborare anche al di là degli eventuali
schieramenti politici, perché riteniamo che sia necessaria una
collaborazione tra tutte le forze attive e produttive presenti
nella società.
Per la verità non ci pare che la nostra Regione abbia una
strategia incisi va per l'occupazione. A volte si ha qua si
l'impressione che la nostra Regione si trovi come chi, su di un
isola deserta, ha delle casse piene di dobloni ma non sa che cosa
farsene. Noi ci troviamo appunto in una situazione nella quale c'è
disponibilità finanziaria, c'è anche una certa volontà di impiegare
queste risorse economiche, mentre manca no i soggetti ai quali
affidare con fiducia le varie iniziative.
In questo senso quindi va considerato positivamente, anche se
con i limiti che presto dirò, il protocollo d'intesa stipulato tra
la Giunta regionale e le Organizzazioni sindacali. Il nostro
giudizio positivo è determinato dal fatto che la Giunta è almeno
impegnata a rispettare alcune iniziative ben precise con scadenze
predeterminate. Crediamo anche che il Sindacato si comporterà nei
confronti della Giunta con la necessaria capacità atta a
sollecitare l'esecutivo nel mantenimento dei propri impegni e non
ad avviluppare le Organizzazioni sindacali in una rete defatigante
di incontri e colloqui che magari non approdano a nulla. Noi
abbiamo fiducia nella capacità di lotta e di critica delle
Organizzazioni sindacali.
Alla Giunta muoviamo un appunto di un certo rilievo sul
protocollo d'intesa. Esso è stato stipulato tra la Giunta e le
Organizzazioni sindacali e viene portato ora in Consiglio soltanto
per ciò che ne consegue, ma il Consiglio non lo ha mai discusso.
Noi crediamo invece che sarebbe stato più opportuno avere un
protocollo d'intesa discusso e ratificato dall'intero Consiglio
regionale, perché così si sarebbe trattato di un impegno preso tra
le Organizzazioni sindacali e l'intero Consiglio e non solo con la
Giunta. A volte anche lo stesso Governo nazionale, quando assume
per decreto determinate iniziative nei confronti delle
Organizzazioni sindacali, ha poi un confronto con il Parlamento;
qui da noi invece il protocollo è già stato discusso e siglato, ed
oggi ne discendono alcune conseguenze, però, non è avvenuta alcuna
discussione complessiva su di esso, soprattutto per quanto concerne
la prima parte dove vengono analizzate le con dizioni dell'economia
valdostana e dove si ipotizzano alcuni strumenti d'intervento per
il medio periodo.
Diciamo comunque che, pur manifestando il protocollo d'intesa
questi limiti, noi diamo su di esso un giudizio positivo e, assieme
alle Organizzazioni sindacali, vigileremo affinché l'esecutivo
rispetti le scadenze per le quali si è impegnato (le più prossime
sono quelle inerenti all'osservatorio sul mercato del lavoro e
quelle relative agli interventi per l'apprendistato).
Passiamo ora ad alcune osservazioni sul disegno di legge
presentato dalla Giunta. Diciamo che le osservazioni sono limitate
e che il nostro giudizio è in larga massima favorevole in quanto
questo disegno di legge è un'applicazione quasi letterale, per
alcuni versi, dei contenuti del protocollo d'intesa, ma si possono
fare ulteriori osservazioni migliorative.
Già nel protocollo d'intesa, ma anche nel disegno di legge,
esistono dei limiti stabiliti per le categorie disagiate che devono
poter usufruire di benefici: si parla di lavoratori in cassa
integrazione da 24 mesi, si parla di disoccupati da un anno, si
escludono, in questa prima legge, interventi per i giovani sotto i
vent'anni. Vista la disponibilità economica della Regione e vista
la gravità della situazione, a noi sembrerebbe più opportuna una
legge che intervenisse a fascia larga su tutti i richiedenti.
Ovviamente all'interno delle categorie che hanno dei problemi la
legge stessa stabilisce, con interventi finanziari graduati in modo
differente, una certa selezione, però questi limiti possono rendere
più difficoltosa l'applicazione della legge, per cui può accadere
che il disoccupato da 11 mesi non venga agevolato, ed il
cassintegrato da 23 mesi non possa essere aiutato se non con
regolamenti od espedienti particolari accettati dalla Commissione,
mentre, se fossero tolte queste limitazioni, probabilmente si
favorirebbe un più agile funzionamento della legge.
Per quanto riguarda il limite d'età di vent'anni per beneficiare
delle provvidenze che riguardano l'assunzione di giovani, noi
sappiamo che l'Assessorato è intenzionato a presentare una legge
per l'apprendistato, se non andiamo errati, entro il 21 di questo
mese. Sappiamo anche che esiste la possibilità, anche per questi
giovani, di essere coinvolti nei contratti di formazione e lavoro;
però alcuni giovani che non sono interessati ad una qualche forma
di apprendistato che, di fatto, non viene chiamata attraverso i
contratti di formazione e lavoro in quanto l'imprenditore
preferisce assumere persone che, dal punto di vista della
personalità e della forza fisica, abbiano un'età superiore. Quindi
si può verificare che il contratto di formazione e lavoro, operi
soltanto per giovani aldisopra dei 19 anni. Esistono poi dei
giovani che non continuano gli studi perchè non sono
sufficientemente motivati ad ottenere una formazione professionale
particolarmente qualificata e che fin d'ora potrebbero entrare nel
mercato del lavoro, ma vengono in qualche modo emarginati da un
simile provvedimento. Si tratta probabilmente di giovani che
incontrano difficoltà a terminare gli studi e che appartengono in
genere a famiglie economicamente più disagiate. Il rischio è che
circa 150 giovani, per ciascuna delle tre classi di età, restino
disimpegnati fino a quando non raggiungano i 19 anni, con pericoli
per la loro partecipazione e per il loro impegno, con una notevole
perdita di tempo e con il rischio di un loro coinvolgimento in
attività non del tutto lecite.
Il secondo problema che abbiamo sollevato, e al quale mi sembra
che l'Assessore non abbia dato risposta, è quel lo delle
cooperative di produzione e lavoro, nonché quelle di servizio.
Quando si parla di lavoro autonomo ci si riferisce alle iniziative
che possono essere intraprese in tutti i settori tranne che nel
commercio ambulante; e quando si parla di cooperative ci si
riferisce alle cooperative di produzione, lavoro e servizio. Ora
noi vorremmo sapere se in questo combinato sono comprese anche le
cooperative che operano nell'agricoltura e le cooperative che
vogliono operare nel settore turistico.
(.... INTERRUZIONE ....)
L'Assessore dice che sarebbero comprese quelle operanti nel
turismo, ma non quelle che operano nell'agricoltura. Ci sembra però
che questo sia un limite da superare, perché possono benissimo
esserci dei giovani che si uniscono in cooperativa per gestire una
struttura agricola. Ben vengano questi giovani specie
nell'agricoltura, dove esiste anche il problema dell'invecchiamento
degli addetti al settore.
Sulla proposta di legge osserviamo poi che sarebbe auspicabile
che ci fosse un rappresentante della minoranza in seno alla
Commissione di gestione di questa legge, perché la maggioranza è
già rappresentata al più alto livello, dall'Assessore; del resto il
problema dell'occupazione riguarda l'intero Consiglio e non
soltanto la Giunta o la maggioranza.
Presento ora alcuni elementi di identificazione e conseguenti
proposte procedurali che si riferiscono alle nostre due proposte di
legge. Quella che ha per oggetto "Interventi straordinari ed
urgenti a favore dell'occupazione", visto il disegno di legge
presentato dalla Giunta, è a nostro giudizio una proposta
abbastanza completa ed utile, perché permette un confronto tra
quella della Giunta e la nostra e può favorire la ricerca di
soluzioni concrete. Le differenze più evidenti sono grosso modo le
seguenti: l'articolo 2 della nostra proposta prevede che tutti gli
interventi che riguardano i provvedimenti per l'occupazione siano
articolati secondo un certo programma. Anche l'esecutivo può
trovare conveniente presentare al Consiglio un programma annuale.
Inoltre sottoponiamo alla Giunta, perché ne tenga eventualmente
conto, l'elenco dei comuni più disagiati per quanto concerne
l'occupazione. Nel disegno di legge della Giunta tutti i
provvedimenti prendono in considerazione le diverse fasce di età,
ma non le cause collaterali che possono moltiplicare queste
situazioni di disagio, come ad esempio il fatto che in certi comuni
è molto più sentito il problema dell'occupazione.
Nella nostra proposta di legge trovano poi uno spazio
particolare le cooperative agricole, che rimangono invece escluse
dalla proposta di legge della Giunta, a meno che l'Assessore non
proponga un emendamento in tal senso. Nelia nostra proposta si
promuove anche il lavoro a tempo parziale, mentre il disegno di
legge della Giunta prevede interventi commisurati alla durata del
lavoro, ma non prevede esplicitamente di intervenire nel lavoro a
tempo parziale. La nostra proposta prevede anche degli interventi
per le imprese artigiane e per l'apprendistato, nonché borse di
studio per corsi di perfezionamento ad alto contenuto tecnologico.
Invitiamo la Giunta a prendere in considerazione questi due
aspetti, perché riteniamo utile seguire la formazione dei giovani
anche dopo la aurea, affinché nella Regione ci siano dei tecnici o
dei "manager" altamente qualificati.
Sottoponiamo ancora all'attenzione della Giunta il piccolo
articolo della nostra proposta di legge relativo alle garanzie
fidejussorie per e cooperative. Nel disegno di legge della Giunta
si prevede che singoli lavoratori o cooperative con il 40% di
cassintegrati o disoccupati possano avviare delle attività e si
prevede un rimborso delle spese iniziali di avviamento; questo ci
sta bene. A volte però, oltre all'investimento necessario per
avviare l'attività, occorre anche una certa quantità di denaro per
la prima gestione, in attesa della vendita dei prodotti o dei
servizi; le banche tuttavia sono molto restie a concedere
finanziamenti a singoli o a cooperative che non dispongano di
solide garanzie. Noi prevediamo per le cooperative una garanzia
fino a 100 milioni da parte della Regione, anche se riconosciamo
che per altre attività industriali le garanzie fidejussorie si
stanno rivelando meno formali degli anni passati. Poiché la nostra
proposta di legge è complessiva e riguarda anche particolari
aspetti che non sono stati presi in considerazione dal disegno di
legge della Giunta, noi proponiamo che la proposta di legge venga
rinviata fino a quando la Giunta potrà portare in discussione il
suo disegno di legge sull'apprendistato e sulla formazione
professionale.
L'altra proposta di legge del Gruppo Comunista riguarda
l'anticipo della cassa integrazione e guadagni per i lavoratori in
cassa integrazione speciale. Il meccanismo è abbastanza semplice:
si dovrebbe costituire un fondo consistente presso la FINAOSTA, che
così avrebbe ulteriori miliardi depositati in banca, la quale
dovrebbe anticipare le spettanze salariali dei lavoratori alle
imprese che hanno lavoratori in cassa integrazione. Le imprese
restituiranno poi alla FINAOSTA questi fondi quando li avranno
ricevuti dall'INPS. Ora sono invece i lavoratori a dover aspettare
queste somme e, dalle ricerche effettuate in passato, è risultato
che c'era un periodo medio d'attesa superiore ai sei mesi, prima
che i lavoratori entrassero in possesso delle somme loro
spettanti.
In più occasioni ci è stato detto che la Regione non vuole
sostituirsi all'INPS o allo Stato in questa materia. Facciamo
osservare la contraddizione presente nell'atteggiamento della
Giunta che molte volte, compreso il caso di questo disegno di
legge, si sostituisce tranquillamente a tutti, allo Stato,
all'INPS, all'Ufficio del Lavoro..., però, quando si tratta di
intervenire nel senso da noi proposto, oppone una resistenza
inspiegabile. Osservo ancora che il disegno di legge della Giunta
prende le mosse da quanto è già stato fatto nella provincia
autonoma di Trento e sono venuti ad Aosta anche i responsabili
della locale agenzia del lavoro per illustrarci come funzionano in
quella provincia i meccanismi che, in forma più o meno simile, si
vogliono mettere in atto anche nella nostra Regione. Nella
provincia di Trento il problema dell'anticipo della cassa
integrazione ai lavoratori è stato risolto facendo anticipare le
somme dal Consorzio Fidi tra gli industriali.
Noi non pretendiamo che venga approvata la nostra proposta, ma
crediamo che l'esecutivo possa prendere in considerazione forme
d'intervento analoghe. Qui da noi il Consorzio Fidi tra gli
industriali usufruisce di consistenti interventi regionali che, per
il 1986, superano il miliardo. Se questa proposta non verrà accolta
dalla Giunta, noi la ritireremo e studieremo ancora il problema per
ritornarci con altri argomenti; in ogni caso vogliamo conoscere
l'opinione della Giunta in proposito.
Ora presento quegli emendamenti che ho illustrato molto
rapidamente e che riguardano sostanzialmente la composizione della
Commissione e l'annullamento di alcune limitazioni ai beneficiari
degli interventi del disegno di legge presentato dalla Giunta.
Si dà atto che alle ore 10,21 assume la Presidenza il Vice
Presidente DE GRANDIS.
PRESIDENTE
: Il Consigliere Mafrica ha chiesto il rinvio
della proposta di legge n. 197 e mi pare di avere capito che è
opportuno rinviarla alle Commissioni, perché sia discussa
unitamente al disegno di legge sull'apprendistato che verrà
presentato dalla Giunta. Il disegno n. 197 è rinviato alle
Commissioni.
Ha chiesto la parola per una mozione d'ordine il Consigliere
TORRIONE; ne ha facoltà.
TORRIONE (P.S.I.):
Poiché anche noi abbiamo una proposta
di legge sull'apprendistato, io chiedo che in sede di Commissione,
sempre se è possibile, i provvedimenti vengano esaminati tutti e
tre insieme, così potremo fare un'unica discussione. Noi l'avevamo
già rinviata in attesa del provvedimento della Giunta che è appena
arrivato e pertanto può essere discusso insieme al nostro e a
quello del Partito Comunista.
PRESIDENTE
: E' senz'altro possibile.
TORRIONE
: La ringrazio, signor Presidente.
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
Questo è il primo atto concreto di
attuazione del protocollo d'intesa. Noi siamo consci che non si
tratta certamente di un intervento risolutore della crisi
occupazionale nella nostra Regione. Si tratta però di un disegno di
legge di solidarietà sociale che rispetta la dignità delle persone
interessate a questo provvedimento straordinario e temporaneo,
perché definito nel tempo. Non siamo quindi di fronte ad una legge
assistenziale, ma siamo di fronte ad una proposta che mira alla
creazione di posti di lavoro sani.
La legge prevede un contributo perché ci sia finalmente qualcosa
che si muova nell'ambito del lavoro, al contrario di altri
provvedimenti di carattere puramente assistenziale. La novità
principale sta nel fatto che il riassorbimento dei cassintegrati e
dei disoccupati non è previsto soltanto nell'industria dalla quale
essi provengono, ma, attraverso il lavoro autonomo e la
cooperazione, anche in quei settori nei quali si prevede nei
prossimi anni un notevole sviluppo perché più idonei alle nuove
condizioni determinate dal progresso tecnologico. Interessante è
anche il ruolo che viene assegnato agli enti locali, anche se
personalmente nutro non poche perplessità.
E' un progetto completo, pur nei suoi evidenti limiti, perché
democratico, in quanto persegue la filosofia dell'equità,
contrariamente ai contratti di formazione e lavoro, la cui
efficacia è limitata alle età comprese tra i 15 ed i 29 anni. E' un
progetto completo perché sociale, in quanto si riferisce alle
categorie in maggior difficoltà, come i cassintegrati da oltre due
anni ed i disoccupati da almeno un anno. E' un progetto completo
perché ha una finalità politica, nel senso che tende ad ordinare la
vita sociale nella nostra Regione, turbata da alcune situazioni
anomale. E' un progetto completo perché economico, in quanto tende
a mettere in moto risorse, energie ed attività che producono
ricchezza, e tende a sviluppare una imprenditorialità latente,
anche in mancanza di capitali di rischio.
E' un provvedimento che certamente segna una svolta fondamentale
nei rapporti con la Regione, anche nel tipo di intervento a
sostegno dell'occupazione. Le Organizzazioni sindacali, con il
protocollo d'intesa, non sono state ingabbiate, come ha affermato
nell'ultima riunione di Consiglio il Consigliere Pascale, ma il
loro ruolo è stato esaltato e riconosciuto indispensabile; non
esiste alcun rischio di "avviluppare" le Organizzazioni sindacali,
come ha detto il Consigliere Mafrica, "in una rete defatigante di
contatti e di discussioni". Occorre avere fiducia in questa
proposta di legge che l'esecutivo ha elaborato in accordo con le
Organizzazioni sindacali.
Visto che parliamo anche del protocollo d'intesa, ricordiamoci
che il ruolo dell'esecutivo non va confuso con quello del
legislatore: il protocollo d'intesa è competenza dell'esecutivo.
D'altra parte l'Assessore ha illustrato presso la Commissione
competente questo protocollo, per cui il dibattito è avvenuto anche
a livello di rappresentanza consiliare.
Il disegno di legge che stiamo esaminando sarà certamente la
cartina di tornasole della nostra attitudine ad adattarci alle
esigenze di cambiamento; della crescita dell'imprenditoria e del
lavoro autonomo; della capacità di mobilitare ulteriori risorse,
della nostra fantasia, della nostra intelligenza progettuale.
Questo riscontro va fatto in presenza delle difficoltà del momento
e di quelle ancora più gravi che si delineano ancora nel prossimo
futuro per gli andamenti occupazionali. Dipenderà in gran parte
dall'esito di questa scommessa la lenta uscita dal tunnel della
crisi industriale e la trasformazione del nostro tessuto
economico.
Le prospettive non sono certamente rosee, specialmente se
leggiamo quello che ha detto il relatore ufficiale al recente
convegno della Confindustria, tenutosi a Torino venerdì e sabato
scorsi, sul tema: "Risorse per lo sviluppo". Il relatore Mandelli
prevede che nei prossimi due o tre anni l'economia italiana, se
tutto andrà bene, registrerà un miglioramento del 2% o del 2,5% e:
"Con queste percentuali, non si avrà nessuno sviluppo e soprattutto
non si riuscirà a dare una risposta al problema della
disoccupazione". Lo stesso Don Matteo Lepori, in un convegno
tenutosi in questo palazzo circa un mese fa, ha ammonito che è
finita l'epoca delle certezze, perché siamo in piena cultura del
precario.
In questa situazione ed in questo quadro generale davvero
preoccupante, la Regione, ancora una volta, precede lo Stato e vuol
tentare una propria sperimentazione, collocandosi al centro tra le
parti sociali: i lavoratori e l'impresa. Si colloca al centro nel
tentativo di dare uno scossone alla crisi. La proposta è
interessante anche come metodologia, perché prevede la
partecipazione alla formazione delle decisioni,
l'istituzionalizzazione dei rapporti con le Organizzazioni
sindacali, l'adozione di una programmazione articolata per
progetti, aperta e scorrevole.
Noi non intendiamo certo enfatizzare la proposta di legge, anzi
vorremmo verificarne la sua applicazione e quindi i suoi effetti.
Tra un anno infatti sarà opportuno fare il punto sulla situazione
e, se necessario, apportare delle modifiche dettate dall'esperienza
applicativa: non si può certamente vivere di slogan. Siamo consci
che non si tratta di un intervento risolutore, lo riaffermiamo
ancora una volta, ma occorre essere realistici, guardandoci intorno
sia in Italia che all'estero, per vedere che cosa succede. E'
onestamente un provvedimento qualificante, nel quale la Regione
assume un ruolo propulsivo e di coordinamento e si pone come
protagonista al centro dei problemi della nostra comunità.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Questo protocollo d'intesa è stato
firmato a giugno, ma, come diceva il Consigliere Mafrica, non
abbiamo avuto modo di dibatterlo in Consiglio regionale, per cui è
opportuno dare un giudizio anche politico su questo atto che ci
vede senz'altro consenzienti, per quanto riguarda la metodologia
seguita e cioè quella della programmazione concertata, in cui c'è
l'aspetto positivo della programmazione, che dovrebbe essere alla
base di tutte le azioni dell'esecutivo e probabilmente lo sarà se,
alle dichiarazioni positive del Presidente della Giunta in sede di
approvazione del bilancio, seguiranno poi dei fatti concreti. E'
anche positivo non aver fatto "piovere" questa programmazione
dall'alto, ma di averla con cordata con i rappresentanti più
qualificati del mondo del lavoro e cioè le Organizzazioni
sindacali.
Questo metodo indubbiamente qualifica sia la Giunta, sia il
Sindacato che, forse per la prima volta, svolge un ruolo
propositivo e di rappresentanza di tutto il mondo del lavoro: non
solo degli occupati, ma anche dei disoccupati. E' vero che io in
altre occasioni ho detto che questo protocollo ha imbrigliato un pò
anche il Sindacato, però allora mi riferivo ai criteri di
attuazione previsti dal protocollo e che spiegherò dopo.
Direi che siamo anche d'accordo sull'analisi della situazione
economica e sulla necessità di uscire dal circolo vizioso che tende
a mantenere la nostra Regione in una situazione di emarginazione
rispetto ad altre zone più avanza te ed in particolare al triangolo
Ivrea-Torino-Novara. Siamo anche d'accordo sugli interventi da
attuare per uscire da questo circolo vizioso, che sono elencati
alla pagina 7 del protocollo, dalla lettera A alla lettera Q.
Questo elenco si può ridurre essenzialmente a due punti: 1°) ridare
competitività alle imprese esistenti, favorendo l'innovazione
tecnologica e garantendo ad esse del personale qualificato ed una
rete di servizi; 2°) valorizzare le risorse regionali, che al
momento attuale sono sottoutilizzate, attraverso investimenti
produttivi dell'Ente pubblico e degli operatori privati. Cito solo
i due settori più importanti nei quali oggi queste risorse sono
oggi sottoutilizzate: il turismo e l'energia. Queste strategie non
si possono attuare in breve tempo, perciò nel frattempo, seguendo
l'esempio di altre Regioni, è opportuno intervenire con
provvedimenti straordinari che agiscano prevalentemente sulla
componente fondamentale del costo del lavoro, per smuovere tutto il
settore dell'occupazione.
Non vorrei però che ci facessimo troppe illusioni sull'efficacia
di questi provvedimenti, anche perché, se verifichiamo quello che è
successo in altre Regioni, che si sono mosse già un anno fa in
questo senso, scopriamo che i risultati non sono stati molto
convincenti o efficaci, specie per le azioni volte a favorire lo
sviluppo del lavoro autonomo e a trasformare un operaio
cassintegrato in un piccolo imprenditore. Mi pare che in questo
settore si sia quasi registrato il fallimento delle azioni tentate
nelle altre Regioni, anche perché è molto difficile trasformare da
un giorno all'altro un operaio in un imprenditore. Non è
sufficiente, a mio avviso, dargli un incentivo economico, perché la
carenza più grave, sottolineata dai piccoli imprenditori, non è
tanto la mancanza di capitali, perché sappiamo che in Valle ci sono
varie possibilità di accedere ai presti ti tramite la FINAOSTA o i
fondi di rotazione, ma è soprattutto la carenza di una rete di
servizi che assista il piccolo imprenditore o chi vuole diventare
piccolo imprenditore. E' in questo senso che i Sindacati si sono
lasciati un pochino imbrigliare, allorché hanno accettato delle
scadenze che prevedono subito, già oggi, i provvedimenti più facili
e cioè quelli del contributo, rinviando invece nel tempo quelli più
qualificanti, relativi all'Osservatorio e alla creazione di una
rete di servizi che diano un certo sostegno a questa nascente
imprenditoria.
Direi che le nostre perplessità riguardano solo lo stacco tra
quello che noi approviamo oggi e quello che invece potrebbe essere
un intervento più qualificante e che viene invece rinviato nel
tempo. Noi ci auguriamo che non si tratti di un rinvio molto lungo,
perché il solo modo di uscire dal circolo vizioso di cui si è
parato, il solo modo di garantire alla nostra economia uno sviluppo
endogeno, senza ricorrere agli incentivi, e che possa consolidarsi
nel tempo, è proprio quello di ricorrere a interventi risolutori
che ridiano competitività alle nostre imprese e che aiutino quella
cultura imprenditoriale del rischio di cui parlava il Consigliere
Pollicini e che manca nella nostra Regione. Per stimolare questa
cultura, a mio avviso, non è sufficiente il solo incentivo
economico.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Il mio intervento sarà
brevissimo, anche perché questo documento è già stato ampiamente
illustrato dalla stampa e dagli organi di informazione e c'è stata
una lunga discussione prima che approdasse all'attenzione del
Consiglio regionale.
Noi esprimiamo un giudizio positivo su questo documento che
tenta di affrontare la grave crisi industriale che attanaglia la
nostra Regione, anche se, come ha detto l'Assessore Lanivi, si
tratta di un provvedimento sperimentale e limitato nel tempo. Esso
cerca di individuare potenziali capacità imprenditoriali "in loco"
e questo dovrebbe essere un pò lo scopo essenziale del documento
che oggi ci viene sottoposto; si tratta di una speranza e di una
sfida. Non ci possiamo certamente illudere che questo sia il
toccasana o che possa risolvere i problemi dei cassintegrati o dei
giovani in cerca di prima occupazione, anche se speriamo che porti
utili benefici per il futuro della Valle.
Non vorrei essere considerato uno iettatore dicendo che il
provvedimento potrebbe arrecare degli svantaggi alla nostra
Regione; speriamo che questo non succeda e non ce lo dobbiamo
augurare, perché ciò sarebbe davvero inverosimile nella situazione
in cui siamo. Nutriamo qualche piccola perplessità sul punto che
prevede l'erogazione di finanziamenti per l'attuazione di opere e
servizi sociali utili per i comuni. Esperienze in altre situazioni
sociali hanno dato esiti negativi che speriamo siano smentiti qui
da noi.
Concludo ribadendo che noi siamo favorevoli a questo
provvedimento, e questa può anche essere considerata una
dichiarazione di voto, e ci auguriamo che si possano raggiungere le
finalità sperate per il futuro della Valle d'Aosta.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Ho condiviso prima e condivido tuttora
questo disegno di legge che mette in pratica una parte dei punti
previsti nel protocollo d'intesa siglato tra la Giunta regionale e
le Organizzazioni sindacali. E' chiaro che lo condivido e deve
essere condiviso in quanto è un ulteriore tentativo per andare
incontro ai disoccupati e soprattutto alla nostra economia
regionale.
La situazione del settore industria le è nota a tutti, così come
sono noti gli sforzi e gli interventi che questa Amministrazione
regionale ha fatto per cercare di salvaguardarne le capacità
occupazionali; anche se non tutti gli interventi hanno risolto i
problemi del l'industria e quelli dell'occupazione. Le ragioni di
questi insuccessi però non vanno ricercate nella Regione, ma
nell'andamento del mercato, della situazione economica e sociale di
tutto il Paese. In questa situazione di crisi industriale non si
trova soltanto la Valle d'Aosta, ma si trovano anche altre Regioni
e altre Province, perché purtroppo a livello nazionale, europeo ed
internazionale, la situazione è molto difficile. Pertanto io non
dico che tutto quello che ha fatto la Regione nell'industria sia
stato un fallimento.
E' chiaro che gli interventi della Regione potevano anche essere
fatti in un modo migliore, però hanno cercato di mantenere nella
nostra Regione un supporto indispensabile alla nostra economia.
Purtroppo, come ne risentono altre Regioni, così risentiamo anche
noi della situazione nazionale ed europea, e ne risentiamo
soprattutto a causa dell'atteggiamento tenuto dal Governo centrale
nei confronti della periferia, dove si è sentita pesantemente la
mancanza di un ruolo decisivo da parte del capitale pubblico. La
Regione comunque ha cercato di fare ogni sforzo possibile per
salvaguardare l'occupazione.
Anche nel settore dell'artigianato non si è avuto, almeno fino
ad oggi, uno sviluppo tale da permettere l'assorbimento di un certo
numero di disoccupati, di giovani o di persone, perché anch'esso ha
subito una stasi. Negli incontri che abbiamo avuto con le
associazioni artigiane esse hanno sempre sostenuto che non hanno
manodopera a disposizione e non trovano più personale che vuole
entrare nelle attività artigianali, perché i giovani non hanno più
la volontà di imparare un mestiere. Io mi auguro che con questi
interventi e con un'altra legge che riguarderà proprio in modo
specifico gli interventi nel settore, si incrementi l'occupazione
anche nell'artigianato.
Un altro aspetto importante dell'accordo tra le Organizzazioni
sindacali e la Giunta regionale è quello che riguarda
l'osservatorio del mercato del lavoro e l'osservatorio
dell'economia che io considero della massima importanza perché
realizzano quanto le Organizzazioni sindacali sostengono da tempo.
Essi, a nostro avviso, sono un fatto di necessità perché occorre
seguire con attenzione la situazione e l'andamento del mercato del
lavoro a livello regionale, così come occorre seguire anche la
situazione economica del momento, conoscendo periodicamente ed anzi
giornalmente l'andamento dell'occupazione e quello della vita
economica. Se si vogliono realizzare degli interventi e se si vuole
fare una certa programmazione sul come intervenire e prevenire
certe situazioni, gli osservatori sono indispensabili.
E' da considerare molto positivo anche l'aiuto accordato ai
giovani e a coloro che cercano di trasformarsi in lavoratori
autonomi. Questo è un aspetto di fondo, perché abbiamo tanti
giovani lavoratori che vorrebbero lavorare in proprio, ma non ne
hanno mai avuto la possibilità. Certi interventi
dell'Amministrazione regionale possono costituire finalmente
l'occasione per gli operai delle fabbriche che hanno acquisito una
certa specializzazione o per coloro che sono occupati in certi
settori particolari, di intraprendere una qualche forma di lavoro
autonomo.
E' da ritenere importante anche l'intervento dei cassintegrati
nei lavori socialmente utili, specie se sorretto da una decisa
volontà politica dell'Amministrazione comunale. A volte si sente
dire che il cassintegrato va a lavorare quando può, prende l'80%
dello stipendio e poi va a fare un lavoro socialmente utile in
un'amministrazione o in un'altra. Questo modo di ragionare è da
qualunquisti e le amministrazioni lo cali devono essere educate ad
utilizzare i cassintegrati per affrontare certi problemi o per
eseguire importanti lavori socialmente utili; se i comuni si
adagiano e non rispondono all'iniziativa del Consiglio regionale,
tutta l'iniziativa rischierà di cadere.
Importante è anche l'aspetto della cooperazione. A mio avviso
dobbiamo fare in modo che le federazioni o le associazioni delle
cooperative a livello regionale facciano opera di promozione per la
costituzione di nuove cooperative e assistano coloro che si
vogliono riunire in cooperative, nelle quali non è detto che
debbano esserci solo cassintegrati, ma anche altre categorie di
cittadini, creando così nuovi posti di lavoro nella nostra Regione.
Io credo che bisogna cercare di seguire attentamente le federazioni
delle cooperative che già oggi
esistono a livello regionale,
perchè esse possono e devono svolge re un ruolo molto importante.
E' chiaro che per affrontare tutti questi aspetti l'Amministrazione
regionale si assume il grosso impegno di seguire attentamente
l'andamento dell'iniziativa.
Nessuno si illude e non facciamo certamente del trionfalismo
nell'approvare oggi questa legge: è una scommessa che tutti insieme
facciamo per cercare di affrontare un problema che
oggi
esiste. Visto che la situazione nel settore industriale, in quello
dell'artigianato ed in altri, non ci consente di dormire sugli
allori, cerchiamo di portare avanti questa iniziativa per colma re
le lacune che impediscono la ripresa produttiva, occupazionale ed
economica nella nostra Regione. Nessuno si illude che questo
provvedimento sia il toccasana di tutti i mali, ma è ancora
un'iniziativa che dobbiamo assumere con serietà e fiducia. Io sono
convinto che questa legge sarà approvata da tutti, all'unanimità,
in questo Consiglio, ma dobbiamo cercare anche di assumerci tutti
l'impegno affinché questa legge diventi effettivamente operante
nell'interesse della nostra Regione. Grazie.
Si dà atto che alle ore 10,53 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
E' con una sensazione di profondo disagio
che io intervengo intorno a questo argomento e lo faccio soltanto
dopo aver sentito affermare che i giovani non hanno voglia di
lavorare; pertanto mi sento costretto a precisare che forse questi
giovani hanno degli esempi, una educazione o model li di vita, che
evidentemente creano in loro delle difficoltà nel rapporto con il
lavoro. Non accetto però che si dica che i giovani non hanno voglia
di lavorare. Probabilmente sono quelli assunti da certi Assessori
ed il modo in cui essi si comportano verso il lavoro che forse
possono far insorgere questo sospetto di scarsa volontà nei
confronti del lavoro da parte dei giovani.
Comunque ripeto che è con una sensazione di profondo disagio che
io ho preso la parola, perché, da quando abbiamo cominciato a
lavorare come Gruppo politico e prima ancora quando eravamo
disgregati in varie realtà ed intervenivamo nella società anche
attraverso il Sindacato, abbiamo sempre privilegiato l'intervento
nel mondo del lavoro ed in particolare in quello dell'industria e
della fabbrica. Purtroppo molti dei legami che avevamo con quel
mondo sono andati perduti, anche perché buona parte di noi non
riesce più a lavorare all'interno delle Organizzazioni sindacali e
molti addirittura le hanno abbandonate in quanto non le ritengono
più strumento di rappresentanza dei lavoratori. Non sto a spiegarne
i motivi, ma molti di voi sono senz'altro al corrente di come la
democrazia e la possibilità di esprimersi all'interno del Sindacato
siano state in molti momenti compresse ed in particolare in un
periodo come questo. Recentemente alcune proposte fatte all'interno
di assemblee della Cogne, perché si arrivasse a delle votazioni,
sono state tranciate e bloccate dalla dirigenza sindacale. Non è
con questo che io voglia lanciare delle accuse, perché capisco
perfettamente la grave difficoltà in cui si trovano le persone che
hanno il coraggio di assumere responsabilità a livello sindacale,
però devo sottolineare che, se in tempi precedenti si avesse avuto
la forza, il coraggio e la volontà di permettere ai lavoratori di
esprimersi liberamente, probabilmente non si sarebbe arrivati a
certi estremi.
Comunque è da tenere in considerazione il quadro più ampio,
nazionale ed internazionale, in cui si svolge questa situazione di
difficoltà particolarmente delicata, come l'ha definita l'Assessore
Lanivi. Noi, come Regione, abbiamo difficoltà ad imporci a livello
nazionale ed a fare ascoltare la nostra voce, perché siamo molto
piccoli. Il nostro contributo a questa iniziativa vie ne quindi
dato in considerazione del fatto che questa legge è un tentativo
che può anche riuscire esemplare. Diamo quindi il nostro contributo
non tanto perché condividiamo le scelte, ma perchè ammettiamo prima
di tutto di non essere stati in grado di fare delle pro poste
alternative e riteniamo comunque di dover aiutare una proposta che
vuole risolvere un problema reale, in assenza di capacità da parte
nostra di proporre qualcosa di alternativo. Riteniamo di dover
aiutare questa scelta, se non altro nella logica della costituzione
di un blocco compatto per affrontare questa difficile crisi che a
livello industriale interessa anche la realtà più ampia del nostro
Paese. In ogni caso noi ci auguriamo che gli interventi successivi
e l'osservatorio del mercato dell'economia, si preoccupino di
legare la realtà produttiva della nostra Regione allo sviluppo
tecnologico, alle nuove tecnologie ed alle nuove professioni.
Noi ci possiamo salvare soltanto con la qualità e non con la
quantità. E' soltanto con l'intelligenza, con il lavoro preciso,
con il contributo e con la comprensione di tutti che si può
ottenere qualche risultato. Anche se è già stato ricordato, io
torno ugualmente a raccomandare la necessità di prevedere progetti
e di studiare le compatibilità tra la nostra realtà tra il nostro
ambiente e le nuove tecnologie; pertanto raccomando una particolare
attenzione alla realtà territoriale. Nutriamo delle perplessità che
però, in assenza di una nostra proposta, non riteniamo di dover
manifestare. Noi sosteniamo il disegno di legge nella logica di cui
dicevo prima. Voteremo anche a favore degli emendamenti proposti
dal Gruppo comunista soltanto perché faccia mo parte
dell'opposizione e perché non riteniamo che stravolgano l'obiettivo
della legge, ma estendano anche ad altre fasce sociali la portata
del provvedimento legislativo.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Il s'agit d'un projet de loi qui découle
d'un accorentre Gouvernement régional et Syndicat, à l'égard duquel
nous avons exprimé notre avis favorable; nous avons eu l'occasion
d'ailleurs d'en discuter à l'intérieur de la troisième
Commission.
S'il est vrai que le Conseiller Mafrica a dit que dans ce
Conseil nous n'avons pas discuté, ici au contraire nous avons pu
avoir cet accord depuis quelques mois et nous avons pu l'aborder et
le discuter. Mais ceci mis à part, je voulais rappeler au Conseil
régional qu'il y a quelques mois, c'est-à-dire au début du mois de
janvier, quand dans le rapport je lisais: "Si possono individuare
alcuni punti di riferimento per una politica dell'occupazione",
parmi les suggestions, il y avait: "la revisione politica dei tassi
ad interesse agevolato". Je veux rappeler que le Conseil régional,
en tenant compte aussi évidemment des indications qui venaient de
la Commission spéciale, a voulu rendre opératif dans notre Région
le "leasing", c'est-à-dire l'utilisation des fonds de roulement
sous cette forme.
Cela s'est passé il y a quelques mois, mais dans le deuxième
point je parlais de "finanziamenti a fondo perso per la creazione
di nuovi posti di lavoro; contributi a fondo perduto a giovani
disoccupati e donne iscritti nelle liste ordinarie del collocamento
e lavoratori in cassa integrazione guadagni che avviano nuove
attività d'impresa". Au troisième point, je parlais de "provvidenze
regionali a favore delle cooperative costituite da giovani iscritti
nelle liste ordinarie del collocamento, da lavoratori che fruiscono
del trattamento di cassa integrazione guadagni". Et au quatrième:
"Finanziamenti regiona li agli enti locali per l'attuazione di
piani di opere pubbliche e d'intervento nei settori dei servizi
socialmente utili, anche attraverso la gestione deicantieri
scuola-lavoro". Il y a enfin un autre point dont j'ai parlé, à
propos de la loi sur l'"apprendistato" en disant: "In attesa di una
riforma dell'apprendistato, si rende necessario dare dei contributi
in conto occupazione per ogni giovane assunto con contrat to di
apprendistato da imprese artigiane, sull'esempio di recenti
iniziative adottate in materia dalle altre Regioni tra le quali la
Regione Sardegna".
Dans l'analyse des activités de groupe on tenait compte aussi de
l'exigence de la constitution d'un service "Osservatorio economico
all'interno dell'Assessorato all'Industria, Commercio, Artigianato
e Trasporti" et, en retenant les propositions du groupe de travail
du crédit, l'exigence de la création d'un service de contrôle de la
gestion pour la "valutazione degli interventi regionali e per il
controllo degli investimenti". C'est bien pour cela que dans ce
projet de loi et dans le protocole d'entente il y a toute une série
d'indications qui venaient de la part de la Commission de Contrôle
et qui, je crois, peuvent en quelque sorte aller dans une certaine
direction, c'est-à-dire chercher de faire face à une crise de plus
en plus importante et grave pour notre Région.
Nous ne croyons pas pouvoir résoudre tous les problèmes qui
découlent de cette crise, mais cet acte est significatif vis-à-vis
de la situation de crise très grave qu'il y a dans notre Région.
C'est pour cela que nous exprimons notre avis favorable.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Ringrazio tutti gli intervenuti non solo
per gli interventi effettuati oggi, ma anche per il lavoro
propositivo svolto da molti Consiglieri e che ha permesso al
provvedimento di essere discusso in Consiglio regionale.
Prima di rispondere alle varie osservazioni avanzate dai
Consiglieri, vorrei fare alcune considerazioni di carattere
generale, per inquadrare la natura e la portata del provvedimento.
Nella relazione che il Presidente della Giunta ha svolto in
apertura del dibattito sul bilancio, si era parlato di "sviluppo
autopropulsivo". I termini da usare sono parecchi: sviluppo
autocentrato, sviluppo autopropulsivo..; questo per indicare allo
stesso tempo un dato di rischio e una opportunità che viene offerta
alla nostra Regione. La situazione che stiamo attraversando è
piuttosto ambigua e se è vero che essa presenta delle difficoltà, è
altrettanto vero che presenta anche delle opportunità che possono
costituire una sfida per la nostra intelligenza. "Autopropulsivo" o
"autocentrato" significano che le caratteristiche dello sviluppo
della nostra Regione per il futuro potranno essere determinate,
oggi più che ieri, dalle capacità che abbiamo a nostra
disposizione. Questa è anche una necessità, perchè noi sappiamo fin
d'ora che alcune linee, forze o sostegni, che ci provenivano
dall'esterno, stanno cessando o sono in via di ridimensionamento,
per cui abbiamo bisogno di sviluppare in maniera più decisa ed
intelligente le energie umane e naturali che abbiamo a
disposizione.
In secondo luogo bisogna dire che questi anni segnano la fine di
una cultura della crisi e pongono il problema, sempre in funzione
delle nostre energie e della nostra intelligenza, dell'inizio di
una nuova fase culturale orientata verso la progettazione del
nostro futuro. Pertanto lo sviluppo è "auto-centrato o
autopropulsivo" quando ha la capacità autonoma di gestire in modo
positivo, e quindi propositivo, la crescita della nostra comunità
in funzione delle energie che siamo in grado di sviluppare dal
nostro interno, qui in Valle. Così si giustifica l'uso sempre più
frequente dei termini "autopropulsivo" o "autocentrato". Così
assume un nuovo senso la funzione o il ruolo dell'ente Regione, non
più considerato come ente erogatore o di sostegno, ma ente
coordinatore e suscitatore delle energie che agiscono nella nostra
Regione.
La necessità del metodo della collaborazione discende dalla
considerazione che l'ente pubblico, in questo momento, è da solo e
non è nelle condizioni di sostituire altre energie o di far fronte
compiutamente ai problemi ed alle difficoltà che sussistono. Il
protocollo d'intesa con le Organizzazioni sindacali, a cui seguirà
quello con le categorie economiche, va visto nella prospettiva di
coinvolgere intorno ad un progetto complessivo tutte le energie di
cui oggi la Regione può disporre. I risultati positivi non
deriveranno dalle azioni dirette che l'Amministrazione regionale
potrà fare, ma discenderanno dal consolidamento di quelle posizioni
che consentiranno lo sviluppo delle varie energie.
Io credo profondamente in questi convincimenti che considero un
pochino le chiavi per affrontare il futuro. Il Consigliere
Pollicini, citando un intervento che si è tenuto in una delle sale
del Palazzo regionale, ha ricordato il tema della precarietà; in
effetti l'altro dato stabile è l'instabilità. Guardando il futuro
dobbiamo liberarci da due condizioni che hanno permeato l'intera
cultura europea: la certezza e la stabilità. Noi affronteremo un
futuro non predeterminabile, soggetto a mutamenti molto rapidi,
caratterizzato dall'instabilità e dalla precarietà. Per questo non
dobbiamo più intendere la programmazione (o perlomeno non dobbiamo
più dare a questo termine lo stesso significato che davamo in
passato) come schema rigido o quadro definito di obiettivi da
raggiungere, ma la dobbiamo intendere come ricerca costante dei
criteri che comunque ci consentano di affrontare l'instabilità e
l'incertezza delle situazioni. L'adesione a questi concetti teorici
rappresenta
oggi
in Europa uno dei problemi più importanti
da risolvere, perché tutta la nostra cultura, che è fondata sulla
certezza e sulla stabilità, è molto più in difficoltà ad affrontare
situazioni in costante ed anche profondo mutamento. Que sto è uno
degli ostacoli più impegnativi che dovremo affrontare.
Io credo che le linee direttrici o i grandi temi dello sviluppo
regionale, anche se faticosamente, siano da ricercare nei prossimi
anni (molto pochi rispetto alla durata delle evoluzioni storiche ed
infatti la rivoluzione tecnologica, attraverso la quale un intero
Paese cerca di adattarsi in tempi rapidi alle profonde
trasformazioni che sono sopravvenute, dura da appena una decina di
anni) soprattutto con l'adesione alle considerazioni che seguono.
1°) Occorrono un ripensamento, una ristrutturazione e un
riadeguamento rispetto ai problemi dell'informazione. La futura
società sarà una società dell'informazione ed è quasi inutile dire
che rispetto a ciò noi siamo ancora poco attrezzati. I due
osservatori, quello del lavoro e quello economico industriale, sono
un tentativo di risposta all'esigenza, oggi vitale, di conoscere in
tempi rapidi la realtà dell'evoluzione delle situazioni, in
considerazione del fatto che i vecchi strumenti non ci forniscono
più quadri sufficientemente chiari.
2°) La nuova formazione diventa ancor più importante di quella
fornita dalla scuola intesa come processo educativo
istituzionalizzato, così come lo conosciamo noi oggi. La nuova
formazione dovrà offrire ai lavoratori (e mi riferisco a tutto il
mondo del lavoro) la possibilità di adeguarsi ai cambiamenti ed
alle nuove finalità richieste.
3°) La qualità, come è stato sottolineato anche in questa
discussione, è importante per sviluppare un processo di maggiore
qualificazione nella nostra crescita. Questa qualificazione, se
vogliamo tradurla in termini pratici, ha due sottocapitoli che si
chiamano: innovazione, cioè capacità di seguire in tempi rapidi i
processi innovativi, e sviluppo della imprenditorialità locale. In
proposito ricordo che non è vero che non esiste una
imprenditorialità locale, è vero invece che le forme e la qualità
della nostra imprenditorialità non sono a misura della
imprenditorialità che oggi è richiesta.
4°) Anche il tema dei servizi è importante e mi pare che ciò sia
già stato sottolineato. Indubbiamente uno dei dati che potranno
garantire un certo successo al progetto di legge di
oggi,
agli intendimenti e agli obiettivi delle proposte contenute nel
disegno, è appunto la disponibilità di servizi che possono
concretizzare in maniera sana i progetti contenuti nel disegno di
legge.
5°) Vi è poi il discorso del credito e cioè degli aiuti
economici che devono poter rispondere alle esigenze di
finanziamento delle iniziative economiche della nostra Regione. Il
metodo del la collaborazione e del coinvolgimento nello sviluppo
delle energie presenti nella nostra Regione mi pare che sia una
scelta che si legittima soprattutto come esigenza dell'attuale fase
di sviluppo. La Regione inoltre deve modifica re il suo modo di
vertice di una piramide, per spostarsi invece al centro di una
intensa attività propositiva e progettuale.
Essa però non deve abdicare ad un suo importante ruolo: la
Regione non può motivare i suoi interventi esclusivamente in
funzione di una strategia di sviluppo economico, perché deve
tutelare le fasce deboli e cioè quelle aree della nostra realtà
umana che potrebbero pagare in termini molto pesanti uno sviluppo
lasciato per conto suo; comunque un ente pubblico deve prestare
attenzione agli sfridi umani che uno sviluppo economico senza
controllo potrebbe creare. In questo momento, non distinguendo tra
maschi e femmine, ma per fasce di età, mi pare che le aree da
proteggere e difendere siano soprattutto quelle giovanili con tutti
i risvolti culturali, sociali ed umani che ne possono derivare
anche come spreco di energie. L'altra fascia debole, non dobbiamo
dimenticarlo, è costituita da coloro che, avendo superato una certa
età collocabile
oggi
intorno ai 40 anni, possono essere
esclusi non solo dal circuito economico, ma anche da un circuito
culturale, umano e sociale, che impoverirebbe di molto la nostra
società.
Con queste considerazioni ed in que sta chiave di lettura,
dobbiamo esaminare il disegno di legge che ha la caratteristica
della sperimentalità e pertanto non ci dobbiamo fare eccessive
illusioni. E' un tentativo, e così rientriamo nella logica
dell'instabilità e direi anche con scadenze temporali, proprio
perché anche in questi due o tre anni di applicazione del
provvedimento, dobbiamo avere il coraggio di verificare,
addirittura ogni sei mesi, la compatibilità tra gli effetti
dell'attuazione della legge e gli obiettivi proposti.
Rispetto ad alcune osservazioni del Gruppo Comunista devo fare
delle precisazioni. Si potrebbe dire che il protocollo d'intesa è
stato discusso in Commissione, e questa potrebbe essere una
risposta ufficiale. Indubbiamente modificando la posizione
dell'ente Regione, molto probabilmente dobbiamo individuare dei
nuovi momenti, delle nuove capacità e delle nuove occasioni di
confronto che evitino, direi anche che ritardino, lo scollamento
tra Consiglio regionale, categorie, associazioni od organizzazioni
che vengono coinvolte ed esecutivo. Mi pongo io per primo il
problema se l'iter che abbiamo seguito sia perfetto ed
inappuntabile; forse non lo è. Comunque abbiamo sperimentato un
metodo che andrà affinato, superando le manchevolezze, sicuramente
imputabili al sottoscritto, già in occasione del prossimo
protocollo d'intesa con le categorie economiche.
In merito ad alcune osservazioni dei Gruppi Comunista e
Socialista, voglio fare il punto sulle iniziative intraprese,
ricordando che su di esse si sta lavorando in un modo ordinato:
a) la predisposizione della legge quadro sull'artigianato, che
sarà uno strumento soprattutto di tipo
giuridico-legislativo-organizzativo. Direi che in questa legge
quadro non ci dovrebbero essere dei sostegni di tipo economico,
perché si tratta di una legge quadro di tipo prevalentemente
giuridico-organizzativo;
b) la legge per l'apprendistato, legata alla formazione
professionale ed enunciata come progetto nel protocollo d'intesa
con le Organizzazioni sindacali;
c) il protocollo d'intesa con le categorie economiche:
artigiani, commercianti, industriali e cooperative.
La Giunta è impegnata su queste tre iniziative che credo
conterranno anche gran parte delle proposte presenti in vari
progetti di legge presentati in questo Consiglio. Il problema è di
evitare che questi tre interventi abbiano degli scoordinamenti tra
di loro, ma rispondano ad una linea comune in modo che l'insieme
dei provvedimenti sia a sostegno della logica di cui parlavo
prima.
Per quanto riguarda gli emendamenti presentati dal Gruppo
Comunista io vorrei fare un discorso molto obiettivo ed il più
possibile serio, almeno nei limi ti che mi competono. Il disegno di
legge contiene una scelta e l'ipotesi del Partito Comunista è di
allargare una ma glia che secondo me, non dico non seleziona, ma
non qualifica più politicamente il provvedimento. Se abbiamo
parlato di cassintegrati e cioè se diamo un privilegio ai
cassintegrati con oltre 24 mesi di permanenza nella cassa
integrazione, ciò è perché noi riteniamo che quelli siano da
privilegiare per primi. E' vero che abbiamo aggiunto un comma che
consente e consentirà alla Commissione di fare fronte a certe
situazioni particolari; è vero che la barriera dei 24 mesi è solo
nel progetto n. 1, mentre non c'è per esempio nel lavoro autonomo.
L'intento, concordato con le Organizzazioni sindacali, non è quello
di discriminare, ma quello di stabilire una priorità e cioè, di
fronte alla realtà dei cassintegrati, occorre tenere conto che ci
sono dei cassintegrati che, secondo noi, sono da privilegiare
perchè sono in cassa integrazione da più di 2 anni. Non si tratta
quindi di un discorso di selezione o di privilegio, ma è solo un
modo per stabilire delle priorità. Questo disegno di legge vuole
affrontare "in primis" la situazione di massima difficoltà che è
quella di coloro che hanno già più di 2 anni di cassa integrazione.
Pertanto se quest'area della cassa integrazione va ridotta, costoro
dovranno essere privilegiati per primi.
Per quanto riguarda le borse di studio, diciamo che questo
argomento, che affronteremo in Commissione, potrebbe essere
inserito nel quadro "Apprendistato e formazione professionale",
così come per i giovani al di sotto dei 20 anni. Per vedere la
logica dei gradi di difficoltà in modo schematico, quasi
utilizzando delle griglie, diciamo che tra i 15 ed i 20 anni
abbiamo una zona dell'apprendistato, che affronteremo.
Tra i 15 ed i 29 anni esistono i contratti di formazione, e
abbiamo uno strumento rispetto al quale interveniamo solo con un
aiuto nella trasformazione dei contratti da tempo determinato a
tempo indeterminato. Esistono poi le fasce in difficoltà: tra i 29
ed i 35 anni, fuori dai contratti di formazione e lavoro, ma ancora
dentro la possibilità di concorrere ai concorsi pubblici; massima
difficoltà oltre i 35 anni, in cui non c'è contratto di formazione
e lavoro, cessa la possibilità di partecipazione ai concorsi
pubblici e subentra una imposizione di massima difficoltà
soprattutto per le donne. Così appare ben graduato il processo di
intervento previsto dal disegno di legge. Il limite dei 24 mesi
stabilito per i premi alle aziende è stato motivato dall'esigenza
di dover stabilire una priorità nel qualificare l'intervento.
Prima di terminare vorrei invitare la Segreteria della
Presidenza del Consiglio a voler aggiungere le cooperative
agricole, per le quali non opponiamo alcuna difficoltà, mentre le
cooperative che agiscono nell'ambito turistico sono già comprese
nelle cooperative di servizio. Per l'emendamento all'articolo n. 15
si tratterebbe soltanto di aggiungere dopo le parole: "...o di
servizio", le parole "...o agricole...". Nella serie di emendamenti
che abbiamo presentato, c'è solo da aggiungere questa variazione
prevista per l'articolo n. 15. Sul problema della rappresentanza
nella Commissione diciamo che la nostra preoccupazione non è stata
quella di dosare la rappresentanza distinguendo tra maggioranza e
minoranza, del resto neppure io rappresento la maggioranza, perché
sono lì in quanto responsabile dell'Assessorato. Potrebbero sorgere
dei problemi sui tempi di attuazione della legge, ma l'impegno che
io mi posso assumere è quello, per esempio, di relazionare
mensilmente sui lavori di questa Commissione, in sede di III
Commissione. Se, al limite, nell'attuazione della legge
verificassimo questa esigenza, potremmo anche modifiche o adattare
la legge stessa. La mia preoccupazione personale in questo momento
è di arrivare al più presto possibile ad avere questo strumento che
è stato adottato per creare le condizioni per diminuire il
disagio.
Sull'anticipo della cassa integrazione, mi pare che lo stesso
intervento del Consigliere Mafrica sia stato molto riflessivo e di
questo gliene devo dare atto. Nessuna Regione e nessuna Provincia
ha fatto un intervento diretto in sostituzione dello Stato. Le
proposte avanzate fino ad oggi sono il tentativo di correggere una
disfunzione degli organi dello Stato. Sono state seguite alcune vie
per superare questa situazione che indubbiamente, ma di questo ne
siamo tutti convinti, pesa sui lavoratori in cassa integrazione.
Stiamo attenti perché la via scelta a Trento non responsabilizza né
l'organo provinciale, né altri organi pubblici, ma l'Associazione
degli Industriali, che all'organo pubblico fornisce solo delle
garanzie. E' una via percorribile e sulla quale è il caso di
riflettere, però devo onestamente dire che l'articolo 23 del
disegno di legge ci apre una porta su questa possibilità. Prima
però sperimenteremo e vedremo anche in questo caso la capacità,
anche quella degli enti locali, opportunamente supportati, di fare
fronte o di predisporre progetti nei singoli comuni.
In conclusione, la maggioranza prenderà una posizione di
astensione sugli emendamenti presentati, anche perchè una gran
parte di loro è già stata presentata dal sottoscritto, sebbene si
trattasse di proposte e di emendamenti suggeriti da vari
settori.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que le débat que nous avons
suivi, a repris dans son ensemble l'idée qui avait été exposée au
moment où l'assemblée régionale avait présenté une proposition à
propos de la difficulté de trouver des alternatives au problème de
l'emploi. Si d'un côté nous pouvons prévoir une identité nouvelle
par l'engagement de l'Administration régionale vis-à-vis du
problème de l'emploi dans son ensemble, d'un autre côté, nous
proposons de voir aujourd'hui si, en donnant aux différentes
catégories de travailleurs, soit l'assistance technique, soit
l'assistance économique, il pourra y avoir un engagement individuel
ou collectif, au niveau des différentes coopératives dans notre
Région.
Je crois que dans cette idée il y a la synthèse du pari que nous
sommes en train de tenir et que nous pourrons vérifier dans le
délai de 6 mois, une année. C'est à ce moment que nous pourrons
voir si, en donnant de l'argent pour l'assistance technique, les
catégories intéressées pourront et sauront utiliser ces
instruments. C'est là, je crois, le sens qui s'insère dans un
programme plus général des activités de l'Administration régionale.
Ce sera justement à ce moment que nous pourrons vérifier si les
instruments que nous allons examiner et approuver aujourd'hui sont
suffisants pour trouver une première solution au problème du
travail dont nous avons longuement discuté pendant ces
journées.
Voilà le sens et le côté important, mis à part ce qu'a déjà dit
l'Assesseur sur le problème plus spécifique, de ce projet de loi.
Je crois qu'il est tout-à-fait normal de soumettre à l'attention du
Conseil les différents secteurs et surtout les projets déjà
définis. Au cours des discussions avec les forces syndicales, la
difficulté avait été d'arriver à un moment qui pouvait prévoir
cette collaboration aux différents niveaux, afin de pouvoir donner
à l'assemblée régionale la possibilité de s'insérer dans ce
discours et de prévoir cette collaboration pour résoudre le
problème plus général de l'emploi.
PRESIDENTE
: Si comunica che è rinviata alle Commissioni
consiliari competenti, la proposta di legge n. 197, concernente:
"Provvedimenti in materia di occupazione", per la trattazione
congiunta con l'analoga proposta della Giunta regionale. Inoltre,
viene ritirata dai presentatori la proposta di legge n. 44,
concernente: "Costituzione presso la Finanziaria regionale di un
fondo speciale di anticipazione di integrazioni salariali".
Il Consiglio prende atto, concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK