Consiglio Regionale della Valle d'Aosta - Oggetto del Consiglio n. 2161 del 25 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 2161 del 25 luglio 2001 - Resoconto
OGGETTO N. 2161/XI Disegno di legge: "Disposizioni in materia
di installazione di impianti, di autoriparazione e di
panificazione. Abrogazione delle leggi regionali 20 agosto 1993, n.
64, 30 agosto 1995, n. 38, 7 marzo 1995, n. 7 e dell'articolo 12
della legge regionale 17 aprile 1998, n. 15".
CAPO I PRINCIPI GENERALI
Articolo 1 (Finalità)
1. La presente legge disciplina l'attività delle imprese
artigiane nei settori:
a) dell'installazione di impianti;
b) dell'autoriparazione;
c) della panificazione.
CAPO II DISPOSIZIONI PER L'ESERCIZIO DELLE ATTIVITÀ DI
INSTALLAZIONE DI IMPIANTI DA PARTE DELLE IMPRESE ARTIGIANE
Articolo 2 (Abilitazione all'esercizio dell'attività)
1. Le imprese artigiane sono abilitate all'esercizio delle
attività di installazione, di trasformazione, di ampliamento e di
manutenzione degli impianti di cui all'articolo 1 della legge 5
marzo 1990, n. 46 (Norme per la sicurezza degli impianti) e
successive modificazioni ed integrazioni, se i soggetti di seguito
elencati sono in possesso dei requisiti di cui al comma 2:
a) il titolare in caso di impresa individuale;
b) uno dei soci in caso di società in nome collettivo;
c) tutti gli accomandatari in caso di società in accomandita
semplice;
d) l'unico socio in caso di società a responsabilità limitata
(srl) unipersonale;
e) almeno uno dei soci che svolgono in prevalenza lavoro
personale, anche manuale, nel processo produttivo in caso di srl
pluripersonale.
2. I soggetti di cui al comma 1, in qualità di responsabile
tecnico, devono essere in possesso di uno dei seguenti
requisiti:
a) laurea in materia tecnica specifica conseguita presso una
università statale o legalmente riconosciuta;
b) diploma di scuola secondaria superiore conseguito presso un
istituto statale o legalmente riconosciuto, con specializzazione
relativa al settore delle attività di cui all'articolo 1, della l.
46/1990, seguito da un periodo di inserimento di almeno un anno,
con rapporto di lavoro subordinato nell'ambito di un'impresa del
settore;
c) titolo o attestato di qualifica, rilasciato ai sensi della
legislazione vigente in materia di formazione professionale,
seguito da un periodo di inserimento, di almeno due anni
continuativi, con rapporto di lavoro subordinato nell'ambito di
un'impresa del settore;
d) prestazione lavorativa alle dirette dipendenze di una o più
imprese del settore, per un periodo non inferiore a tre anni, anche
non continuativi, in qualità di operaio con qualifica di
specializzato nelle attività di installazione, di trasformazione,
di ampliamento e/o di manutenzione degli impianti di cui
all'articolo 1 della l. 46/1990;
e) iscrizione all'Albo regionale delle imprese artigiane per un
periodo non inferiore a tre anni in qualità di titolare, di socio o
di collaboratore familiare di impresa esercente l'attività di
installazione, di trasformazione e/o di manutenzione di uno degli
impianti di cui all'articolo 1 della l. 46/1990.
3. Le imprese artigiane, abilitate ai sensi del comma 1, che
intendono esercitare alcune o tutte le attività di installazione,
trasformazione ampliamento e manutenzione degli impianti di cui
all'articolo 1 della l. 46/1990, debbono presentare alla
Commissione regionale per l'artigianato, unitamente alla domanda di
iscrizione all'Albo regionale delle imprese artigiane:
a) denuncia di inizio attività ai sensi dell'articolo 27 della
legge regionale 2 luglio 1999, n. 18 (Nuove disposizioni in materia
di procedimento amministrativo, di diritto di accesso ai documenti
amministrativi e di dichiarazioni sostitutive. Abrogazione della
legge regionale 6 settembre 1991, n. 59), precisando quale attività
esercitano fra quelle elencate all'articolo 1 della l. 46/1990;
b) dichiarazione del possesso dei requisiti
tecnico-professionali di cui al comma 2.
Articolo 3 (Dichiarazione di conformità)
1. Al termine dei lavori di installazione degli impianti,
l'impresa rilascia al committente la dichiarazione di conformità
degli impianti realizzati nel rispetto delle norme di cui
all'articolo 7 della l. 46/1990.
2. La dichiarazione di cui al comma 1 deve essere sottoscritta
dal titolare dell'impresa e dal responsabile tecnico e deve
recare:
a) il numero di partita IVA dell'impresa;
b) il numero di iscrizione all'albo regionale delle imprese
artigiane.
3. In caso di rifacimento parziale o di ampliamento di impianti,
la dichiarazione di conformità si riferisce alla sola parte degli
impianti oggetto del rifacimento o dell'ampliamento. Nella
dichiarazione di conformità deve essere espressamente indicata la
compatibilità con gli impianti preesistenti.
4. La dichiarazione di conformità è resa su modelli approvati
con decreto del Ministro dell'industria, del commercio e
dell'artigianato, ai sensi dell'articolo 7 del decreto del
Presidente della Repubblica 6 dicembre 1991, n. 447 (Regolamento di
attuazione della legge 5 marzo 1990, n. 46, in materia di sicurezza
degli impianti).
5. Copia della dichiarazione di conformità è trasmessa, a cura
dell'impresa, entro sei mesi dalla data del rilascio, alla
struttura regionale competente in materia di artigianato.
Articolo 4 (Responsabilità del committente o del
proprietario)
1. Il committente o il proprietario deve affidare ad impresa
abilitata i lavori di installazione, di trasformazione, di
ampliamento e di manutenzione degli impianti, di cui all'articolo 1
della l. 46/1990.
Articolo 5 (Certificato di abitabilità e di agibilità)
1. Il Sindaco del Comune competente per territorio rilascia il
certificato di abitabilità o di agibilità dopo aver acquisito la
dichiarazione di conformità di cui all'articolo 3, comma 1, e il
certificato di collaudo, ove previsto.
Articolo 6 (Verifiche)
1. Ferme restando le disposizioni previste dall'articolo 14
della l. 46/1990, i comuni competenti per territorio devono
effettuare le verifiche per i seguenti impianti:
a) nell'ambito degli impianti elettrici di cui all'articolo 1,
comma 1, lettera a), della l. 46/1990, le utenze condominiali di
uso comune con potenza impegnata superiore a 3 KW e le utenze
domestiche di edifici di volume superiore a 600 metri cubi fuori
terra;
b) nell'ambito degli impianti di cui all'articolo 1, comma 1,
lettera e), della l. 46/1990, quelli relativi al trasporto e
all'utilizzazione di gas combustibili con portata termica compresa
tra 34,8 e 116 KW.
2. Per l'effettuazione delle verifiche di cui al comma 1, i
Comuni si avvalgono della collaborazione dei liberi professionisti,
nell'ambito delle rispettive competenze, compresi negli elenchi di
cui all'articolo 9 del d.p.r. 447/1991.
3. Le violazioni delle disposizioni di cui alla l. 46/1990, da
parte delle imprese artigiane, sono comunicate dai soggetti
individuati all'articolo 14 della l. 46/1990 alla Commissione
regionale per l'artigianato.
4. Le disposizioni di cui al comma 1 non si applicano agli
impianti già realizzati alla data di entrata in vigore della
presente legge.
Articolo 7 (Sanzioni amministrative)
1. In caso di violazione di quanto previsto dall'articolo 4 si
applica, a carico del committente o del proprietario, una sanzione
amministrativa pecuniaria da lire centomila (euro 51,65) a lire
cinquecentomila (euro 258,23).
2. All'applicazione della sanzione di cui al comma 1 provvede il
Comune competente per territorio, con le procedure di cui alla
legge 24 novembre 1981, n. 689 (Modifiche al sistema penale), da
ultimo modificata dal decreto legislativo 30 dicembre 1999, n.
507.
3. L'esercizio dell'attività di installazione, trasformazione,
ampliamento e manutenzione di impianti da parte di impresa
artigiana non abilitata comporta l'applicazione, a carico
dell'impresa, di una sanzione amministrativa da lire un milione
(euro 516,46) a lire tre milioni (euro 1549,37).
4. All'applicazione della sanzione di cui al comma 3 provvede la
Commissione regionale per l'artigianato, con le procedure di cui
alla l. 689/1981.
Articolo 8 (Norme transitorie)
1. I titolari delle imprese artigiane di installazione, di
trasformazione, di ampliamento e di manutenzione degli impianti di
cui all'articolo 1 della l. 46/1990, che alla data di entrata in
vigore della presente legge, sono iscritte all'Albo regionale delle
imprese artigiane, hanno diritto ad ottenere il riconoscimento
d'ufficio dei requisiti tecnico-professionali necessari ai fini
dell'esercizio dell'attività.
2. I soggetti, iscritti come imprese di installazione, di
trasformazione, di ampliamento, di manutenzione degli impianti, che
alla data di entrata in vigore della l. 46/1990, dimostrino di aver
svolto professionalmente la loro attività nel corso di periodi
pregressi, in qualità di titolari di imprese regolarmente iscritte
all'Albo regionale delle imprese artigiane, per una durata non
inferiore ad un anno, hanno diritto al riconoscimento dei requisiti
tecnico-professionali, previa domanda da presentare entro un anno
dall'entrata in vigore della presente legge alla Commissione
regionale per l'artigianato.
3. I soggetti che dimostrino di aver svolto attività alle
dipendenze di un'impresa esercente l'attività di installazione, di
trasformazione, di ampliamento e di manutenzione degli impianti di
cui alla l. 46/1990, per un periodo non inferiore a due anni, con
la qualifica di operaio specializzato, hanno diritto al
riconoscimento dei requisiti tecnico-professionali, previa
presentazione di domanda entro sei mesi dall'entrata in vigore
della presente legge alla Commissione regionale per
l'artigianato.
4. Il riconoscimento dei requisiti tecnico-professionali per gli
impianti di cui all'articolo 1, comma 1, lettera e), della l.
46/1990, è subordinato alla frequenza di un corso di aggiornamento
professionale, della durata di almeno cinquanta ore, organizzato ai
sensi della vigente normativa in materia di formazione
professionale.
5. Al corso di cui al comma 3 possono essere ammessi soltanto i
soggetti previsti ai commi 2 e 3.
Articolo 9 (Rinvio)
1. Per quanto non previsto dalla presente legge, si applicano le
disposizioni della l. 46/1990 ed i relativi regolamenti di
attuazione.
CAPO III DISPOSIZIONI PER L'ESERCIZIO DELLE ATTIVITÁ DI
AUTORIPARAZIONE DA PARTE DELLE IMPRESE ARTIGIANE
Articolo 10 (Abilitazione all'esercizio dell'attività)
1. Le imprese artigiane sono abilitate all'esercizio delle
attività di cui all'articolo 1 della legge 5 febbraio 1992, n. 122
(Disposizioni in materia di sicurezza della circolazione stradale e
disciplina dell'attività di autoriparazione) e successive
modificazioni e integrazioni, se i soggetti di seguito elencati
sono in possesso dei requisiti di cui al comma 2:
a) il titolare in caso di impresa individuale;
b) uno dei soci in caso di società in nome collettivo;
c) tutti gli accomandatari in caso di società in accomandita
semplice;
d) l'unico socio in caso di srl unipersonale;
e) almeno uno dei soci che svolgono in prevalenza lavoro
personale, anche manuale, nel processo produttivo in caso di srl
pluripersonale.
2. I soggetti di cui al comma 1 devono, in qualità di
responsabile tecnico, essere in possesso dei requisiti personali e
tecnico-professionali di cui all'articolo 7 della l. 122/1992.
3. Le imprese artigiane, abilitate ai sensi del comma 1, che
intendono esercitare alcune o tutte le attività di cui all'articolo
1 della l. 122/1992, devono presentare alla Commissione regionale
per l'artigianato, unitamente alla domanda di iscrizione all'Albo
regionale delle imprese artigiane:
a) denuncia di inizio di attività ai sensi dell'articolo 27
della l.r. 18/1999 indicando, con riferimento all'articolo 1 della
l. 122/1992, il tipo di attività esercitata;
b) dichiarazione del possesso dei requisiti personali e
tecnico-professionali di cui al comma 2.
Articolo 11 (Norme transitorie)
1. Le imprese, che alla data di entrata in vigore della presente
legge sono iscritte all'Albo regionale delle imprese artigiane,
sono abilitate all'esercizio delle attività di cui all'articolo 1
della l. 122/1992.
2. I soggetti, che abbiano esercitato per almeno un anno prima
dell'entrata in vigore del decreto del Presidente della Repubblica
18 aprile 1994, n. 387 (Regolamento recante disciplina del
procedimento di iscrizione nel registro delle imprese esercenti
attività di autoriparazione) l'attività di autoriparazione in
qualità di titolari o soci o collaboratori di imprese regolarmente
iscritte nell'Albo regionale delle imprese artigiane, hanno diritto
al riconoscimento dei requisiti tecnico-professionali di cui
all'articolo 7 della l. 122/1992.
Articolo 12 (Rinvio)
1. Per quanto non previsto dalla presente legge si applicano le
disposizioni della l. 122/1992.
CAPO IV DISPOSIZIONI SULL'ATTIVITÀ DI PRODUZIONE DI PANE DA
PARTE DELLE IMPRESE ARTIGIANE
Articolo 13 (Attività di panificazione)
1. Le imprese artigiane che svolgono attività di produzione di
pane possono:
a) effettuare il turno di riposo settimanale in giornate diverse
dalla domenica;
b) aprire i forni durante tutta la settimana, per un periodo
massimo di quindici settimane all'anno.
2. Le imprese artigiane di cui al comma 1 possono definire i
turni di riposo in modo differenziato nel corso dell'anno, sulla
base di sei o sette giorni la settimana, garantendo la doppia
panificazione alla vigilia del giorno di riposo prescelto.
Articolo 14 (Modalità di svolgimento dell'attività di
panificazione)
1. Gli imprenditori artigiani che intendono avviare l'esercizio
dell'attività di panificazione devono comunicare, alla struttura
regionale competente in materia di servizi camerali, le modalità di
lavoro prescelte almeno trenta giorni prima della data dell'inizio
dell'attività stessa.
2. Gli imprenditori artigiani che già esercitano l'attività di
panificazione devono effettuare la comunicazione di cui al comma 1
entro sessanta giorni dalla data di entrata in vigore della
presente legge.
3. Gli imprenditori artigiani devono comunicare alla struttura
regionale competente in materia di servizi camerali le eventuali
variazioni alle modalità di lavoro, almeno trenta giorni prima
della loro adozione, allegando la documentazione idonea a
dimostrare di aver informato dei propri turni i panificatori
operanti nello stesso Comune.
4. Gli imprenditori artigiani che non effettuano la
comunicazione di cui ai commi 1 e 2 devono osservare la chiusura
domenicale dei forni.
5. Le modalità di lavoro prescelte devono essere esposte nella
sede dell'impianto di panificazione.
Articolo 15 (Verifiche)
1. La struttura regionale competente in materia di servizi
camerali approva le modalità di lavoro prescelte nonché le
eventuali relative variazioni.
2. Le modalità di lavoro di cui al comma 1 si intendono
approvate qualora la struttura regionale competente in materia di
servizi camerali non effettui rilievi entro trenta giorni dal
ricevimento della comunicazione.
3. Nell'ipotesi in cui siano effettuati dei rilievi, la
struttura regionale competente in materia di servizi camerali
decide dopo aver esaminato le eventuali controdeduzioni
dell'impresa artigiana, che devono essere prodotte entro quindici
giorni dal ricevimento dei rilievi stessi.
Articolo 16 (Vigilanza e sanzioni)
1. La vigilanza sull'attività di panificazione è effettuata
dagli organi di polizia municipale.
2. In caso di accertamento di esercizio dell'attività di
panificazione con modalità diverse rispetto a quelle comunicate ai
sensi dell'articolo 14, il Comune in cui ha sede
l’impianto provvede all'applicazione di una sanzione
amministrativa pecuniaria da lire centomila (euro 51,65) a lire
trecentomila (euro 154,94) secondo le procedure di cui alla l.
689/1981.
3. I proventi derivanti dall'applicazione delle sanzioni
amministrative di cui al comma 2 sono introitati nel bilancio
comunale.
Articolo 17 (Tutela del lavoratore dipendente)
1. Sono fatte salve le disposizioni delle leggi e dei contratti
collettivi di lavoro vigenti in materia di orario di lavoro dei
lavoratori dipendenti, dei compensi per prestazioni straordinarie e
del riposo compensativo settimanale.
Articolo 18 (Norme transitorie)
1. In sede di prima applicazione della presente legge il numero
delle settimane in cui è possibile optare per l'apertura dei forni
durante tutta la settimana è ridotto, con eventuale arrotondamento
per eccesso, in proporzione al periodo intercorrente tra la data di
entrata in vigore della legge medesima e la conclusione dell'anno
solare.
2. Nelle more della comunicazione di cui all'articolo 14, comma
2, restano ferme le modalità di svolgimento dell'attività di
panificazione prescelte ai sensi della normativa previgente.
CAPO V NORME FINALI
Articolo 19 (Abrogazioni)
1. Sono abrogate le seguenti leggi regionali:
a) legge regionale 20 agosto 1993, n. 64;
b) legge regionale 30 agosto 1995, n. 38;
c) legge regionale 7 marzo 1995, n. 7.
2. È inoltre abrogato l'articolo 12 della legge regionale 17
aprile 1998, n. 15.
Articolo 20 (Norma finanziaria)
1. I proventi derivanti dall'applicazione delle sanzioni
amministrative di cui all'articolo 7, comma 3, sono introitati al
capitolo 7700 (proventi pene pecuniarie per contravvenzioni) della
parte entrate dei rispettivi bilanci della Regione.
Articolo 21 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Sur ce projet de loi, pour lequel la
II
ème
Commission et la IV
ème
Commission
conjointe ont donné à la majorité un avis favorable, les
Conseillers Ottoz et Fiou sont rapporteurs.
Le Conseil permanent des collectivités locales
s’est exprimé favorablement.
La parole au rapporteur, le Conseiller Fiou.
Fiou (GV-DS-PSE)
Alcune notizie sul settore interessato
dal presente disegno di legge. Il settore dell'artigianato
valdostano, nonostante una fisiologica frammentazione, dimostra di
essere estremamente solido e in crescita.
Nel corso del 2000 hanno iniziato l'attività 237 nuove imprese,
uno sviluppo in linea con la tendenza nazionale. Attualmente, cioè
al febbraio 2001, le imprese iscritte all'Albo artigiani sono 3.837
a fronte delle 3.824 di fine 1999.
Il settore delle costruzioni è il più numeroso con il 37
percento del dato complessivo; si tenga conto che nel Nord Italia
questo settore incide per il 25 percento e soltanto per il 22
percento nell'intero Paese. Analizzate per la loro dimensione le
imprese artigiane sono in prevalenza individuali, quelle con oltre
cinque addetti sono il 5 percento, mentre il 31 percento hanno da
due a cinque addetti.
Si è sviluppata notevolmente negli ultimi anni l'attività di
promozione dei prodotti e delle lavorazioni locali, infatti occorre
sottolineare che è presente ed attiva una forte componente di
artigianato tipico legata in modo particolare alla lavorazione del
legno. Oltre che significativi risvolti in termini culturali e
riflessi positivi in termini occupazionali, l'artigianato tipico è
veicolo attrattivo importante sia dal punto di vista turistico, sia
per la promozione degli investimenti produttivi nella nostra
Regione.
I settori di attività vedono al primo posto l'edilizia e
l'impiantistica. Nel 1990 lo Stato ha emanato una legge relativa
alla sicurezza degli impianti (legge n. 46/1990); la Regione,
avendo competenza primaria in materia di artigianato, ha emanato
nel 1993 la legge di attuazione della n. 46/90 limitatamente alle
imprese artigiane (legge regionale n. 64/93).
Tutto ciò si è reso necessario in quanto le normative statali in
materia di artigianato risultavano inadeguate per la nostra realtà
e, spesso, erano causa di difficoltà, complicazioni, tempi
burocratici lunghi, problemi facilmente superabili con una nuova
disposizione regionale.
Negli anni la materia dell'artigianato ha subito diverse
trasformazioni, le più importanti delle quali sono quelle
riguardanti la semplificazione delle procedure amministrative per
l'iscrizione all'Albo delle imprese (necessaria per l'abilitazione
alla professione)? e quelle relative alle forme di organizzazione
delle imprese comprendendo tra le imprese artigiane anche le
S.r.l.. Tutto ciò ha fatto sì che si procedesse a rivedere la legge
n. 64/93.
Il disegno di legge n. 122, che prevede disposizioni in materia
di artigianato nei settori dell'installazione di impianti,
dell'autoriparazione e della panificazione, vuole aggiornare la
normativa che interessa tali settori per adeguarla appunto alle
novità intervenute e per risolvere problemi emersi
dall'applicazione della legge regionale n. 64/93.
Il disegno di legge accoglie, ove possibile, i suggerimenti dati
dalle associazioni di categoria su alcuni punti, ad esempio
all'articolo 8 le norme transitorie dicono che non solo chi è già
iscritto all'Albo mantiene l'abilitazione, ma anche che chi, prima
dell'entrata in vigore della legge n. 46/1990, fosse titolare di
impresa, poi cessata, può avere diritto al riconoscimento dei
requisiti tecnico-professionali, previa domanda, eccetera.
Importante innovazione è quella relativa all'obbligo di
frequenza di un corso di aggiornamento professionale della durata
di almeno 50 ore per coloro che gestiranno impianti erogati anche a
gas. All'articolo 2 il disegno di legge in esame definisce i
requisiti personali e tecnico-professionali per acquisire
l'abilitazione all'esercizio dell'attività.
Il possesso di tali requisiti deve essere dichiarato all'atto
della presentazione della denuncia di inizio attività e deve essere
verificato dalla Commissione regionale per l'artigianato.
I compiti relativi alle verifiche di abitabilità, agibilità,
conformità e collaudo spettano ai comuni competenti oltre alle
verifiche previste per i vari impianti.
Per quanto riguarda in particolare la panificazione, il testo
proposto contiene delle modifiche, concordate con l'Associazione
panificatori, relative al numero di settimane in cui è possibile
panificare in maniera continuativa oltre a liberalizzare il periodo
di chiusura.
Si è poi abolito l'obbligo di comunicazione congiunta, fra i
vari panificatori dello stesso comune, delle modalità di lavoro
prescelte da ogni singolo panificatore. Il giorno di chiusura
settimanale, se diverso dalla domenica, dovrà essere comunicato
all'Assessorato industria, artigianato ed energia.
Altra rilevante novità è quella relativa all'apertura di nuova
attività: mentre prima si doveva darne comunicazione entro il 31
gennaio di ogni anno, ora detta comunicazione deve avvenire nei 30
giorni precedenti l'inizio dell'attività stessa. La vigilanza
sull'attività di panificazione è effettuata dagli organi di polizia
municipale come pure l'applicazione delle eventuali sanzioni.
Penso che dalle considerazioni schematicamente proposte si possa
evincere come questo disegno di legge sia un esempio delle
possibilità aperte da una competenza legislativa decentrata di
adattare con puntualità le regole alle problematiche che un settore
pone a livello territoriale.
Approfitto della parola per annunciare un emendamento formale di
piccolissima portata: all’articolo 8, comma 5, è
stato indicato il comma 3 anziché il comma 4 per il riferimento ai
corsi citati appunto al comma 4 anziché al comma 3. Propongo
pertanto questa correzione formale, altrimenti nella legge ci
sarebbe un riferimento errato.
Président
La parole au rapporteur, le Conseiller
Ottoz.
Ottoz (UV)
Lo sviluppo di un settore che rappresenta una
parte consistente dell'attività economica nella nostra Regione,
quello dell'artigianato, trova in questo disegno di legge una serie
di adattamenti e revisioni alla legge n. 64 del 1993, resisi
necessari per rivederne i meccanismi autorizzativi.
Il Consigliere Giulio Fiou nella sua relazione ha analizzato
bene la consistenza del comparto delle imprese artigiane nella
nostra Regione, il solido sviluppo di queste piccole aziende e la
vivace dinamica che caratterizza la crescita del numero delle
imprese iscritte all'Albo artigiani. Se questo progresso numerico
testimonia da un lato la vivacità di un settore del comparto
privato, d'altro canto il fatto che il 64 percento delle imprese
iscritte sia costituito da attività individuali si presta a qualche
piccola considerazione.
In queste imprese individuali operano, infatti, ad esempio,
singoli produttori di artigianato tipico che potremmo spesso più
correttamente classificare come artigiani artisti, ai quali
andrebbero inoltre aggiunti tutti coloro che, non esercitando
l'attività artigianale come impegno lavorativo prevalente, non
appaiono in queste statistiche.
Troviamo poi quegli artigiani di vari mestieri i quali, a causa
delle trasformazioni della società valdostana e della sua realtà
produttiva ed amministrativa, non possono più trasmettere ai loro
figli o ad altri giovani quel mestiere, quella manualità,
quell'esperienza del fare che costituiscono l'essenza
dell'artigiano.
Il rischio quindi è che certe cifre aride, i freddi numeri della
statistica non si limitino a mettere in risalto la pur innegabile
grande frammentazione della piccola economia valdostana, ma che nel
farlo fotografino anche mestieri che stanno morendo, non perché non
più utili o meno remunerativi dal punto di vista economico, ma
poiché viviamo tutti una transizione culturale verso direzioni non
sempre auspicabili e dovremmo preoccuparcene poiché assieme a
questi mestieri scompare ogni volta un pezzetto della nostra storia
e della nostra cultura.
Parallelamente altre attività artigiane, proprio perché frutto
di nuove abitudini e di nuovi consumi, che fanno sorgere nuove
esigenze, conoscono una stagione di sviluppo e di progresso.
Sarebbe perciò utile approfondire l'analisi dei numeri, sapere
quale percentuale del totale del giro d'affari dell'artigianato
valdostano rappresentino quelle due fette del 5 percento e del 31
percento che, rispettivamente, hanno oltre cinque e da due a cinque
addetti e quale sia la loro produttività per addetto. Ciò ci
permetterebbe meglio di verificare l'esistenza o meno di squilibri
interni nel settore.
Non è però questo quadro generale il contesto in cui agisce il
disegno di legge che discutiamo oggi. Esso si concentra invece su
tre realtà specifiche che hanno nell'attività artigianale il loro
denominatore comune, realtà per le quali si è ritenuto necessario
un riordino. Si tratta dell'impiantistica, degli autoriparatori e
dei produttori di pane.
Per quanto riguarda gli impianti, una rivisitazione si rendeva
necessaria a seguito di tutte le nuove normative in materia di
tutela della sicurezza sia degli utenti sia degli addetti.
Le attività impiantistiche interessate da questo disegno di
legge sono:
- gli impianti elettrici (produzione, trasporto, distribuzione,
utilizzo);
- gli impianti radiotelevisivi ed elettronici (comprese antenne
e parafulmini);
- gli impianti di riscaldamento e climatizzazione (importanti
questi ultimi per il corretto trattamento, smaltimento di fluidi e
gas critici per la protezione ambientale);
- gli impianti idrosanitari;
- gli impianti per il trasporto e l'utilizzo dei gas negli
edifici;
- gli ascensori;
- gli impianti antincendio.
Quindi questo disegno di legge non riguarda tutto il restante
settore delle costruzioni vere e proprie, cioè il grosso
dell’attività economica del settore.
Per gli impianti oggetto del provvedimento sono meglio
specificati i requisiti abilitanti all'esercizio dell'attività con
alcune opportune semplificazioni e sono inoltre chiaramente
ripartite le funzioni attribuite agli enti locali, alla Commissione
per l'artigianato e alla struttura competente in materia di servizi
camerali.
Lo stesso può dirsi, "mutatis mutandis", per quanto concerne le
imprese artigiane di autoriparazioni.
Riguardo ai panificatori infine, s'introducono alcuni gradi di
maggiore flessibilità per quanto concerne l'orario e
l'articolazione dei turni di riposo lungo l'anno e dei periodi in
cui non applicarli, legittimando comportamenti, in precedenza
sottoposti a specifiche autorizzazioni, resi indispensabili
dall'andamento stagionale del turismo nella nostra Valle.
Il confronto in commissione con i rappresentanti
dell'Associazione dei panificatori, i quali avevano già contribuito
in occasione della stesura del testo, ha fatto emergere la proposta
di valutare l'opportunità di un inasprimento delle sanzioni nel
caso di mancato rispetto degli orari e dei turni di riposo. Pur
riconoscendo una certa fondatezza di questa richiesta della
categoria, la II Commissione ha ritenuto che le sanzioni previste
nel testo licenziato dalla Giunta fossero sufficienti. Esse
rappresentano un buon punto d'equilibrio tra le esigenze dei
consumatori, la necessaria flessibilità dell'attività artigianale e
gli interessi dei singoli artigiani e quelli di tutta la
categoria.
Président
La discussion est ouverte.
La parole au Conseiller Frassy.
Frassy (FI)
Sarò breve nella discussione generale, nel
senso che non mi addentrerò su quelli che sono i contenuti della
legge anche perché il nostro Capogruppo in commissione ha avuto
modo di esprimere il suo giudizio positivo e per esigenza di
sintesi pensiamo che sia più che sufficiente richiamarlo.
Intervengo invece nella discussione generale per presentare due
emendamenti, rispettivamente agli articoli 2 e 10, che hanno la
stessa struttura, nella lettera c), comma 1, si evidenzia un
differente trattamento a seconda della tipologia e della ragione
sociale ossia sono abilitati i soggetti in seguito elencati se sono
in possesso di certi requisiti, mentre per la ditta individuale è
sufficiente che ovviamente sia il titolare ad avere i requisiti,
nella società in nome collettivo è sufficiente che sia uno dei
soci, la lettera c) richiede che siano invece tutti gli
accomandatari ad avere i requisiti e nelle lettere d) ed e)
nuovamente richiede che sia soltanto uno dei vari soci ad avere i
requisiti, di conseguenza l’emendamento che abbiamo
formalizzato prevede di estendere anche alla lettera c) il medesimo
requisito che sia sufficiente uno dei soci ad avere i
requisiti.
Président
N’ayant plus de requêtes
d’intervention, la discussion générale est
close.
La parole à l’Assesseur à
l’industrie, à l’artisanat et à
l’énergie, Ferraris.
Ferraris (GV-DS-PSE)
Innanzitutto ringrazio i relatori che
credo abbiano espresso in modo compiuto quali sono le intenzioni
della legge.
Per quanto riguarda gli emendamenti proposti, quello del
Consigliere Fiou rappresentava una correzione del testo e quindi è
condivisibile così come quelli presentati dal Consigliere Frassy
che consentono di creare un'omogeneizzazione per quanto riguarda la
posizione definita dalle diverse tipologie di società che possono
essere interessate alle attività artigiane, di conseguenza
l’assenso a questi emendamenti credo che possa
rappresentare una buona chiusura di serata e grazie.
Président
Nous procédons à l’examen de la
loi.
Je soumets au vote l’article 1
er
:
Conseillers présents et votants: 31
Pour: 31
Le Conseil approuve à l’unanimité.
A l’article 2 il y a l’amendement
proposé par les Conseillers Frassy, Lattanzi et Tibaldi, dont je
donne la lecture:
Emendamento Articolo 2, comma 1, lett. c) sostituire:
"tutti gli accomandatari" con "uno dei soci accomandatari".
Je soumets au vote l’article 2 dans le texte
amendé:
Articolo 2 (Abilitazione all'esercizio dell'attività)
1. Le imprese artigiane sono abilitate all'esercizio delle
attività di installazione, di trasformazione, di ampliamento e di
manutenzione degli impianti di cui all'articolo 1 della legge 5
marzo 1990, n. 46 (Norme per la sicurezza degli impianti) e
successive modificazioni ed integrazioni, se i soggetti di seguito
elencati sono in possesso dei requisiti di cui al comma 2:
a) il titolare in caso di impresa individuale;
b) uno dei soci in caso di società in nome collettivo;
c) uno dei soci accomandatari in caso di società in accomandita
semplice;
d) l'unico socio in caso di società a responsabilità limitata
(srl) unipersonale;
e) almeno uno dei soci che svolgono in prevalenza lavoro
personale, anche manuale, nel processo produttivo in caso di srl
pluripersonale.
2. I soggetti di cui al comma 1, in qualità di responsabile
tecnico, devono essere in possesso di uno dei seguenti
requisiti:
a) laurea in materia tecnica specifica conseguita presso
un'università statale o legalmente riconosciuta;
b) diploma di scuola secondaria superiore conseguito presso un
istituto statale o legalmente riconosciuto, con specializzazione
relativa al settore delle attività di cui all'articolo 1, della l.
46/1990, seguito da un periodo di inserimento di almeno un anno,
con rapporto di lavoro subordinato nell'ambito di un'impresa del
settore;
c) titolo o attestato di qualifica, rilasciato ai sensi della
legislazione vigente in materia di formazione professionale,
seguito da un periodo di inserimento, di almeno due anni
continuativi, con rapporto di lavoro subordinato nell'ambito di
un'impresa del settore;
d) prestazione lavorativa alle dirette dipendenze di una o più
imprese del settore, per un periodo non inferiore a tre anni, anche
non continuativi, in qualità di operaio con qualifica di
specializzato nelle attività di installazione, di trasformazione,
di ampliamento e/o di manutenzione degli impianti di cui
all'articolo 1 della l. 46/1990;
e) iscrizione all'Albo regionale delle imprese artigiane per un
periodo non inferiore a tre anni in qualità di titolare, di socio o
di collaboratore familiare di impresa esercente l'attività di
installazione, di trasformazione e/o di manutenzione di uno degli
impianti di cui all'articolo 1 della l. 46/1990.
3. Le imprese artigiane, abilitate ai sensi del comma 1, che
intendono esercitare alcune o tutte le attività di installazione,
trasformazione ampliamento e manutenzione degli impianti di cui
all'articolo 1 della l. 46/1990, debbono presentare alla
Commissione regionale per l'artigianato, unitamente alla domanda di
iscrizione all'Albo regionale delle imprese artigiane:
a) denuncia di inizio attività ai sensi dell'articolo 27 della
legge regionale 2 luglio 1999, n. 18 (Nuove disposizioni in materia
di procedimento amministrativo, di diritto di accesso ai documenti
amministrativi e di dichiarazioni sostitutive. Abrogazione della
legge regionale 6 settembre 1991, n. 59), precisando quale attività
esercitano fra quelle elencate all'articolo 1 della l. 46/1990;
b) dichiarazione del possesso dei requisiti
tecnico-professionali di cui al comma 2.
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 3:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 4:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 5:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 6:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 7:
Conseillers présents et votants: 31
Pour: 31
Le Conseil approuve à l’unanimité.
A l’article 8 il y a l’amendement
proposé par le Conseiller Fiou, dont je donne la lecture:
Emendamento All'articolo 8 (Norme transitorie) il comma 5 è
così sostituito:
"5. A1 corso di cui al comma 4 possono essere ammessi soltanto i
soggetti previsti ai commi 2 e 3".
Je soumets au vote l’article 8 dans le texte
amendé:
Articolo 8 (Norme transitorie)
1. I titolari delle imprese artigiane di installazione, di
trasformazione, di ampliamento e di manutenzione degli impianti di
cui all'articolo 1 della l. 46/1990, che alla data di entrata in
vigore della presente legge, sono iscritte all'Albo regionale delle
imprese artigiane, hanno diritto ad ottenere il riconoscimento
d'ufficio dei requisiti tecnico-professionali necessari ai fini
dell'esercizio dell'attività.
2. I soggetti, iscritti come imprese di installazione, di
trasformazione, di ampliamento, di manutenzione degli impianti, che
alla data di entrata in vigore della l. 46/1990, dimostrino di aver
svolto professionalmente la loro attività nel corso di periodi
pregressi, in qualità di titolari di imprese regolarmente iscritte
all'Albo regionale delle imprese artigiane, per una durata non
inferiore ad un anno, hanno diritto al riconoscimento dei requisiti
tecnico-professionali, previa domanda da presentare entro un anno
dall'entrata in vigore della presente legge alla Commissione
regionale per l'artigianato.
3. I soggetti che dimostrino di aver svolto attività alle
dipendenze di un'impresa esercente l'attività di installazione, di
trasformazione, di ampliamento e di manutenzione degli impianti di
cui alla l. 46/1990, per un periodo non inferiore a due anni, con
la qualifica di operaio specializzato, hanno diritto al
riconoscimento dei requisiti tecnico-professionali, previa
presentazione di domanda entro sei mesi dall'entrata in vigore
della presente legge alla Commissione regionale per
l'artigianato.
4. Il riconoscimento dei requisiti tecnico-professionali per gli
impianti di cui all'articolo 1, comma 1, lettera e), della l.
46/1990, è subordinato alla frequenza di un corso di aggiornamento
professionale, della durata di almeno cinquanta ore, organizzato ai
sensi della vigente normativa in materia di formazione
professionale.
5. Al corso di cui al comma 4 possono essere ammessi soltanto i
soggetti previsti ai commi 2 e 3.
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 9:
Conseillers présents et votants: 31
Pour: 31
Le Conseil approuve à l’unanimité.
A l’article 10 il y a l’amendement
proposé par le Conseiller Frassy, dont je donne la lecture:
Emendamento Articolo 10, comma 1, lett. c)
sostituire:
"tutti gli accomandatari" con "uno dei soci accomandatari".
Je soumets au vote l’article 10 dans le texte
amendé:
Articolo 10 (Abilitazione all'esercizio
dell'attività)
1. Le imprese artigiane sono abilitate all'esercizio delle
attività di cui all'articolo 1 della legge 5 febbraio 1992, n. 122
(Disposizioni in materia di sicurezza della circolazione stradale e
disciplina dell'attività di autoriparazione) e successive
modificazioni e integrazioni, se i soggetti di seguito elencati
sono in possesso dei requisiti di cui al comma 2:
a) il titolare in caso di impresa individuale;
b) uno dei soci in caso di società in nome collettivo;
c) uno dei soci accomandatari in caso di società in accomandita
semplice;
d) l'unico socio in caso di srl unipersonale;
e) almeno uno dei soci che svolgono in prevalenza lavoro
personale, anche manuale, nel processo produttivo in caso di srl
pluripersonale.
2. I soggetti di cui al comma 1 devono, in qualità di
responsabile tecnico, essere in possesso dei requisiti personali e
tecnico-professionali di cui all'articolo 7 della l. 122/1992.
3. Le imprese artigiane, abilitate ai sensi del comma 1, che
intendono esercitare alcune o tutte le attività di cui all'articolo
1 della l. 122/1992, devono presentare alla Commissione regionale
per l'artigianato, unitamente alla domanda di iscrizione all'Albo
regionale delle imprese artigiane:
a) denuncia di inizio di attività ai sensi dell'articolo 27
della l.r. 18/1999 indicando, con riferimento all'articolo 1 della
l. 122/1992, il tipo di attività esercitata;
b) dichiarazione del possesso dei requisiti personali e
tecnico-professionali di cui al comma 2.
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 11:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 12:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 13:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 14:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 15:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 16:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 17:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 18:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 19:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 20:
Conseillers présents et votants: 31
Pour: 31
Le Conseil approuve à l’unanimité.
Je soumets au vote l’article 21:
Conseillers présents et votants: 31
Pour: 31
Le Conseil approuve à l’unanimité.
Je soumets au vote la loi dans son ensemble:
Conseillers présents et votants: 31
Pour: 31
Le Conseil approuve à l’unanimité.
Collègues conseillers, nous reprenons nos travaux demain matin à
9 heures 15.
La séance est levée.
La séance se termine à 23 heures 51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK