Consiglio Regionale della Valle d'Aosta - Oggetto del Consiglio n. 2130 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2130 del 9 luglio 1986 - Resoconto
OBJET N° 2130/VIII - COMMUNICATIONS DU PRESIDENT DE LA
JUNTE.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je voulais informer le Conseil d'une
communication que m'a faite le Conseiller Pollicini: il a reçu une
communication judiciaire à propos de la MULTIBOX. Vous savez ce que
cela signifie... nous en avons parlé maintes fois. Pour le moment,
il n'y a rien à ajouter; lorsque nous en saurons plus, nous en
référerons au Conseil.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
La notizia che ci ha comunicato il
Presidente della Giunta fa riferimento ad una vicenda sulla quale
noi, in questo momento, dobbiamo esprimere una ferma protesta e la
nostra disapprovazione per il comportamento della Giunta. Circa due
Consigli fa, quando discutemmo della vicenda MULTI-BOX, la Giunta
regionale assunse due impegni. Il primo era di fornire alla III
Commissione tutta la documentazione necessaria per consentire
l'esame di questa storia che diventa sempre più ingarbugliata e
della quale si occupano sempre più spesso le cronache della nostra
Regione; invece questo primo impegno è stato completamente
disatteso. Il secondo, ancora più importante del precedente, era
quello di presentare al
Consiglio regionale di luglio, e cioè in questa seduta, un
programma o un progetto di ristrutturazione della FINAOSTA, ma
anche in questa direzione non c'è stato nulla di nuovo.
Dalle notizie di stampa si apprende ora che nella vicenda
MULTIBOX sarebbe stata danneggiata la Regione; si sarebbe
verificata una truffa consistente con l'emissione di fatture false
e, oltre alla comunicazione giudiziaria della quale si è già
parlato e che ha raggiunto il Consigliere Pollicini, le notizie di
stampa parlano di una seconda comunicazione giudiziaria che avrebbe
raggiunto un funzionario della FINAOSTA.
Noi crediamo che il punto focale della questione sia appunto
quello di stabilire quale politica industriale si vuole fare e
quali strumenti si vogliono utilizzare per evitare che in futuro si
ripetano fatti di questo tipo.
È incredibile ed intollerabile che gli investimenti della nostra
Regione abbiano un prezzo così elevato! Non si può accettare che
l'intervento regionale diventi terreno per i procacciatori d'affari
che lucrano denaro sulla vendita di questi interventi regionali!
Noi non siamo disposti a tollerare una cosa simile e quindi
riteniamo molto grave che la Giunta regionale non abbia rispettato
l'impegno di far conoscere al Consiglio i fatti ed i documenti
relativi alla vicenda MULTIBOX e, soprattutto, non abbia assunto le
necessarie iniziative per modificare quello che deve essere
modificato in una struttura come la FINAOSTA che si sta rivelando
sempre più inadeguata e assolutamente da modificare.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Innanzitutto io vorrei augurare
al Consigliere Pollicini di poter dimostrare molto presto di essere
estraneo a questa vicenda della MULTIBOX, anche se è molto
difficile usare l'avverbio "presto" in quest'Italia
democratica.
Tuttavia non si può fare a meno di criticare le responsabilità,
presenti sia prima che dopo, di questo Esecutivo regionale.
Qualcuno definisce questa maggioranza una specie di "armata
Brancaleone"; io aggiungo che questa armata è ormai affondata e mi
auguro, specie per la comunità valdostana, che presto vengano fatti
i funerali di questo Esecutivo regionale.
Oltre alle gravi responsabilità politiche, sempre che qualcuno
non tenti operazioni di insabbiamento, esistono anche delle
responsabilità penali a carico dell'Esecutivo. Non si possono
elargire contributi, non si può continuare a dare soldi della
comunità valdostana, anche contro il parere di organismi tecnici
come, in questo caso, la FINAOSTA. La Giunta continua a nascondere
al Consiglio regionale tutto quello che è necessario sapere e che
ogni Consigliere e Amministratore ha il diritto di conoscere: è
stata rifiutata la Commissione di inchiesta e ci si rifiuta
continuamente di far conoscere ai Consiglieri la necessaria
documentazione. Tali responsabilità della Giunta sono gravi, perché
è proprio questo Esecutivo che ha la maggiore responsabilità di un
altro fallimento dell'industria in Valle d'Aosta. Oltre alla vana
attesa dei lavoratori e oltre al modo in cui questa Giunta
amministra il denaro pubblico, qui ci troviamo ancora di fronte ad
un altro spettacolo indegno di un'Amministrazione regionale.
Anche se ciò che sto per dire non è pertinente all'argomento, e
per questo mi affido alla sensibilità dell'Assessore all'Industria
e Commercio, ricordo che in questi momenti circolano delle gravi
notizie anche su di un'altra società, la RONSON. Poichè non faccio
in tempo a presentare una interrogazione, vorrei chiedere se è vero
che la FINAOSTA ha rifiutato il finanziamento di un miliardo alla
RONSON per motivi piuttosto gravi e cioè, stando almeno a quanto si
dice, per una prossima chiusura dei battenti della società stessa.
Chiedo pertanto all'Assessore dei chiarimenti su questo argomento
che è di grande interesse per la comunità valdostana, e lo faccio
adesso per ragioni tecniche perché non mi è più possibile
presentare una interrogazione "ad hoc".
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non entreremo nel merito della vicenda
di tipo penale che ha coinvolto il Consigliere Pollicini, al quale
auguriamo di poter dimostrare la sua totale estraneità. Una
comunicazione giudiziaria è fatta nell'interesse di colui che la
subisce ed io credo che anche in questa sede noi dobbiamo
interpretarla in tal senso.
Il discorso si fa più difficile se prendiamo in considerazione
l'aspetto politico-amministrativo della vicenda MULTIBOX. È una
matassa sempre più intricata, nella quale, le responsabilità di
organismi collaterali alla Regione, come la FINAOSTA, si
intrecciano ad altre di tipo politico-amministrativo. Al di là
delle esasperazioni polemiche che ci possono essere state in altri
momenti, è pur vero che la discussione sulla MULTIBOX, stando
almeno ai resoconti consiliari, indica che il Consiglio è stato
molto attento nel dibattere questo problema, con la maggioranza più
o meno schierata a difendere l'operazione e l'opposizione che,
credo, abbia fatto sino in fondo il proprio dovere di criticare
un'operazione che a suo giudizio, ed i fatti le hanno poi dato
ragione, era approssimativa, pericolosa ed improntata ad una
estemporaneità chiaramente colpevole.
Il discorso va fatto e non può non essere fatto, anche perché
l'opinione pubblica è sconcertata: l'assioma "6 miliardi - 6 mesi
di gestione" è un luogo comune che fa sorridere l'opinione
pubblica, ma la fa sorridere in modo amaro. Mi sembra che scegliere
la strada del silenzio sia come volersi sottrarre a delle precise
responsabilità, anche perché un dibattito chiarificatore
servirebbe, o sarebbe servito, a far luce su alcuni aspetti un
pochino oscuri, e ben si sa che nell'oscurità è difficile
distinguere chi ha delle responsabilità e chi non ne ha nel modo
più assoluto.
Io mi limito a queste poche considerazioni e ritengo giuste le
richieste del Consigliere Mafrica, perché in effetti erano stati
assunti degli impegni nei riguardi del Consiglio ed il non volerli
mantenere potrebbe avvalorare certe ipotesi più catastrofiche. Io
credo, invece, che la chiarezza (se non c'è stata sino ad ora la si
faccia almeno in questa occasione!) possa portare una parola di
chiarificazione in una vicenda estremamente difficile da
interpretare, specie se vista con l'ottica di chi siede sui banchi
dell'opposizione. Probabilmente la stessa vicenda, per chi siede
sui banchi della maggioranza e quindi conosce qualche dato in più,
ha un significato totalmente diverso.
Io mi limito a queste poche considerazioni ma, nell'interesse
della Giunta e soprattutto nell'interesse del Consiglio, sollecito
l'apertura di un dibattito sulla vicenda MULTIBOX che, credo, pesi
ormai sulla nostra testa da troppo tempo, con notevoli conseguenze
negative. Grazie.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Vorrei fare una breve considerazione.
Alcune settimane or sono avevo portato all'attenzione del
Consiglio, e quindi di tutte le Forze politiche del Consiglio
regionale, una mozione nella quale chiedevo la costituzione di una
Commissione regionale d'inchiesta sulla MULTIBOX. Ho sentito che
oggi alcuni interventi di esponenti politici di Forze
dell'opposizione criticano, giustamente e ne condivido anch'io la
sostanza, il Presidente della Giunta per non aver portato, a
tutt'oggi, nonostante l'impegno assunto e dichiarato di fronte a
tutte le Forze politiche in Consiglio, l'insieme degli elementi
richiesti per consentire una maggiore e più obiettiva valutazione
sul caso MULTIBOX.
Tuttavia quelle stesse Forze politiche avevano votato contro la
mozione presentata dal Consigliere del M.S.I. Debbo esprimere,
quindi, un rincrescimento per la contraddittorietà di alcune Forze
politiche che invece, giustamente, adesso chiedono di poter
prendere visione e quindi, in sintesi, di formare una Commissione
di inchiesta per dare delle valutazioni politiche e critiche su
tutta la vicenda, mentre allora, quando c'era una richiesta
ufficiale per la costituzione di una Commissione regionale
d'inchiesta e quindi l'apertura di un dibattito in questo
Consiglio, avevano ritenuto di dover votare contro.
Approfitto, comunque, di questo breve intervento per rivolgere
anch'io al Presidente della Giunta una critica in questo senso,
perché da parte sua era stato assunto il preciso impegno di
portarci a conoscenza di tutta la documentazione, per consentirci
di esprimere un giudizio su tutta la vicenda, mentre a tutt'oggi
non abbiamo ancora avuto il piacere di prenderne visione.
Mi auguro che ciò avvenga molto presto, anche perchè ritengo che
su una questione così importante come quella della MULTIBOX, visto
anche che ci sono delle comunicazioni giudiziarie che coinvolgono
degli esponenti politici, sia necessario, soprattutto da parte
nostra, avere tutti gli elementi per dare un giudizio obiettivo e
per valutare se vi sono delle oggettive responsabilità da parte di
altri esponenti e rappresentanti di questa maggioranza.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
È interessante notare come il Presidente
della Giunta dia sempre delle notizie fresche e particolarmente
"gradite" al Consiglio! Le novità, infatti, permettono senz'altro
di avere un dibattito più ampio e più approfondito. In questo caso,
mettendoci al corrente del fatto che un nostro collega, il
Consigliere Pollicini, ha ricevuto una comunicazione giudiziaria,
ha dato un grosso contributo affinché la cosa pubblica, da parte di
chi la gestisce nella sala del Consiglio e nei vari uffici
dell'Amministrazione, e da parte della gente attraverso quello che
diranno i vari organi di informazione, possa avere una sua
conclusione. Io credo, infatti, che una notizia così viva,
chiarificatrice ed esemplificativa di come sono andati i fatti non
poteva non essere data.
Non posso quindi non ringraziare il Presidente della Giunta che,
quando in questo Consiglio si è trovato di fronte ad un ordine del
giorno che, proprio su una discussione sulla MULTIBOX, chiedeva di
sgombrare il campo dalla polemica e chiedeva di affrontare il
problema industriale alla radice, cercando di costituire una
Commissione che si occupasse di stabilire su quali basi e su quali
criteri, in quale Valle d'Aosta ed in quale futuro della Valle
d'Aosta si sarebbe dovuta insediare una realtà industriale
"autocentrata" in grado di autosostenersi tenendo presenti le
risorse della nostra Regione, a tutto questo (come se si trattasse
di una qualsiasi cosa della quale è possibile ridere) il Presidente
della Giunta ha risposto di no!
Voce fuori microfono "L'ho già ricordato anch'io oggi".
VIBERTI
(N.S.): Naturalmente la credibilità di questa
Giunta di fronte ai gravi fatti che avvengono e alla sua assurda
inazione rispetto agli stessi, non può che diminuire. Di ciò,
ovviamente, noi siamo estremamente preoccupati, perché in due anni
e mezzo di legislatura non abbiamo fatto altro che saltare da una
comunicazione giudiziaria ad una fuga... Insomma, siamo sempre e
costantemente legati a fatti gravi.
Quello che è successo l'altra sera, come ricordava il Presidente
del Consiglio, è un fatto grave, anzi gravissimo, che evidenzia
come si stia deteriorando, e purtroppo in modo molto pericoloso, la
mentalità della gente nella nostra Regione. Il fatto che abbiano
fatto saltare il portone a Milanesio, potrebbe anche far piacere a
qualcuno, ma non al sottoscritto. Si tratta di un fatto pericoloso
che avviene in un momento in cui le istituzioni dimostrano di avere
poca forza e, di fronte a questi attacchi mafiosi, come si
risponde? Che cosa si dice in questo Consiglio?
Ci sentiamo dare una notizia che è una grossa novità: ci sono 13
nuovi oggetti iscritti in via d'urgenza in questo Consiglio, ma non
si vuole assolutamente parlare della FINAOSTA. Ha ragione il
collega Consigliere Mafrica a perdere la pazienza, ma egli è fin
troppo signore perché la perde troppo poco e perché, secondo me,
con il peso che ha il Partito Comunista egli si sarebbe dovuto
alzare per pretendere con ben altro tono quello che ha chiesto!
Purtroppo, però, il collega Consigliere Mafrica è una persona che
affronta sempre seriamente e fino in fondo tutte le cose ed è
ancora convinto che si possa avere una risposta seria da questa
Giunta.
Personalmente, però, io non lo credo più, perché non si può,
come si fa oggi, portare in discussione in via d'urgenza il
progetto esecutivo del raccordo tangenziale e del raccordo
autostradale Aosta - Courmayeur, quando, sempre in questo
Consiglio, ci si è impegnati a farne fare una valutazione di
impatto ambientale! Santo cielo! Abbiamo accettato "obtorto collo"
che si potesse effettuare una valutazione di impatto ambientale non
antecedente al progetto e che comunque non è condizionante rispetto
all'esecuzione del medesimo, ma pretendiamo che almeno il progetto
esecutivo venga elaborato dopo la valutazione sull'impatto
ambientale, signor Presidente! Altrimenti buttiamo via dei soldi
anche in questa occasione! Ma, allora, con quale stato d'animo vi
mettete voi a votare certe cose in Consiglio!
La nostra preoccupazione rispetto al vostro modo di agire
aumenta a dismisura: non avete più nessuna credibilità. Per avere
della documentazione bisogna andare continuamente "a sgonfiare le
pive" nei vari uffici! Ma è possibile che rispetto a cose di questa
importanza non si voglia far avere la documentazione necessaria al
Consiglio regionale? È possibile che la documentazione possano
averla soltanto quelli che si presentano con le stellette
all'interno dell'Amministrazione? Questa è una cosa vergognosa ed
il non voler rispondere nel merito di questa vicenda, può essere
forse comprensibile per i fatti relativi alle persone, ma è
inaccettabile nel suo complesso, perché, anche non parlando delle
persone e non entrando nei particolari, si possono comunque dare
delle spiegazioni, che pure sono dovute, non solo al Consiglio, ma
a tutta la Valle d'Aosta.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Ce qu'a dit le Conseiller Mafrica à
propos des engagements que nous avions pris est vrai: nous nous
sommes déclarés prêts à fournir les documents à la Troisième
Commission. En effet, la question n'est pas encore terminée, même
pour ce qui est de l'enquête en cours, de la part de la FINAOSTA.
Par conséquent, lorsque les éléments que nous pourrons avoir
nous-mêmes (vu l'engagement qui a été pris, je crois qu'il y a deux
moments de chaque engagement vis-à-vis de n'importe quelle
entreprise venant en Vallée d'Aoste: le moment du choix et le
moment où la FINAOSTA doit suivre toutes les démarches nécessaires
à cet établissement) auront été évalués, ils seront exhibés à la
Troisième Commission. En ce moment, par exemple, l'élément du
"leasing" est soumis à un examen attentif. Comment, donc, entamer
une discussion qui devra obligatoirement être reprise après quelque
temps, vu que des nouveaux éléments interviendront? En temps voulu
le Conseil, comme les valdôtains, pourront évaluer ce qui s'est
passé au sein de la MULTIBOX.
Pour ce qui est de la FINAOSTA, j'avais signalé au Conseil que,
suite à une rencontre de la Junte et de la FINAOSTA, une série de
modifications avait été proposée: modifications du statut et du
système de travail à la FINAOSTA. Cette dernière, en qualité de
Conseil d'Administration, avait avancé des propositions, que la
Junte examine actuellement. Des propositions seront ensuite faites
au Conseil: c'est la raison pour laquelle le débat n'a pas eu lieu
aujourd'hui et qu'il a été reporté au mois de septembre. C'est
nous-mêmes qui avons exprime la requête d'en parler. Pour ce qui
est de l'opportunité sur les propositions et les choix que nous
faisons actuellement, elle est liée à une certaine exigence de
l'Administration et la Junte l'estime nécessaire. En conséquence,
nous avons porte cette discussion au Conseil, suite aux engagements
que nous avions pris.
À 10h07 Monsieur le Vice-Président DE GRANDIS Franco remplit les
foncions de Président.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK