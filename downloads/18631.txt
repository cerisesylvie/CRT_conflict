Consiglio Regionale della Valle d'Aosta - Oggetto del Consiglio n. 1737 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 1737 del 20 dicembre 2000 - Resoconto
OGGETTO N. 1737/XI Iniziative per il rilancio della Casa da
gioco di Saint-Vincent in relazione alla prevista istituzione di
nuove case da gioco e all’accerchiamento del Casinò
da beni non di proprietà regionale. (Interpellanza)
Interpellanza A conoscenza delle vicende del Casinò di St.
Vincent sopraggiunte a seguito, sia della decisione presa dalla
SAAV di chiudere l’Hôtel Billia a fine anno, sia in
previsione dell'istituzione di nuove case da gioco nelle altre
regioni italiane;
Preso atto dei costi che in termini finanziari e di intralcio
alle molte iniziative che potrebbero essere prese a favore del
potenziamento della Casa da gioco, comporta
l’accerchiamento di beni che non sono di proprietà
regionale;
Vista l’indagine in corso da parte del
Procuratore della Corte dei Conti sul contratto riguardante
l’Hôtel Billia;
il sottoscritto Consigliere regionale
Interpella
la Giunta regionale per conoscere:
1) quali iniziative intende mettere in atto per fronteggiare le
sfide che arriveranno in previsione dell’istituzione
di nuove Case da gioco nelle altre regioni italiane;
2) quali iniziative intende realizzare al fine di rompere
l’accerchiamento del Casinò dai beni che non sono di
proprietà regionale;
F.to: Beneforti
Presidente
La parola al Consigliere Beneforti.
Beneforti (PVA-cU)
I motivi che ci hanno indotto a
presentare questa interpellanza sono chiari e ritengo anche
precisi. Si chiede di conoscere come la Regione intende opporsi
alle sfide che stanno di fronte alla casa da gioco oggi, a breve e
anche a lungo termine.
Alcune risposte ci sono state date nel precedente Consiglio
quando è stata affrontata con una nostra interrogazione la
decisione della SAAV di chiudere l’Hôtel Billia a
fine anno per manutenzione.
Abbiamo condiviso la risposta che è stata data alla scorrettezza
del ricatto della società alberghiera perché di ricatto in quel
momento si trattava; ricatto che non poteva passare inosservato
visto lo scandalo che ha creato all’interno e
all’esterno della Regione; ricatto che impone di
rivedere i rapporti, i contratti esistenti con questa società che
ha dimostrato di non essere affidabile; ricatto che anche se è
rientrato, ha comportato un ulteriore onere finanziario per la casa
da gioco che ha dovuto attivarsi verso altre strutture alberghiere
per far fronte alle richieste della clientela che in quel periodo
doveva frequentare la casa da gioco.
Nella sostanza la Regione deve uscire dallo stato di incertezza
in cui è venuta a trovarsi purtroppo, la casa da gioco; incertezza
che non le permette di affrontare le difficoltà e le sfide, che
incontra con la serenità necessaria.
Ci rendiamo conto dell’importanza che riveste il
Casino per la Valle d’Aosta, per
l’economia valdostana, per il bilancio regionale,
per il turismo, non ultimo, per l’importanza che
riveste anche agli effetti dell'occupazione; per questo vorremmo
che tornasse ad essere il primo d’Europa e non solo
fra quelli italiani, ma credo che questo obiettivo comporti delle
iniziative che possono apparire dolorose, ma che sono anche
coraggiose e che comunque si impongono.
Qualcuno pensa che chi sta all’opposizione sia
disinteressato al futuro della casa da gioco o che critichi tanto
per criticare. Credo che così non sia.
Almeno per quanto riguarda il nostro gruppo siamo preoccupati
della situazione in cui è venuto a trovarsi il Casinò, le nostre
critiche erano e sono mosse a ragion veduta e non per demolire un
settore importante anche agli effetti occupazionali.
Infatti abbiamo presentato questa interpellanza, sia perché è un
nostro diritto conoscere come opposizione quali sono gli obiettivi
della Giunta e quali iniziative intende mettere in atto sia per
favorire la ripresa, come sembra stia avvenendo, sia per
fronteggiare le sfide che ci possono venire dall'apertura di altri
Casinò, sia per rompere quel maledetto accerchiamento del Casinò da
beni che non sono di proprietà regionale, ma che sono purtroppo
indispensabili per la gestione della casa da gioco.
Credo che questi siano i problemi da affrontare e mi auguro che
anche il Presidente ci risponda con lo stesso spirito con cui li
portiamo alla sua attenzione.
Presidente
La parola al Presidente della Giunta, Viérin
Dino.
Viérin D. (UV)
Plusieurs questions ont été posées par le
collègue Beneforti. Tout d’abord celle de
l’institution de nouvelles maisons de jeu en Italie,
refait surface chaque année lors du débat parlementaire sur la loi
de finances de l’Etat; un amendement à la loi de
finances 2001 en ce sens a effectivement été présenté même si les
dernières nouvelles nous relatent qu’il a été
repoussé par le Sénat.
A ce sujet il convient de rappeler que déjà en 1985 la Cour
constitutionnelle avait décidé que les casinos devaient faire
l’objet d’une intervention spécifique
du Parlement car ils exigent une législation organique.
Par ailleurs la rationalisation d’une matière si
délicate ne saurait dépendre d’amendements non
étayés d’études économiques approfondies qui, par
l’évaluation de la clientèle potentielle des
nouveaux casinos, viseraient à garantir l’efficacité
du "système maison de jeu". Cela est d’autant plus
vrai que les établissements existants connaissent depuis quelque
temps des difficultés à maintenir leur volume
d’activité.
Or il est évident que l’ouverture de toute autre
maison de jeu en Italie pourrait engendrer des retombées
significatives sur le Casino de la Vallée et réduire sensiblement
une clientèle déjà limitée. En l’occurrence les
effets négatifs de l’augmentation de
l’offre ne pourraient être réduits que par la
fidélisation des clients et donc par la qualité des produits
offerts, non seulement les jeux, mais aussi
l’accueil et l'attrait touristique de Saint-Vincent
ou de l’ensemble de la Vallée
d’Aoste, aspect sur lequel la Gestion Extraordinaire
s’est d’ailleurs déjà penchée.
Quant à l’autre question, la Région
s’est depuis longtemps déclarée disposée à acheter
au prix courant les immeubles susceptibles de servir à
l’exploitation et au développement du casino car
cette solution paraît sans doute la meilleure.
Mais il importe également de remarquer que, grâce aux
différentes initiatives lancées par la Gestion Extraordinaire,
notamment en vue d’améliorer le degré
d’intégration des activités économiques des communes
de Saint-Vincent et de Châtillon, cet effet
d’encerclement a progressivement été éliminé et
qu'il ne reste plus qu’à résoudre les problèmes qui
tiennent aux rapports contractuels concernant le parking au sud du
casino et le Grand Hôtel Billia.
Presidente
La parola al Consigliere Beneforti.
Beneforti (PVA-cU)
Prendo atto della risposta del
Presidente alla nostra interpellanza, però voglio fare alcune
riflessioni sui presupposti che dovrebbero essere realizzati.
Innanzitutto si deve riconoscere che la strada della gestione
straordinaria non è più percorribile, anche se è stata necessaria
per superare alcune difficoltà del momento.
Riteniamo che occorra tornare al privato perché la gestione del
Casinò non può essere una gestione pubblica; che occorra chiudere
il contenzioso esistente almeno per quanto possibile e non lasciare
andare avanti altri che potrebbero aprirsi come quello degli
impiegati amministrativi che hanno fatto ricorso per ottenere il
rispetto del loro contratto di lavoro per quanto riguarda il premio
di produzione. Credo che questa sia una vertenza che si deve
cercare di chiudere al più presto.
Occorre eliminare anche il discorso
dell’accerchiamento. Ho capito che da parte del
Presidente e da parte della Giunta c’è la volontà di
giungere all’acquisto, anche se graduale, degli
immobili che stanno intorno alla casa da gioco.
Credo che questi siano i presupposti, che se si realizzano,
possono portare ad una ripresa sostanziale della casa da gioco.
In particolare quello che ci preoccupa è la sfida, che ci sembra
sempre più vicina, che deriva dall’apertura dei
nuovi casinò che prima o poi può arrivare. Fino ad oggi è stato
impedito perché ha prevalso la volontà politica di quanti sono
contro il gioco d’azzardo, per ciò che comporta in
negativo l’apertura di un casinò nella società agli
effetti anche sociali.
Fino ad oggi ha prevalso il dialogo e il confronto a livello
governativo tanto che anche ultimamente, come ricordava anche il
Presidente, è stato possibile respingere le richieste di chi con la
finanziaria 2001 voleva aprire un casinò per ogni regione.
Ma quanto può durare questa situazione? Come si fa ad impedire a
delle forze politiche, a dei deputati che ricevono la richiesta e
la spinta dalle istituzioni e dalle comunità esistenti nei loro
collegi di non sostenere l’apertura di un casinò
nelle loro regioni? Perché le altre regioni dovrebbero rinunciare a
ciò che rappresenta per noi la casa da gioco? In questo senso mi ha
stupito la lettura di certi comunicati emessi a livello regionale
alla notizia dell’emendamento alla finanziaria.
In questi comunicati si è affermato che la richiesta di aprire
altri casinò è un attentato contro la nostra autonomia, che
l’apertura di nuovi casinò è una batosta economica
contro la Valle d’Aosta, che solo con una forte
azione autonomista si difendono gli interessi della Comunità
valdostana, che si sottovalutano a Roma i problemi della Valle
d’Aosta.
Ora che non sia la finanziaria lo strumento più adatto per
regolare una materia tanto delicata, siamo d’accordo
anche noi che siamo da sempre contrari all’apertura
di nuovi casinò e abbiamo agito in tal senso anche ultimamente, ma
non è concepibile assumere un atteggiamento di accusa contro gli
altri, contro chi rivendica qualcosa per la propria regione.
Come facciamo noi ad impedire ad altri di avanzare una richiesta
nell’interesse delle loro comunità?
Ciò che occorre fare è mettersi effettivamente nelle condizioni
di reggere la concorrenza degli altri oggi, ma anche domani. Certo,
se non stiamo al passo con i tempi, dobbiamo avere paura, ma non
possiamo pensare di sopravvivere negando agli altri di guardare ai
propri interessi.
Quindi dobbiamo porci il problema e metterci in condizione di
reggere la concorrenza oggi e domani con i presupposti che prima
indicavo e che mi sembra che anche il Presidente nella sua
risposta, anche se velatamente, ha ripreso. Se camminiamo su una
strada, abbiamo le carte in regola per tutelarci e per rispettare i
diritti degli altri; se pretendiamo di rivendicare dallo Stato
tutto ciò che ci fa comodo e rinunciare a quello che non ci fa
comodo, non è la strada da seguire perché non ci porterebbe
lontano, invece noi dobbiamo metterci nelle condizioni di reggere
la concorrenza che può venire domani con l’apertura
anche di altri casinò.
Credo che questa sia la strada che abbiamo davanti perché la
nostra autonomia dobbiamo difenderla mettendoci nelle condizioni di
farlo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK