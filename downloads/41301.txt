Consiglio Regionale della Valle d'Aosta - Oggetto del Consiglio n. 446 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 446 del 6 marzo 2019 - Resoconto
OBJET N° 446/XV - Communications du Président du Conseil
régional.
Rini (Presidente) -
Alla presenza di 34 Consiglieri
possiamo iniziare i lavori di questa seduta. Punto n. 1 all'ordine
del giorno.
Deux propositions d'acte administratif ont été présentées:
- "Approvazione del piano pluriennale 2019-2021 per lo sviluppo
del sistema informativo regionale, di cui alla legge regionale 12
luglio 1996, n. 16 - Attuazione delle linee guida per l'agenda
digitale in Valle d'Aosta";
- "Approvazione del programma di dismissione dei beni immobili
di Vallée d'
Aoste Structure s.a r.l. ai sensi della legge
regionale 18 giugno 2004, n. 10".
Je vous informe aussi qu'à partir du 19 février 2019 les
réunions suivantes ont eu lieu:
Bureau de Présidence: une fois
Conférence des Chefs de groupe: une fois
I
e
Commission: une fois
II
e
Commission: deux fois
III
e
Commission: trois fois
IV
e
Commission: deux fois
V
e
Commission: une fois
II
e
Commission et IV
e
Commission ensemble:
deux fois
Commission spéciale CVA: une fois.
Dans sa réunion d'hier la Conférence des Chefs de groupe a
décidé d'inscrire à l'ordre du jour de cette séance l'acte
amministratif suivant: "Autorizzazione alla Casinò de la Vallée
S.p.A. a disporre di immobili, ai sensi dell'articolo 6 del
disciplinare per la gestione della Casa da gioco di Saint-Vincent",
approuvé par la II
e
et IV
e
Commission lundi 4
mars. Après on ira l'inscrire.
J'ai le plaisir enfin de vous informer que depuis lundi 4 mars,
Gabriele Iannizzi, étudiant en classe de cinquième du Lycée
scientifique Bérard d'Aoste, représente la Vallée d'Aoste à la
23
e
session du Parlement Jeunesse de la Fédération
Wallonie-Bruxelles. Comme vous le savez, le Parlement Jeunesse
réunit, chaque année, près d'une centaine de jeunes qui dans le
cadre d'une simulation parlementaire, tiennent le rôle de députés,
de ministres, ou de journalistes. Cette année la discussion porte
sur les violences sexuelles
dans l'espace public, le
remboursement des soins de santé, le désarmement, l'accompagnement
des parents dans l'éducation des enfants. Les valdôtains peuvent
participer grâce à l'Entente liant le Conseil de la Vallée avec les
Parlements de la Fédération Wallonie-Bruxelles et du Canton du
Jura. Nous souhaitons naturellement un bon travail à Gabriele, qui
sera à Bruxelles jusqu'à vendredi 8 mars.
Est-ce qu'il y a des requêtes d'intervention sur mes
communications en tant que Président? La parole au collègue
Gerandin.
Gerandin (MOUV')
- Abbiamo ricevuto un'integrazione
all'ordine del giorno che corrisponde al punto n. 3.01, laddove c'è
la presa d'atto della sospensione del collega Marco Sorbara dalla
carica di Consigliere e, in tale atto si legge: "
Vista la nota
protocollo n. 1926 del 1° marzo 2019 con cui il Presidente della
Regione, in qualità di Prefetto, ha notificato al Presidente del
Consiglio regionale il decreto del Presidente del Consiglio dei
Ministri in data 28 febbraio 2019, con il quale è stata accertata
la sospensione del signor Marco Sorbara dalla carica di Consigliere
regionale a seguito dell'applicazione da parte dell'Autorità
giudiziaria della misura coercitiva della custodia cautelare in
carcere di cui all'articolo 285 del Codice di procedura
penale
". Ora, in quest'atto non c'è alcun riferimento alla data
della sospensione del collega Sorbara. Si legge da fonti
giornalistiche che la decorrenza sarebbe quella del 7 dicembre
2018, ma io mi chiedo come mai un atto così importante non sia
allegato affinché ci permetta di ricostruire la vicenda. Se è stata
una dimenticanza o quant'altro, noi le chiederemmo di avere copia
di questo decreto prima di proseguire la discussione in quest'Aula,
perché vorremmo avere coscienza di cosa eventualmente voteremo in
Aula.
Presidente
- Grazie, collega Gerandin, perché ci dà la
possibilità di affrontare anche tale questione. Collega Manfrin,
vuole la parola prima? Allora rispondo dopo al collega
Gerandin.
Manfrin (LEGA VDA)
- Semplicemente per associarmi alla
richiesta fatta dal collega Gerandin. Ritengo che quest'Aula, per
valutare debitamente la sua prosecuzione e lo svolgimento dei
lavori abbia necessità di prendere visione di questo documento e
valutarne i contenuti.
Presidente
- Grazie, perché così chiariamo, mi sembra
corretto chiarire, anche se poi in quest'Aula c'è chi è più
titolato di me per spiegare dal punto di vista giuridico questa
anomalia. In realtà non si tratta neanche di un'anomalia, ma porta
effettivamente una data antecedente all'esecuzione materiale
perché, come ben potete comprendere, è una materia delicata, è un
arresto che viene fatto in maniera congiunta di un numero
importante di soggetti e, ovviamente, deve essere coordinato e
fatto simultaneamente. Questo sicuramente e verosimilmente è quello
che ha portato a dilatare i tempi di un mese e mezzo più o meno
rispetto ad altre vicende. Nel merito del D.P.C.M., effettivamente
questa criticità era già stata sollevata e non solo dalla nostra
Regione. Negli altri casi dove è stata applicata questa misura si
sono trovati davanti alla stessa criticità. Anche se si potevano
comunque trarre le conclusioni, giustamente l'allora Presidente
della Conferenza dei Presidenti del Consiglio aveva sollevato
esplicitamente tale questione per avere sia un parere
pro
veritate
- a dir la verità è intervenuta anche la Corte di
Cassazione a mettere una parola tombale su questa vicenda - che
sull'interpretazione. Ovviamente a logica uno non poteva sapere
prima dell'applicazione della misura cautelare, però giustamente è
stato richiesto da parte dell'allora Presidente della Conferenza un
parere
pro veritate
e, ripeto, poi è intervenuta la
Cassazione a Sezioni Unite.
Comunque, a fugare ogni dubbio circa la possibile retroattività
della sospensione del Consigliere Sorbara, mi sembra opportuno e
dirimente leggervi parte di questa lettera. Sarà poi mia premura,
collega Gerandin, farvi avere la copia della lettera che il
Presidente della Conferenza dei Presidenti dell'Assemblea aveva
scritto nel luglio 2017 - qui riguardava casi di altre Regioni, ma
che ovviamente prevedono la stessa identica fattispecie -
all'allora Presidente del Consiglio dei Ministri. Vi riporto
letteralmente quanto detto: "
Il Presidente del Consiglio dei
Ministri, sentiti i Ministri degli Affari regionali e dell'Interno,
ha adottato diversi suoi decreti con cui ha accertato della
sospensione di diritto di componenti di Consigli regionali incorsi
in una delle cause di sospensione ivi previste. Da tali
provvedimenti, come notificati ai Consigli regionali interessati a
cura del Prefetto del capoluogo della Regione, al fine di
provvedere ai conseguenti adempimenti di legge, emerge che la
sospensione del Consiglio regionale decorrerebbe in modo
retroattivo dalla data del provvedimento giurisdizionale a cui la
sospensione è riconnessa. Scrivo perché sul punto si è formata una
giurisprudenza ormai consolidata della Suprema Corte di Cassazione,
la quale ha chiarito definitivamente che è la notifica al Consiglio
regionale a determinare l'efficacia della sospensione di diritto e
che, pertanto, essa decorre dal momento della ricezione della
notifica del provvedimento medesimo
". Vi do anche il
riferimento della sentenza della Cassazione riunita in Sezioni
Unite: è quella del 28 maggio 2015, la n. 11131. Se avete piacere,
vi facciamo avere tutta la documentazione che ovviamente è stata
studiata e approfondita dagli uffici della Presidenza, e li
ringrazio. Vi è anche un parere
pro veritate
del professor
Luboz, se non sbaglio, che sarà nostra premura fornirvi. La
ratio
di questa soluzione ermeneutica è stata esplicitata da
ultimo in un'ulteriore sentenza della Cassazione civile - ripeto,
anche se a logica di
ratio
della norma ci si arriva comunque
- che su questo è stata molto chiara con una sentenza della Sezione
I del 3 aprile 2017, la n. 8618, resa con riferimento ad un
Deputato dell'Assemblea regionale siciliana. "
Con tale pronuncia
la Corte di Cassazione, nel ribadire in proprio orientamento, ha
precisato che la suddetta interpretazione consente di evitare, in
caso di ritardo nell'emanazione dell'atto amministrativo di
accertamento della causa di sospensione, che una parte di
quest'ultima resti confinata sul piano virtuale, in contrasto con
le esigenze di effettività dell'istituto
". La lettera terminava
ovviamente con un invito allo stesso a recepire l'orientamento
della Cassazione.
Spero di essere stata chiara. Distribuiremo ovviamente tutta la
documentazione giuridica di supporto. La parola al collega
Manfrin.
Manfrin (LEGA VDA)
- Presidente, la ringrazio per avere
fatto un quadro giuridico assolutamente importante. Noi però
ovviamente chiederemo di sospendere il Consiglio fino a quando non
verrà consegnata e non ci sarà stato il tempo di esaminare la
documentazione relativa, che appunto è stata richiesta. Riteniamo
che per poter inquadrare e proseguire i nostri lavori al meglio sia
necessario poter esaminare tutte le carte,
Presidente
-Credo che questa si ponga come una questione
pregiudiziale dei lavori, quindi chiederei poi all'Aula di
esprimersi. Su questo ovviamente noi vi faremo avere tutta la
documentazione. Non abbiamo ritenuto di inviarla poiché non è né
una presa di posizione politica, né tecnica, ma addirittura
giurisprudenziale, quindi credo che sul punto non ci sia niente da
chiarire nel merito, in quanto si è espresso ovviamente chi di
dovere in maniera molto chiara e puntuale, come ho ricordato.
Prego, la parola al collega Sammaritani.
Sammaritani (LEGA VDA)
- Credo che l'istanza di
sospensione abbia una motivazione fondamentale. A parte che nel
diritto amministrativo le questioni sono sempre piuttosto complesse
e a volte di lana caprina, devo dire che, al di là della
retroattività della decorrenza della sospensione, l'aspetto
fondamentale è quello del possibile travolgimento di tutti gli atti
che sono stati assunti nel medio
tempore
. Direi pertanto che
è proprio questa la questione da esaminare, perché è vero che
esistono dei principi in ambito di diritto amministrativo, quali
quello del
tempus regit actum
, vale a dire che l'atto venga
consolidato nel momento in cui si viene a realizzare,
indipendentemente dalle vicende che ipoteticamente lo possono
travolgere, però è anche vero che in un caso come il nostro - che
probabilmente è un
unicum
- abbiamo avuto un governo che è
caduto grazie al voto determinante di una persona la quale
formalmente doveva essere già sospesa. Direi pertanto che è un caso
di particolare delicatezza anche dal punto di vista politico, prima
ancora che giuridico; quindi un approfondimento da parte nostra mi
pare doveroso sia a livello amministrativo, ma ancor più a livello
politico, per rispondere all'esterno a questo tipo di
criticità.
Presidente
- Collega Sammaritani, come dicevo prima,
sicuramente lei conosce la materia molto meglio di me, ma sa bene
che, al di là della ricostruzione giurisprudenziale che abbiamo
fatto, vige comunque - al di là della fattispecie in oggetto di cui
sarà mia premura distribuirvi tutta la documentazione - un
principio giuridico sacrosanto, quello del "funzionario di fatto",
che ovviamente lei conosce molto bene. Per cui il soggetto in
questione, nel periodo che va dall'emanazione del provvedimento
all'esecuzione del provvedimento stesso, ha esercitato le sue
funzioni ovviamente in piena titolarità, pur non essendo a
conoscenza del provvedimento. Questo è un principio giuridico
consolidato, al di là di quello che abbiamo ricostruito con le
sentenze; come dicevo, il principio del funzionario di fatto
ricopre e investe ovviamente tutti gli atti portati avanti dal
soggetto in questione.
Detto questo, se come forze di minoranza volete una sospensione
per chiarire e leggere questi atti, ovviamente in questo caso la
sospensione è concessa.
Prego, collega Spelgatti.
Spelgatti (LEGA VDA)
- Vogliamo assolutamente una
sospensione, sospensione che non sarebbe stato necessario chiedere
se voi vi foste comportati correttamente, perché voi siete talmente
consci della gravità del problema che si pone che nei riferimenti
degli atti che abbiamo oggi non avete messo quello che in realtà
sapete e che appunto è apparso su fonti giornalistiche, vale a dire
la retroattività che è stata indicata in relazione alla misura
cautelare. Voi non l'avete messo negli atti in maniera tale da non
mettere la pulce nell'orecchio, ma nello stesso tempo vi siete però
preparati tutta la difesa che oggi avete sottomano con sentenze e
tutto quanto. È una difesa, perché oggi avete portato le sentenze,
avete portato tutto poiché sapevate già che determinate
problematiche sarebbero state sollevate. Se voi aveste messo a
disposizione della minoranza tutti gli atti correttamente, facendo
tranquillamente riferimento anche al problema della retroattività,
anche noi avremmo potuto eventualmente studiare tutta la questione
e avremmo potuto fare eventualmente una battaglia giuridica in
questa sede, visto e considerato che voi vi siete preparati con
sentenze e quant'altro.
Ripeto: il vostro comportamento non è stato assolutamente
all'insegna della correttezza, perché sapete esattamente che questo
è un problema grave dal punto di vista giuridico. È poi ancora più
grave dal punto di vista politico perché, indipendentemente da
tutto - voi potevate essere in buona fede o non in buona fede,
Sorbara poteva essere in buona fede o non in buona fede -, quello
che è determinante è il fatto che questo governo è stato comunque
eletto con il voto determinante del diciottesimo, che appunto era
Sorbara. Se fosse stato un caso di giurisprudenza normale, se ci
fosse stata un'elezione con un'altra maggioranza, quindi con un
ribaltone a 19, a 20 o quant'altro, il voto di Sorbara non sarebbe
stato determinante. Peccato che in realtà quel voto è stato
assolutamente determinante! Quindi, dal punto di vista politico - a
parte giuridico - si apre una voragine in relazione alla
legittimità di questo governo in carica.
Presidente
- La collega Spelgatti ha fatto tanta
confusione; mentre il suo collega Sammaritani era stato molto
puntuale e aveva centrato il nodo della questione, lei ha fatto
veramente una grande confusione.
Innanzitutto non permetto assolutamente di dire che si è mancato
di correttezza, perché in questo caso lei accusa gli uffici della
Presidenza del Consiglio e, se mi permette in quanto garante di
quest'Aula e garante della Presidenza, non glielo permetto, perché
gli uffici hanno operato nella massima correttezza, non c'entra
nulla la politica. Giustamente lei ha tutto il diritto di fare le
considerazioni politiche che farà nella fase successiva della
discussione e lì giustamente dirà legittimamente quello che ha
detto qui, ma se mi permette ora è fuori tema.
Qui stiamo parlando di una questione meramente tecnica e
giuridica affrontata dalla Presidenza per il tramite dei suoi
uffici che, ripeto, ringrazio per l'efficiente lavoro seppure in
una condizione molto complessa e complicata. Forse lei non seguiva
il Consiglio regionale, noi non ci siamo preparati con delle
sentenze per rispondere a questo, questo si chiama "lavoro", si
chiama "approfondimento". Questa questione è stata sviscerata in
passato, poiché, ahimè, questa situazione si era già presentata. Se
lei avesse seguito i Consigli regionali passati, avrebbe visto che
tutto questo è già stato detto e affrontato, è tutto agli atti,
quindi non c'è nessuna difesa. Non capisco questo tono accusatorio
nei confronti della Presidenza, perché il caso per noi non esiste.
Ovviamente la Presidenza del Consiglio si è fatta carico, con la
massima serietà e come è giusto che sia, di tutti gli
approfondimenti giuridici, cosa che è stata fatta e, nel caso di
specie, non ci sono impedimenti tecnici giuridici.
Detto questo, altra cosa sono le considerazioni che lei ha
fatto, legittime, politiche, ma che però deve fare in un'altra
sede, non in questa. Sono contenta di farla sorridere, anche se in
realtà su questo passaggio c'è poco da sorridere, perché è una
questione tecnica e c'è da rispettare il lavoro che gli uffici
della Presidenza hanno fatto con molta serietà, in maniera molto,
molto precisa e puntuale. Non c'entra nulla con la parte politica.
Qui dobbiamo semplicemente garantire il funzionamento dell'Aula e
dei nostri organismi e questo è stato fatto, né più, né meno.
Ora sarà nostra premura farvi avere tutti gli atti affinché
possiate ovviamente verificarli. Nel concludere faccio presente che
anche nella stesura dell'atto non c'è stata alcuna volontà di
omettere alcunché, ma abbiamo semplicemente riproposto lo stesso
identico atto fatto in passato e fatto in tutte le Regioni d'Italia
dove questa procedura è stata portata avanti.
Il Consiglio è sospeso per un quarto d'ora, giusto per
analizzare gli atti. Li facciamo distribuire. Abbiamo fatto una
copia per Capogruppo perché la documentazione è un po' corposa. Il
Consiglio è sospeso.
La seduta è sospesa dalle ore 9:28 alle ore 9:51.
Rini (Presidente)
- Ci sono richieste di intervento? Ha
chiesto la parola il collega Sammaritani.
Sammaritani (LEGA VDA)
- Come avevo già anticipato nel
precedente intervento, è evidente che si tratta di una questione
molto peculiare, perché è un caso che costituisce un
unicum
a livello nazionale. Perché dico questo? Lo dico sotto il profilo
della nostra peculiare posizione, anche politica, e di quelle che
sono le conseguenze di questa situazione. Evidentemente sono state
già assunte varie decisioni in materia e sono quelle cui lei,
Presidente, ha fatto correttamente riferimento pure dal punto di
vista giuridico. C'è una pronuncia delle Sezioni Unite della Corte
di Cassazione, quindi direi il supremo organo dal punto di vista
giurisdizionale, normativo e nomofilattico addirittura del nostro
sistema giudiziario, però è evidente che occorre segnalare la
peculiarità.
Questa sentenza ci ha detto che l'effetto costituivo della
sospensione si ha soltanto nel momento in cui vi è la notifica al
Consiglio regionale e quindi effettivamente non il 7 dicembre, ma
la data successiva, che è molto più recente. Questo è vero ed è
consolidato in questo principio. Bisogna dire però che tale
decisione, che si ricollega anche a una pronuncia della Corte
Costituzionale - sempre a livello di criticità costituzionali di
queste norme che potrebbero anche involgere il diritto
all'elettorato passivo, quindi pure in quest'ottica -, è stata
esaminata anche dalla Corte di Giustizia europea e si fa
riferimento ad una visione dal punto di vista soggettivo, del
soggetto che viene colpito da questo provvedimento.
Per quanto riguarda noi, invece, questa caratteristica peculiare
è il fatto che dal punto di vista politico questa norma, questa
interpretazione della Corte di Cassazione fa sì che per esempio un
governo, così come anche un bilancio, siano stati approvati con il
voto di un soggetto che, in realtà, seppur solo virtualmente, era
già di fatto sospeso. Questo confligge un pochino con la
ratio
della norma, se vogliamo, per questo dico che è
peculiare il nostro caso, perché la
ratio
della norma
sarebbe quella di evitare che soggetti coinvolti in fatti di
criminalità organizzata possano prendere parte o incidere
sull'azione amministrativa degli organi, quello che invece è
effettivamente avvenuto. Ci sono i soliti due interessi
contrapposti e bisogna valutare qual è quello preponderante. Si va
quindi a confliggere con quella che è l'interpretazione normativa
sotto un profilo strettamente giuridico, cioè dicendo: "sì,
l'effetto costitutivo non può che essere soltanto dal momento in
cui viene questo provvedimento", che di fatto è un provvedimento
automatico che il Presidente del Consiglio dei Ministri firma
soltanto in un procedimento e che suggella un procedimento
formatosi nel tempo che arriva poi alla sospensione. Pensate, la
motivazione della Corte di Cassazione a Sezioni Unite la trovate
proprio nella sentenza ed è anche per dire che solo così la
sospensione è vera, sennò altrimenti sarebbe solo virtuale, perché
se il provvedimento ritarda di molto, magari di mesi, si avrebbe
che, facendolo decorrere dal punto di vista proprio reale fin
dall'origine, per alcuni mesi lui ha esercitato lo stesso e solo
per gli altri mesi poi viene sospeso davvero. Questo a noi in
realtà interessa poco, noi abbiamo un interesse contrario, quello
della
ratio
della norma: evitare che un soggetto colpito da
un provvedimento di sospensione e quindi c'è questo
fumus
di
possibilità che possa essere stato condizionato da altre forze a
prendere determinate decisioni, possa influire sulle decisioni
dell'organo del quale fa parte. Ecco quindi la contrapposizione di
due problematiche che, nel nostro caso, ha una valenza politica
elevatissima, perché questo governo attuale è delegittimato. È qui
il problema: è delegittimato non per la legge, perdonate l'ossimoro
e la contraddizione, però è delegittimato politicamente, ancora una
volta e ancora di più. È pertanto evidente che la conclusione di
tutto questo ragionamento è che questo governo si dovrebbe
dimettere.
Presidente
- Ha chiesto la parola il collega Manfrin.
Manfrin (LEGA VDA)
- Ringrazio ovviamente il collega
Sammaritani per avere brillantemente inquadrato il problema, per
motivi professionali le sue conoscenze sono certamente superiori a
quelle di tutti noi, però ci tengo a evidenziare un paio di
questioni.
Nella documentazione che ci ha fornito, Presidente, lei ha
allegato una lettera predisposta dall'allora Presidente del
Consiglio delle Regioni in data 18 luglio 2017 in cui si esponevano
tutta una serie di valutazioni e di elencazioni giuridiche
chiedendo un'interpretazione all'allora Presidente del Consiglio,
all'allora Ministro per gli Affari regionali e all'allora Ministro
dell'Interno. Di questo però non sappiamo se ci sia stata una
risposta o no. Se non vi è stata una risposta, è evidente che la
questione è chiaramente sospesa e non vi è una pronuncia definitiva
su questo e allora è evidente che ci troviamo nella situazione
chiaramente illustrata dal collega Sammaritani. Se, invece, una
risposta c'è stata in tal senso, allora è evidente che è necessario
esaminare anche questa risposta per poter correttamente prendere le
decisioni e anche valutare l'attuale situazione della Giunta e di
questo Consiglio. A questo proposito, io non posso peraltro non
citare la presa di posizione di un eminente membro di questo
Consiglio, nonché figura istituzionale, tale Augusto Rollandin che,
a quasi due anni di distanza - oggi siamo il 6, allora era il 3
marzo 2017 - disse: "L'efficacia della sospensione parte dalla data
della sentenza", e vi fu anche uno scontro istituzionale ai tempi,
perché l'allora Presidente della Regione Augusto Rollandin
sosteneva che quel provvedimento avesse efficacia retroattiva,
mentre invece l'allora Presidente del Consiglio sosteneva che non
l'avesse. Se anche un membro di questa maggioranza si è espresso
con questa chiarezza e questa nettezza all'interno di quest'Aula,
ci pare pertanto evidente che questa Giunta sia nettamente minata
dalle fondamenta a livello chiaramente giuridico, a livello
istituzionale e anche a livello politico.
Presidente
- Grazie, colleghi, chiudiamo qui la
discussione e proseguiamo con i lavori.
Collega Sammaritani, ho apprezzato il suo intervento, perché ha
effettivamente focalizzato la questione che è tutta squisitamente
politica e non giuridico-tecnica.
Collega Manfrin, la risposta a quella lettera e
l'interpretazione al quesito giuridico non l'ha data naturalmente
né l'allora Presidente Gentiloni, né - non me ne voglia - neanche
il Presidente Rollandin. Loro non danno interpretazioni giuridiche,
possono solo dare delle valutazioni politiche. Le risposte
giuridiche sono arrivate dalle sentenze della Corte di Cassazione
che le ho ricordato, giusto per risponderle, collega.
Per questa Presidenza del Consiglio tutti gli atti adottati e
approvati dal Consigliere in questione dal 7 dicembre alla data
dell'esecuzione della misura cautelare sono ovviamente legittimi.
Qualora qualcuno - di quest'Aula o non - nutrisse dei dubbi sulla
legittimità degli atti stessi, lo invito ad eccepirli nelle sedi
opportune. Detto questo, vi chiedo di poter proseguire con i
lavori. Ancora su questo punto, collega? Poi vi chiedo veramente di
andare avanti con la discussione.
Collega Manfrin, le do la parola per la replica su questo, poi
chiudiamo qua e proseguiamo con i lavori.
Manfrin (LEGA VDA)
- Solo per eccepire parte della sua
risposta perché, se il Presidente della Regione si esprime
all'interno di quest'Aula, noi possiamo fare due ipotesi sul perché
si esprima e sul perché motivi una sua presa di posizione. Possiamo
ritenere che il Presidente della Regione autonoma Valle d'Aosta si
esprima
intuitu personae
perché legge un documento e ritiene
sponte sua
che questo documento abbia quell'interpretazione
o possiamo pensare - e ritengo che questa sia forse
l'interpretazione migliore e più ficcante - che il Presidente della
Regione autonoma Valle d'Aosta per elaborare quel parere e quella
posizione si sia avvalso del supporto degli uffici giuridici a sua
disposizione. In questo caso, se da una parte il Presidente della
Regione ai tempi si espresse dicendo che secondo lui la decorrenza
della sospensione partiva dal momento in cui c'era la data della
sentenza, è evidente che se l'ha fatto
sponte sua
non ha
certo reso un buon servizio a quest'Aula, ma si è espresso, e in
questo momento lei, Presidente, con le sue affermazioni, sta
delegittimando politicamente chiaramente quanto affermato; se,
invece, si è espresso a supporto di quella teoria grazie a un
supporto giuridico e legislativo fornito dagli uffici, è allora
evidente che qui non c'è un'interpretazione univoca autentica, che
tale questione non è stata ben delineata e che i rilievi che noi
abbiamo fornito sono assolutamente fondati.
Presidente
- Io non so in base a quali pareri e se allora
ne avesse. Noi, però, come Presidenza del Consiglio, ci muoviamo
solamente seguendo le norme, non abbiamo nessun ruolo politico, che
è tecnico in questo caso. Ovviamente siamo supportati dai nostri
uffici giuridici all'interno del Consiglio e, soprattutto, siamo
supportati dalle sentenze emesse dalla Corte di Cassazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK