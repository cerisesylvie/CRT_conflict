Consiglio Regionale della Valle d'Aosta - Oggetto del Consiglio n. 44 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 44 del 25 luglio 2018 - Resoconto
OGGETTO N. 44/XV - Interrogazione: "Mancata partecipazione
del Comune di Aosta alla conferenza stampa di presentazione delle
manifestazioni estive di artigianato valdostano di
tradizione".
Fosson (Presidente) -
Punto n. 8 dell'ordine del giorno.
La parola all'assessore Aggravi per la risposta.
Aggravi (LEGA VDA) -
Con l'interrogazione in oggetto è
stato richiesto se corrisponde al vero che il Comune di Aosta non
sia stato invitato alla conferenza stampa di presentazione delle
manifestazioni estive di artigianato e tradizione. In merito si
precisa che la data della conferenza viene comunicata ai
giornalisti attraverso un comunicato stampa e non vengono fatti
inviti specifici. Di anno in anno partecipano alla conferenza,
oltre i giornalisti, soggetti che devono presentare le novità
dell'edizione in corso o coloro che organizzano, in concomitanza
agli eventi promossi dall'Amministrazione regionale, altre
manifestazioni sinergiche. Questo è il motivo per il quale nelle
passate edizioni il Comune di Aosta era stato presente in quanto
organizzatore, al termine della
Foire d'été
, della
Serata
rossonera
, animazione musicale lungo le vie del centro storico
di Aosta.
Quest'anno, in accordo con l'Amministrazione comunale, si è
deciso di sostituire la Serata rossonera con un concerto del gruppo
L'Orage
, che si terrà ad Aosta all'Arco di Augusto alle ore
22:00 per festeggiare la cinquantesima edizione della Foire d'été.
Oltre al personale che si occupa dell'organizzazione di
manifestazioni estive, quest'anno hanno partecipato anche il
direttore del Forte di Bard, il direttore dell'IVAT e il presidente
della cooperativa Lou Dzeut di Champorcher, perché nel frattempo
sono state presentate anche iniziative collegate dell'IVAT, del
Forte di Bard e della cooperativa in quanto è fornitore del
ciondolo ufficiale della Foire. Molti soggetti collaborano
all'organizzazione delle manifestazioni estive dell'artigianato di
tradizione, quali enti pubblici, forze dell'ordine, altri
assessorati dell'Amministrazione regionale, organizzazioni di
volontariato, eccetera. Nessuno di questi partecipa alla conferenza
stampa, benché siano doverosamente citati e ringraziati (come è
avvenuto) per il loro fondamentale contributo alla riuscita delle
varie iniziative. La collaborazione con il Comune di Aosta,
consolidata ed efficace, si manifesta tra l'altro nel materiale
promozionale delle manifestazioni medesime, che riporta il logo del
Comune insieme a quello della Regione e dell'IVAT.
Presidente -
La parola al collega Sorbara per la
replica.
Sorbara (UV) -
Volevo solo ricordare che il Comune di
Aosta è anche l'ente patrocinante e, a livello di galateo
istituzionale - su sette incontri quattro sono nella città di Aosta
- di norma il Comune di Aosta in passato veniva sempre invitato
alla conferenza stampa. Il suo ruolo penso sia nettamente diverso
da altri istituti - nulla toglie all'importanza degli altri
soggetti che partecipano - anche perché il Comune di Aosta mette a
disposizione piazza Émile Chanoux che è la vetrina più importante
che abbiamo sul nostro comune. Per cui era solo per evidenziare
questo fatto come ente patrocinante e come Comune di Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK