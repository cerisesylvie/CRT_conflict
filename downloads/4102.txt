Consiglio Regionale della Valle d'Aosta - Oggetto del Consiglio n. 444 del 1° ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 444 del 1° ottobre 1981 - Resoconto
OGGETTO N. 444/81 - ELEZIONE DEI TRE RAPPRESENTANTI DELLA
REGIONE IN SENO ALLA COMMISSIONE PARITETICA DI CUI ALL'ART. 72
DELLA LEGGE STATALE 16 MAGGIO 1978, N. 196, E SUCCESSIVE PROROGHE:
"NORME DI ATTUAZIONE DELLO STATUTO SPECIALE DELLA VALLE
D'AOSTA".
Con legge 5 agosto 1981 n. 453, pubblicata sulla Gazzetta
Ufficiale n. 219, in data 11 agosto 1981, è stata ulteriormente
rinnovata la delega prevista dall'art. 72 della legge 16 maggio
1978 n. 196.
L'art. 3 di detta legge prevede, tra l'altro, che le norme
delegate sono emanate con Decreto del Presidente della Repubblica,
previa approvazione del Consiglio dei Ministri, su proposta di una
Commissione paritetica formata da tre rappresentanti del Governo e
da tre rappresentanti della Regione eletti dal Consiglio
regionale.
I rappresentanti della Regione in detta Commissione, già
prevista dall'art. 72 della legge 16/5/78 n. 196, furono già eletti
dal Consiglio regionale con deliberazione n. 336 in data 25/5/78,
nelle persone di Signori BARBAGALLO Renato, MOUSSANET Luciano e
PRAMOTTON Costantino.
La Commissione paritetica costituita dai predetti
rappresentanti regionali e dai tre rappresentanti del Governo, ai
sensi dell'art. 72 della legge 16/5/78 n. 196 e della legge 6/12/78
n. 827, ha già tenuto numerose riunioni nel corso delle quali ha
già predisposto buona parte della bozza di proposta da inoltrare al
Governo per l'approvazione.
Dato il tempo trascorso dalla costituzione della Commissione
e rammentato peraltro che i tempi previsti per il rinnovo della
delega sono assai ristretti (180 giorni dal 26 agosto 1981), si
sottopone la questione all'attenzione del Consiglio per le
determinazioni che vorrà adottare per l'elezione dei propri
rappresentanti in seno alla Commissione di cui trattasi
.
Presidente
- Il Consiglio deve pronunciarsi su due
argomenti. Primo: dare atto dell'avvenuta decadenza della passata
Commissione con una votazione palese; e poi: l'adozione di un
provvedimento con votazione segreta circa la nomina dei tre
rappresentanti della Regione previsti dall'art. 72 della legge
18/5/78, ripresa successivamente dalla legge 5/8/81.
Questa è la brevissima introduzione.
La parola al Consigliere Lustrissy.
Lustrissy
(DP)
- In sede di sospensione dei lavori
con i capigruppo presenti si è trovato l'accordo unanime del
Consiglio sulla proposta da definire. Per quanto riguarda la
proposta che farà il capogruppo Voyat a nome della maggioranza sui
tre nominativi da designare nella Commissione paritetica si è
raggiunto l'accordo sui nominativi del Dott. Barbagallo, del sig.
Pramotton e del sig. Fosson Francesco.
Questa Commissione paritetica eletta dal Consiglio per accordo
intervenuto dovrà essere affiancata da alcuni tecnici in discipline
giuridiche, particolarmente specializzati in discipline giuridiche
regionali. Questi tecnici lavoreranno con i tre membri della
Commissione paritetica e saranno designati da un'apposita
Conferenza dei capigruppo, per la quale invitando il Presidente del
Consiglio a convocarla al più presto. Abbiamo anche stabilito che
la Conferenza dei capigruppo, unitamente al Presidente della
Giunta, segua l'evoluzione dei lavori, i rapporti politici tra
Commissione paritetica e Consiglio, in modo che il tutto venga più
agevolmente sviluppato e tutta la materia venga seguita con
maggiore interesse da parte del Consiglio stesso.
Presidente
- Altri che intendono prendere la parola?
Nessuno chiede di parlare.
I nominativi proposti sono: il dott. Barbagallo, il sig.
Pramotton e il sig. Fosson Francesco.
Se non ci sono dichiarazioni di voto come prima cosa chiedo al
Consiglio di pronunciarsi per votazione palese sulla necessità di
rinnovare la rappresentanza in quanto la Commissione paritetica
prevista dalla precedente legislatura deve considerarsi
decaduta.
Metto in approvazione la presa d'atto per quanto sopra.
Esito della votazione:
Presenti: 26
Votanti: 26
Favorevoli: 26
Approvato all'unanimità.
Presidente
- Abbiamo già indicato i tre nominativi
proposti per rappresentare la Regione nella Commissione prevista
dall'art. 72. La Presidenza chiede se i Consiglieri ritengono di
poter votare al posto. Ci sono obiezioni per il voto al posto? Il
Consiglio è unanime?
Vi ricordo che la votazione avviene su schede dove abbiamo
preparato tre righe in modo che possano essere messi tre
nominativi. Si può scriverne meno di tre, ma non più di tre, sennò
la scheda è nulla.
In prima votazione i candidati proposti devono raggiungere la
maggioranza prevista, cioè la maggioranza dei presenti.
Se non si raggiunge questa maggioranza si procederà
immediatamente a una seconda votazione in cui è sufficiente la
maggioranza relativa. Questo dice il nostro Regolamento, pertanto
si procede alla distribuzione delle schede, visto che il Consiglio
unanime ha deciso di votare al posto.
Ad evitare equivoci, mentre per il sig. Pramotton e il sig.
Barbagallo non ci sono dubbi, sono numerosi i Fosson, per cui
sarebbe auspicabile che il cognome fosse seguito dal nome che è
Francesco.
Esito della votazione:
Presenti: 26
Schede distribuite: 26
Schede votate: 26
Schede valide: 25
Scheda nulla: 1
Hanno riportato voti:
- Barbagallo: 22
- Pramotton: 25
- Fosson: 24
- Chanoux: 1
Presidente
- Pertanto, avendo i sigg. Barbagallo,
Pramotton e Fosson Francesco superato il quorum previsto come
maggioranza, proclamo eletti nella Commissione paritetica prevista
dall'art. 72 della legge 5/8/81 i sigg. Barbagallo, Pramottom e
Fosson Francesco.
Colleghi Consiglieri, i lavori di questa tornata finiscono
questa mattina, il Consiglio, come sapete, è convocato per lunedì
mattina 5 ottobre alle ore 9,30.
La seduta è tolta.
La seduta termina alle ore 11.25.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK