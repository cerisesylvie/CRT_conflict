Consiglio Regionale della Valle d'Aosta - Oggetto del Consiglio n. 45 del 8 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 45 del 8 febbraio 1973 - Resoconto
OGGETTO N. 45/73 - Acquisto di appezzamenti di terreno, siti
in Comune di Jovençan, da utilizzare per la costruzione di un
centro di raccolta della frutta. Approvazione e finanziamento di
spesa. Delega alla Giunta.
Chantel
(P.S.I.)
- È una pratica che si è
dilungata per diverso tempo; prima non si voleva fare un magazzino
ma si voleva fare addirittura un Consorzio, i terreni da acquistare
erano molti di più, vero? E poi, adesso, visto che si fa solo un
magazzino... i terreni che sono segnati in mappa al
93-94-95-93A-94B e 94 e 95.
Il prezzo richiesto dai proprietari, i quali sono interessati a
fare la Cooperativa, è stato di 4.000 lire al metro, al di sotto
del quale si sono rifiutati di scendere perché i terreni vicini
sono stati venuti a un valore superiore e io ho portato in
Consiglio la pratica perché il Consiglio la veda e, eventualmente,
l'approvi.
Savioz (P.C.I.)
- Vorrei chiedere, per cortesia, di avere
un'informazione sul funzionamento del magazzino che c'è a Saint
Pierre perché così, da voci un po' incontrollate, io non ho avuto
la possibilità, né ho il titolo, per andare a controllare, ma voci
dicono che questa opera che è costata non poche centinaia di
milioni, in fondo serve relativamente. Serve relativamente perché
pare che la gente preferisca ancora il commercio diretto e non
sempre porta il suo materiale, la sua produzione nei magazzini di
Saint Pierre.
Ora, se queste voci corrispondono a verità, mi viene da chiedere
se ci conviene fare un'altra spesa di una certa importanza per
correre il rischio di avere un altro stabilimento che rimanga semi
vuoto o che non funzioni a pieno come dovrebbe funzionare, e avere
una certa attività e non delle passività abbastanza sensibili.
Ecco, questa è una domanda che pongo.
Chabod (D.C.)
- Io volevo solo un'informazione
dall'Assessore Chantel ma non so se sarà in grado di darla perché,
volevo chiedere: in questo Consorzio, come lo chiamate, di
Jovençan, sono tutti, tutta la popolazione di Jovençan fa parte di
questo Consorzio?
Maquignaz (D.P.)
- Dunque, il problema della Cofruit di
Saint Pierre, per la verità, non c'è un conferimento, da parte
della Cooperativa strettamente di Saint Pierre, Sarre e Villeneuve,
molto abbondante, tanto è vero che l'anno scorso hanno conferito
semplicemente 5.000 quintali, mentre la capienza del magazzino è di
20.000 quintali; noi abbiamo fatto allora un discorso a tutte le
Cooperative esistenti in Valle, quella di Gressan, Jovençan, in
modo da vedere se era possibile mettersi d'accordo per conferire
tutti e utilizzare di più quelle attrezzature perché certe spese
sono fisse, quindi più aumenta la produzione, evidentemente
diminuiscono in percentuale le spese di gestione; abbiamo trovato
la collaborazione e il buonsenso proprio degli interessati, infatti
quest'anno hanno conferito quasi 15.000 quintali perché hanno
conferito a Saint Pierre quelli di Jovençan, quelli di Gressan,
alcuni produttori di Aosta e dintorni e anche tredici persone di
Aymavilles.
Noi stiamo affrontando adesso il discorso della costruzione del
Consorzio di secondo grado fra le varie cooperative.
Abbiamo avuto una riunione l'altro ieri, tutti sono d'accordo
che bisogna costituire un organismo di secondo grado, rimarrebbero
in piedi le cooperative, per quanto attiene la produzione, mentre,
invece, per la parte conservazione e commercializzazione,
usufruiscono tutti del magazzino di Saint Pierre e quindi ci
sarebbe un notevole risparmio di manodopera e ci sarebbe un
risparmio e una riduzione delle spese di gestione.
La condizione che però hanno posto le varie cooperative per la
realizzazione di questa iniziativa è di avere un centro di
raccolta, ecco, ecco, quindi qui forse è.... un po' di confusione
perché la relazione parla di un magazzino da frutta mentre, invece,
si tratterebbe semplicemente di fare un centro di raccolta.
È chiaro che ogni produttore, se deve partire con l'ape e
portare il suo quantitativo a Saint Pierre, ha delle spese
notevoli, inoltre c'è questo inconveniente: se tutti i produttori
conferiscono contemporaneamente, creano delle difficoltà anche per
lo smistamento e per la raccolta della frutta al magazzino.
Quindi è normale che un centro di raccolta di ogni singola
cooperativa s'impone, almeno che tutti i soci portino direttamente
a questo centro di raccolta e di lì, con un camion più grosso,
portano direttamente alla cooperativa, facendo un calendario
direttamente per i conferimenti.
Quindi, noi siamo d'accordo su questa impostazione perché
vediamo che è l'unica che può dare una certa garanzia; frutta in
Valle d'Aosta ne abbiamo poca, è inutile fare due magazzini perché
dobbiamo incominciare a utilizzare quello che abbiamo fatto a Saint
Pierre, i produttori sono d'accordo, sono consenzienti e quindi si
tratta semplicemente di fare adesso dei centri di raccolta, uno è
quello di Jovençan, l'altro lo faremo poi a Gressan.
Non abbiamo ancora reperito i terreni ma con questi due centri
di raccolta, quindi dei semplici capannoni, si arriva naturalmente
a poter realizzare questa formazione del consorzio di secondo grado
e a evitare la costruzione di un secondo magazzino che sarebbe solo
un dispendio inutile, in questo momento.
Quindi, a mio avviso e ho avuto anche il piacere di sentire
tutti i produttori l'altro giorno in occasione di questo incontro,
i produttori sono abbastanza soddisfatti sia perché l'andamento del
mercato quest'anno è stato più soddisfacente, sia per il fatto che
sono riusciti a introdursi nel mercato francese dove la nostra
renetta, in modo particolare, è apprezzata e molto richiesta; devo
proprio dare atto che questa cooperativa e queste persone si sono
date da fare e hanno veramente cercato di risolvere da sé i loro
problemi, un esempio che veramente, per la prima volta, si verifica
e quest'anno sono riusciti a vendere a dei prezzi anche discreti,
quindi loro sono abbastanza soddisfatti dell'andamento della
gestione di Saint Pierre; chiedono, naturalmente, solo di avere gli
eventuali aiuti per cercare di ampliare un po' l'area circostante
che, in questo momento, si verifica insufficiente.
Per quanto riguarda la richiesta di Chabod, devo dire solo
questo: non ho in questo momento i dati esatti, so però che a
Jovençan c'è una cooperativa che raggruppa almeno l'80% dei
produttori, è chiaro che al 100% non si arriva mai, comunque buona
parte di quelli di Jovençan hanno aderito alla cooperativa.
Savioz (P.C.I.)
- Dopo i chiarimenti che gentilmente ha
voluto dare, le confesso che sono molto più tranquillo perché mi
ero permesso solo di dire delle voci ma ero convinto di quanto
avevo detto prima.
Sarebbe un grave danno per tutta la nostra agricoltura se noi
dovessimo fare diversi centri, tipo Saint Pierre, a fronte della
produzione che abbiamo, a fronte della situazione che c'è,
ingenerata nei nostri agricoltori e, soprattutto, non dimentichiamo
il fatto della Cee che, a un certo punto, ha classificato l'Italia
come non produttrice, che non deve produrre ecc. ecc., dove
addirittura il Governo ha fatto uno stanziamento per premiare
quelli che tagliano le piante, cosa che penso che nella nostra
Regione non sia ancora avvenuta ma, purtroppo, è come una spada di
Damocle che è lì e non sappiamo, domani potrebbe anche capitarci
che questo faccia la fine dell'Iva e ci venga imposta e dovremo
applicarla.
Perciò ero molto perplesso e le confesso che ero decisamente
contrario a fare una spesa di centinaia di milioni per fare un
altro edificio tipo Saint Pierre.
Ripeto, dopo i suoi chiarimenti, la ringrazio e mi dichiaro
soddisfatto.
Chabod (D.C.)
- Anch'io ringrazio l'Assessore di avermi
dato quelle delucidazioni sul consorzio di Jovençan però mi pareva
un po' strano, visto tutta sta cifra di numeri già per fare un
capannone mi sembrava un po' enorme, con... i metri quadri di
terreno, ad ogni modo questo non è che... mi ha già tranquillizzato
dicendo che si farà un capannone anche a Gressan per la
raccolta.
Difatti sarebbe bene di farne uno anche a Aymavilles così,
almeno, perché quando la gente ha caricato sull'Ape, portarla a
Gressan o portarla a Saint Pierre io penso che sia un po' lo
stesso, ecco.
Non so se sia un po' un doppione di tutto, non vorrei che
fossero perdite di tempo, a ogni modo mi pare un po' esagerato il
numero dei metri quadri perché quando abbiamo comperato i terreni
per la cooperativa di Villeneuve, tutti dicevano che era troppo
grosso, che non andava e difatti...
(voce) ...
no, no,
Manganoni diceva che era troppo e troppo caro; ma oggi, siccome è
nella palude, non dice più niente, a ogni modo questo non ha
importanza.
A ogni modo io vorrei proprio che a Gressan e ad Aymavilles si
facesse anche lì qualcosa anzi, sono d'accordo che a Jovençan si
faccia anche.
Montesano (P.S.D.I.)
- Una precisazione
dell'Assessore...
Maquignaz (D.P.)
- Ho accennato prima che si tratta di un
centro di raccolta.
Ora è chiaro che al momento del conferimento, è necessario avere
un certo spazio disponibile.
Ora, questo è stato un calcolo, fatto dai tecnici, di cui io non
ho nemmeno la competenza per dire se è necessario o meno.
Dunque, da calcoli fatti, mi hanno detto che per avere un certo
spazio disponibile per tutte le cassette, per tutto quello che è
necessario, e del resto parlavano anche di fare un piccolo deposito
per tutti gli anticrittogamici, i prodotti che adopera la
cooperativa, i macchinari, quindi so che è stata calcolata quella
superficie di 3.000 metri.
Manganoni (P.C.I.)
- Comunque... se Chabod dice queste
cose per provocarmi, lo dica, io lo guardo con commiserazione e me
ne sto zitto, ma io non ho mai detto che era troppo, io ho detto
che il prezzo era alquanto rilevante e poi ho accennato al terreno
che hanno acquistato, non quello che è compreso nella recinzione ma
quello che si trova dall'altra parte, in discesa, verso il
torrente, che non è utilizzato e che non serve a un cavolo, quello
io ho detto che non serviva, ma il terreno utilizzabile in piano,
io non ho mai detto che era troppo, anzi, questo non lo abbiamo mai
affermato, se ne compravano di più era meglio, quindi vedi Chabod,
se tu ci trovi gusto a provocarmi, dimmelo e io... siamo
obiettivi.
Montesano (P.S.D.I.)
- Allora chiusa la... Consigliere
Savioz.
Savioz (P.C.I.)
- Logicamente penso che
modificherà...
Montesano (P.S.D.I.)
- Ha già parlato due volte.
Savioz (P.C.I.)
- E lo so ma qui è una questione di
procedura, io penso, abbia pazienza.
La questione per mettere a posto quanto dice l'Assessore,
bisogna però modificare la delibera, state attenti o stiamo
attenti, un'osservazione giusta, stiamo attenti perché se facciamo
la delibera così come abbiamo fatto, noi deliberiamo di fare un
magazzino vero e proprio per la raccolta, conservazione, ecc. ecc.,
cioè facciamo un secondo Saint Pierre e, siccome la cosa non è
posta in quei termini, bisogna modificare la delibera.
Montesano (P.S.D.I.)
- Allora, come modifica la
delibera?
Maquignaz (D.P.)
- ... che l'osservazione del Consigliere
Savioz sia veramente esatta e pertinente perché, siccome già nella
premessa, nella relazione, si parla di magazzino, quindi bisogna
correggere il deliberato, nel senso che noi dovremo dire: da
occupare per la costruzione di un centro di raccolta per la frutta
da affidare successivamente in gestione alla Société Coopérative
Producteurs de Fruits de Jovençan.
Montesano (P.S.D.I.)
- Quindi la dizione esatta qual è?
"Da occupare per la costruzione di un magazzino centro di
raccolta"?
Maquignaz (D.P.)
- ...qui si dice per la conservazione e
confezionamento e vendita di frutta, invece, naturalmente, come
centro di raccolta da affidare alla cooperativa...
Montesano (P.S.D.I.)
- Quindi depennare "da
magazzino".
Maquignaz (D.P.)
- E parlare semplicemente di centro di
raccolta di frutta...
Montesano (P.S.D.I.)
- ... della frutta da affidare...
allora la delibera viene modificata al terzo rigo, al quarto rigo:
"da occupare per la costruzione di un centro di raccolta della
frutta da affidare alla Società Cooperativa ecc.".
Chi approva la delibera così modificata, alzi la mano. Contrari?
Astenuti?
Il Consiglio approva.
Si passa all'oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK