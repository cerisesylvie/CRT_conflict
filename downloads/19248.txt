Consiglio Regionale della Valle d'Aosta - Oggetto del Consiglio n. 2429 del 6 febbraio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 2429 del 6 febbraio 2002 - Resoconto
OGGETTO N. 2429/XI Situazione produttiva ed occupazionale
della Società Sorgenti Monte Bianco. (Interrogazione)
Interrogazione A conoscenza delle dichiarazioni rilasciate
dall'Assessore competente in risposta alle iniziative comuni
presentate dall'Ulivo in Consiglio regionale negli anni passati in
merito alla Società Sorgenti Monte Bianco S.p.A., con sede in
Morgex;
il sottoscritto Consigliere regionale
Interroga
la Giunta e l'Assessore competente per conoscere:
- la situazione produttiva ed occupazionale della Società
Sorgenti Monte Bianco S.p.A., alla fine dell'anno 2001 alla luce
anche degli impegni presi fra le parti all'atto della firma della
convenzione e nel corso degli anni successivi;
- se gli impegni presi con la Regione sono stati tutti
rispettati.
F.to: Beneforti
Président
La parole à l’Assesseur à
l’industrie, à l’artisanat et à
l’énergie, Ferraris.
Ferraris (GV-DS-PSE) Periodicamente, sulla base delle iniziative
del Consigliere Beneforti, ci troviamo ad affrontare la situazione
dello stabilimento Sorgenti Monte Bianco, in genere verso la fine
dell’anno; quest’anno
l’abbiamo spostata di un mese?
Come è a tutti noto, questa è un'attività industriale che era
nata sulla base di una convenzione stipulata fra
l’Amministrazione regionale e un gruppo industriale
nel 1989. L’attività però si è avviata a fine 1998,
quindi direi che c’è stato un avvio che ha trovato
alcuni elementi di difficoltà.
L’attività produttiva è comunque partita, si è
situata in un mercato che è fortemente concorrenziale e
nell’ultimo periodo ci sono stati due elementi che
hanno pesato sull’attività dello stabilimento: da
una parte la chiusura del Tunnel del Monte Bianco, legata al fatto
che l’azienda ha una forte esportazione sul mercato
francese; dall’altra, il blocco della ferrovia, nel
senso che l’azienda era ed è intenzionata a spedire
gran parte della propria produzione tramite ferrovia. In ogni caso
l’azienda ha avviato la produzione di tre tipi di
acqua. La prima è l’acqua "Courmayeur", destinata
alla fascia alta del mercato; la seconda è l’acqua
"Monte Bianco", che si colloca nella fascia mediana; la terza è
l’acqua "Cristallia", l’ultima
venuta, che è posizionata nella fascia di prezzo più basso. Questi
prodotti sono stati lanciati sul mercato in tempi successivi.
Per quanto riguarda il primo prodotto, l’acqua
minerale "Courmayeur", essa è caratterizzata da un alto livello di
minerali presenti e quindi è rivolta a un target di pubblico
particolare, con gradimenti diversi fra il mercato italiano e
quello francese. Tale prodotto si è affermato in Francia, dove
questo tipo di prodotto ha già storicamente un buon riscontro nel
pubblico e ne sono stati commercializzati nel corso del 2001 40
milioni di litri.
Su questo prodotto ha pesato un aggravio dei costi di trasporto,
che si possono calcolare intorno alle 150 lire a bottiglia, quindi
con un carico maggiore per i costi aziendali di quasi 3 miliardi
all’anno. Questo è un prodotto particolare che
sicuramente trarrà beneficio, visto che si rivolge al mercato
francese, dalla riapertura del Monte Bianco e anche dalla
possibilità di utilizzare la linea ferroviaria.
C’è poi l’acqua minerale "Monte
Bianco", che è un prodotto che ha risentito delle difficoltà di
commercializzazione e quindi di distribuzione legate al problema
dei trasporti, e ha avuto anche una riduzione della produzione
dovuto al fatto che il terzo tipo di prodotto,
l’acqua "Cristallia" ha avuto un particolare
successo, per cui l’acqua "Monte Bianco" è stata
riservata prevalentemente al mercato della ristorazione locale, ed
è l’unica acqua minerale delle Sorgenti Monte Bianco
che viene venduta anche in bottiglie di vetro.
L’intenzione dell’azienda è quella
di riportare sul mercato il prodotto "Monte Bianco" non appena ci
saranno le condizioni, sia in termini di trasporto sia in termini
produttivi, per realizzare questo. A tal fine
l’azienda sta pensando a dedicare una linea di
produzione esclusiva per questo tipo di prodotto, e questo potrebbe
avvenire già nel corso del 2002.
Il terzo prodotto, l’acqua "Cristallia", è quello
che ha avuto maggiore successo. Nel corso del 2001 si è avviata la
produzione di questa acqua, che viene chiamata "di primo prezzo" -
intorno alle 300 lire a bottiglia - e che ha avuto un buon successo
di mercato grazie anche all’abbinamento di
un’altra acqua, che viene commercializzata con lo
stesso marchio e viene prodotta nello stabilimento di Contursi, in
provincia di Salerno, stabilimento che è stato acquistato da
Sorgenti Monte Bianco nel corso del 2001. Nel corso del 2001
c’è stata una produzione fra "Monte Bianco" e
"Cristallia" di 20 milioni di litri, che sommati ai 40 milioni
dell’acqua "Courmayeur" ha portato le produzioni del
2001 a 60 milioni di litri, in linea con le previsioni che avevamo
fatto nell'ultima interpellanza fatta da Beneforti. Come avrete
letto sui giornali, ci sono state difficoltà di approvvigionarsi
dell’acqua "Monte Bianco", difficoltà che sono
dovute al fatto, come dicevo, che l’azienda ha
privilegiato un tipo di prodotto piuttosto che un altro.
Comunque l’azienda ritiene di poter rientrare
nelle condizioni di normalità anche per la produzione di acqua
"Monte Bianco", con questa particolare caratteristica di venire
riservata prevalentemente al mercato locale.
L’azienda è ancora in fase di avviamento: il
Consiglio di amministrazione della società ha provveduto alla
ricapitalizzazione della società per 3 milioni di euro e il
pareggio è previsto per l’esercizio economico
2003.
Per quanto riguarda i primi dati di quest’anno,
nel 2002 sono stati prodotti nel mese di gennaio 7 milioni di litri
di "Cristallia", 5 milioni a Morgex e 2 milioni a Contursi, e 3
milioni di litri di "Courmayeur". Quindi ci troviamo di fronte ad
una produzione di circa 10 milioni di litri che, rapportata su base
annua, ci può far prevedere una produzione intorno ai 100 milioni
di litri all’anno, quindi con una crescita
considerevole rispetto all’anno precedente. Il
marchio "Cristallia" è stato oggetto anche di un contratto di
sponsorizzazione biennale con la Juventus.
Questo marchio ha due fonti distinte: una in Valle
d’Aosta e l’altra in provincia di
Salerno, ed è uno dei pochi in grado di offrire alla grande
distribuzione un prodotto su tutto il territorio nazionale, e
questo è uno degli elementi che sono alla base del suo successo. Il
mercato nazionale che riguarda le fasce di primo prezzo è
costituito da quattro miliardi di bottiglie, è un mercato molto
frammentato, in cui "Cristallia" ha possibilità di affermarsi.
Tenete conto, a titolo esemplificativo, che il marchio
"Cristallin" del gruppo francese Castel, sempre un prodotto di
fascia bassa, vende 2,5 miliardi di bottiglie
all’anno; questo per dire che è un prodotto che ha
possibilità di sviluppo. Per quanto riguarda
l’occupazione, nel dicembre 2000 si registravano 15
lavoratori, oltre a 10 con contratto interinale, quindi non con
contratto a tempo indeterminato; a gennaio 2002 i dipendenti sono
27 a Morgex, tutti a tempo indeterminato, ed è prevista una
ulteriore crescita di 4-5 persone nel mese di marzo collegata
all’aumento di produzione di acqua. Nello
stabilimento di Contursi a Salerno, operano 17 unità. Mi pare che
questa azienda abbia dato, nel corso dei tre anni della propria
attività, segnali di dinamismo, di capacità di affrontare il
mercato.
Per quanto riguarda l’ultima domanda posta,
l’azienda ha realizzato un incremento di volumi
produttivi, ha differenziato le proprie produzioni e il proprio
mercato, sia nazionale che estero, ha aumentato i dipendenti, ha
regolarmente rispettato le obbligazioni di natura finanziaria
assunte nei confronti della Finaosta e della Regione, e quindi
potremmo dire, venendo a una domanda che non è prevista in questa
interrogazione, ma che c’era in un'interrogazione
passata, dove si chiedeva:
"? se si giustifica ancora, stante la
situazione, la presenza di questo stabilimento e quali sono le
possibilità di vita dello stabilimento di Morgex?"
, che non
solo oggi questo stabilimento si giustifica, ma continua a vivere,
nel corso dei tre anni si è sviluppato ed ha creato possibilità di
crescita per il futuro.
Président
La parole au Conseiller Beneforti.
Beneforti (PVA-cU)
Devo ringraziare
l’Assessore per la risposta e per i dati e le
notizie che ha voluto fornirci. Ho compreso che, rispetto allo
scorso anno, la situazione di questa azienda è migliorata, sia sul
piano produttivo che occupazionale.
L’unica cosa che è stata modificata, è che lo
scorso anno fu detto che si sarebbe giunti al pareggio del bilancio
nel 2002, invece ora si apprende che si va al 2003. Chiedo
all’Assessore se può darci una copia dei dati che ci
ha fornito, e dichiaro di essere soddisfatto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK