Consiglio Regionale della Valle d'Aosta - Oggetto del Consiglio n. 98 del 1° ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 98 del 1° ottobre 2008 - Resoconto
OGGETTO N. 98/XIII - Interrogazione: "Composizione della
Segreteria dell'Assessorato dell'agricoltura e risorse
naturali".
Interrogazione
Richiamato l'articolo 34, comma 2, della L.r. 23 ottobre
1995, n. 45 concernente la composizione delle segreterie degli
Assessori regionali;
Considerato che, in base al suddetto articolo, gli Assessori
regionali possono avvalersi di un segretario particolare e di un
massimo di due dipendenti appartenenti alle qualifiche funzionali e
assegnati all'organico della Giunta regionale;
i sottoscritti Consiglieri regionali
Interrogano
l'Assessore all'Agricoltura e Risorse Naturali per
sapere:
1) quali e quante sono le risorse utilizzate per la
segreteria dell'Assessore oltre alla figura del Segretario
particolare e quali sono le mansioni a loro assegnate;
2) se tra di esse vi siano degli impiegati forestali.
F.to: Chatrian - Cerise Giuseppe
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- In merito all'interrogazione:
"quali
e quante sono le risorse utilizzate per la segreteria
dell'Assessore oltre alla figura del Segretario particolare e quali
sono le mansioni a loro assegnate"
, si può a questo punto
rispondere che, ai sensi dell'articolo 34, comma 2, della legge n.
45/1995, relativo alla segreteria dei componenti della Giunta
regionale, si fa presente che le risorse assegnate e utilizzate
sono quelle previste dal sopraccitato articolo 34, ossia due... e
che sono assegnate all'organico della Giunta regionale.
Le mansioni svolte inoltre sono quelle previste dal 3° comma
dell'articolo 34 citato dall'interrogazione, in cui compare al
punto a):
"la preparazione dei contatti del Presidente e degli
Assessori con uffici, enti, organismi e cittadini, anche per la
partecipazione a commissioni, comitati, gruppi di lavoro nonché a
manifestazioni per le quali sia previsto il loro intervento; lo
svolgimento di funzioni di pubbliche relazioni; la tenuta
dell'agenda..."
, insomma quelle che l'articolo 34 al comma 3
prevede.
In ordine invece al secondo punto dell'interrogazione,
probabilmente si fa riferimento alla presenza presso l'Assessorato
di due impiegate forestali, che collaborano con la Segreteria: una
è assegnata al Coordinatore del Dipartimento agricoltura, mentre
l'altra è assegnata al Coordinatore Dipartimento risorse naturali.
I loro compiti riguardano prevalentemente i raccordi fra la
Segreteria dell'Assessore e la sede distaccata del Dipartimento
risorse naturali, comprensivo del Comando del Corpo forestale, del
Servizio delle aree protette e parte del vivaio che hanno pure essi
sedi distaccate. A tale proposito volevo ricordare che in questi
anni c'è stata un'evoluzione anche per la parte logistica, nel
senso che già principalmente dal 2001 abbiamo avuto lo smembramento
dell'Assessorato in due sedi diverse: dalla zona Amérique è stata
spostata la parte agricoltura in località Grande Charrière e
successivamente si è reso necessario attivare una delocalizzazione
da una parte del vivaio con tutte le attività connesse, e del
Servizio aree protette più recentemente e poi del Comando del Corpo
forestale nel momento in cui questo è stato attivato dall'apposita
legge regionale. Già in quel periodo era presente una
collaborazione di un'impiegata forestale che svolgeva questo
compito già dagli anni 2000.
Presidente
- La parola al Vicepresidente Chatrian.
Chatrian (VdAV-R)
- Prendiamo atto, Assessore, delle sue
dichiarazioni. È chiaro l'articolo 34, dove si differenzia il
Presidente della Regione, con tre dipendenti oltre al Segretario
particolare e due risorse per quanto riguarda gli Assessori
regionali. Prendiamo atto del fatto che la sua Segreteria non è
composta da due risorse oltre al Segretario particolare ma, come
lei ha ben esplicitato, è composta da due risorse più altre due
risorse che raccordano i due Dipartimenti dislocati indubbiamente a
livello logistico fuori dalla sede principale dell'Assessorato, che
però si occupano, da come ho potuto capire, di segreteria...
(interruzione dell'Assessore Isabellon, fuori
microfono)
... mi sembra di aver capito che l'articolo 34 cita due risorse
a servizio del Segretario particolare e a servizio della Segreteria
dell'Assessore, mi pare di aver capito - poi ascolterò
ulteriormente il suo intervento - che altre due risorse sono
utilizzate per raccordare i due Dipartimenti per la Segreteria
dell'Assessorato: questo è quanto ho capito. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK