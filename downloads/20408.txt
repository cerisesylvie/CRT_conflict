Consiglio Regionale della Valle d'Aosta - Oggetto del Consiglio n. 418 del 25 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 418 del 25 febbraio 2004 - Resoconto
OGGETTO N. 418/XII - Rapporti tra l'Amministrazione regionale e
la società ABIT. (Interrogazione con risposta scritta)
Interrogazione con risposta scritta
Premesso che con delibera n. 1199 del 13 aprile 2001 della
Giunta regionale, per il tramite della Finaosta, la Regione ha
ceduto alla Soc. ABIT la "Centrale Laitière d'Aoste" per il prezzo
complessivo di Lit. 3.100.000.000 con un pagamento rateale di Lit.
500.000.000 in acconto ed il resto in 9 quote semestrali;
Appreso che quasi tutto il latte trattato dall'ABIT sia
proveniente da mucche di stalle non valdostane;
tutto ciò premesso i sottoscritti Consiglieri
regionali
Interrogano
il Presidente della Regione e/o Assessori competenti, per
sapere:
1. perché si è consentito all'Abit di usufruire del
fabbricato di Gressan, appena rammodernato a spese della Regione,
senza un contratto e relativo corrispettivo scritto, come invece
sarebbe stato corretto e lecito attendersi;
2. perché siano state concesse all'Abit così favorevoli
condizioni di pagamento prevedendosi un acconto relativamente
modesto (500 mln di lire) e ratei spalmati su un così lungo periodo
(complessivi 4 anni e mezzo) tali da non garantire il completo
adempimento;
3. se è vero che nello stabilimento di Gressan sia stato
trattato dall'Abit latte proveniente da mucche non valdostane e
quali fossero le intese raggiunte con l'Abit dalla Giunta onde
tutelare l'economia valligiana;
4. a quanto ammontano i contributi erogati alla Centrale del
Latte di Aosta dal momento dell'insediamento del nuovo stabilimento
di Gressan sino alla cessione all'Abit e quanti e quali
(nominativo) sono stati i Presidenti e/o amministratori delegati
della Centrale Laitière d'Aoste, dal suo insediamento a Gressan,
fino alla cessione all'Abit e qual'era il loro compenso netto
annuale.
F.to: Stacchetti - Viérin Marco - Comé - Lanièce - Lavoyer -
La Torre - Salzone
Président - Conseiller Stacchetti, la réponse ne vous a pas
encore été adressée, parce que l'Assesseur est en train de la
prédisposer. Je crois qu'en journée elle me sera parvenue et je
vous l'adresse tout de suite, donc au plus tard demain vous la
recevrez.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK