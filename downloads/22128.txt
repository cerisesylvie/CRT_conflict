Consiglio Regionale della Valle d'Aosta - Oggetto del Consiglio n. 1797 del 22 febbraio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1797 del 22 febbraio 2006 - Resoconto
OBJET N° 1797/XII - Nomination de l'Assesseur aux activités
productives et aux politiques du travail.
Président - La parole au Président de la Région, Caveri.
Caveri (UV) - Per l'Assessorato delle attività produttive e
politiche del lavoro, Assessorat des activités productives et des
politiques du travail, je propose M. Leonardo La Torre.
Presidente - Manteniamo la modalità di votazione di stamani?
Ricordo che per l'elezione degli Assessori bisogna votare o con un
"sì" o con un "no", perché è una proposta del Presidente della
Regione.
La parola al Consigliere Frassy, per mozione d'ordine.
Frassy (CdL) - Vorrei ricordare in questo contesto, al momento
in cui ci apprestiamo a esprimerci sulla designazione della "new
entry" rispetto allo schema di Giunta uscente, un discorso fatto
dal collega La Torre il 21 dicembre in quest'aula. Il collega La
Torre in maniera accalorata, come gli è tipico in certi interventi
che fa con il cuore, ebbe modo di sostenere come molte volte la
politica si confondesse con l'economia, la "lobby", e l'argomento
di quell'intervento era il digitale terrestre e il "decoder" ed
ebbe il collega La Torre in quella occasione ad evidenziare come
spesso il conflitto di interessi abbia a travolgere l'etica della
politica. Dobbiamo condividere che quell'appello del collega La
Torre era un appello nobile, che "volava alto". Vorremmo solo
essere confortati dal fatto che la nomina del collega La Torre
negli scranni di Giunta eviti di andare a creare posizioni che
possano rideterminare quella situazione di conflitto di interessi.
Immaginiamo che il collega La Torre ne sia consapevole, che i
colleghi di maggioranza che si apprestano a votare questa
candidatura siano consapevoli di quelle che possono essere
situazioni di conflitto di interessi rispetto a legittime posizioni
e situazioni imprenditoriali che riguardano direttamente o
indirettamente, o per interposta persona... ma che sono
riconducibili a legittimi interessi imprenditoriali. Gradiremmo che
sia evidente che in questa situazione forse potremmo trovarci di
fronte a una situazione di conflitto di interessi; di conseguenza,
sottoponiamo tale riflessione alla valutazione dei 35 Consiglieri
che parteciperanno a questa votazione.
Presidente - La parola al Consigliere La Torre.
La Torre (FA) - Più che legittimo l'interesse del collega
Frassy, devo dire che ho imparato così bene dal suo Presidente,
Presidente Berlusconi, che mi sono dimesso da tutte le cariche in
società, sono all'esterno di qualsiasi società come risulta dai
verbali che sono stati redatti. Ho già parlato con l'Avvocato
Curto, gli ho fornito la disponibilità a presentare copie
eventuali, se fossero necessarie, di questi verbali di dimissioni,
pertanto spero di averle risposto.
Presidente - La parola al Consigliere Frassy, per dichiarazione
di voto.
Frassy (CdL) - È un problema che era stato posto. Prendo atto
che il nostro problema non era un problema strumentale e
fantasioso, prendo atto che era un problema reale. Avremmo
apprezzato che il collega La Torre nell'accettare la disponibilità
di candidatura avesse comunicato che le sue posizioni di potenziale
conflitto di interesse erano venute meno. Con la fuoriuscita dalle
cariche amministrative non abbiamo capito se anche alle cariche
amministrative è seguita una vendita delle partecipazioni azionarie
o meno, che potrebbero configurare un interesse forse meno forte,
ma comunque un conflitto di interesse. Perché abbiamo fatto tale
affermazione? L'abbiamo fatta perché lei, Presidente Caveri, ha
aperto il programma di questa nuova azione politica con dei
concetti forti: impegno e serietà e devo rimarcare che su una
questione politica importante lei non ha dato risposta, ha
glissato: se c'è l'intendimento o meno di estendere la sua Giunta
all'indomani del voto di aprile...
(interruzione del Presidente della Regione, fuori
microfono)
... non abbiamo sentito la risposta, avrà tempo e modo di
sottolinearla.
Presidente - Prego il Consigliere Segretario di procedere
all'appello per la votazione.
Proclamo l'esito della votazione:
Consiglieri presenti e votanti: 34
Schede valide: 34
Schede bianche: 4
Sì: 23
No: 7
Presidente - Proclamo quindi eletto Assessore alle attività
produttive e politiche del lavoro il collega Leonardo La Torre, mi
felicito con lui e lo invito a prendere posto nei banchi della
Giunta.
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK