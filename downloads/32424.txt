Consiglio Regionale della Valle d'Aosta - Oggetto del Consiglio n. 1149 del 21 aprile 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1149 del 21 aprile 2010 - Resoconto
OGGETTO N. 1149/XIII - Interrogazione: "Problematiche
riguardanti l'assegnazione di alloggi di edilizia residenziale
pubblica per il comune di Aosta da parte dell'ARER".
Interrogazione
Sono state pubblicate nei giorni scorsi le graduatorie
provvisorie per l'assegnazione di alloggi di edilizia residenziale
pubblica per il Comune di Aosta da parte dell'ARER.
Dalle graduatorie pare emergere un serio problema legato alle
soglie reddituali di accesso, come peraltro da noi già rilevato nel
mese di novembre dello scorso anno, in relazione alle disposizioni
contenute nel bando concorsuale;
i sottoscritti Consiglieri regionali
Interrogano
l'Assessore competente per sapere:
1) quante siano le domande accolte rispetto al totale delle
domande presentate;
2) quanti saranno gli alloggi effettivamente assegnati e con
quale tempistica;
3) quante risultino essere le domande escluse per mancanza
del requisito di cui al paragrafo a, punto 1, lett. e) del bando
(ISE - indicatore della situazione economica del nucleo familiare)
per effetto di reddito dichiarato superiore al limite individuato
con deliberazione della Giunta regionale;
4) se siano in corso di elaborazione atti deliberativi che
modifichino la soglia ISE prescritta per l'assegnazione di alloggi
di edilizia residenziale pubblica.
F.to: Louvin - Bertin - Giuseppe Cerise - Chatrian - Patrizia
Morelli
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci, M. le Président.
Prima di entrare nel merito dell'interrogazione, colgo
l'occasione per sottolineare come, nonostante gli iniziali dubbi, i
tempi previsti per la definizione delle graduatorie di cui trattasi
siano stati perfettamente rispettati e di questo voglio ringraziare
il Comune di Aosta, l'ARER e la Commissione regionale dell'ERP, che
hanno fatto un lavoro comune, quindi questa sinergia ha dato i suoi
frutti permettendo di rispettare i tempi.
Venendo al dunque, con riferimento alla pubblicazione di tale
graduatoria, confermo - come già puntualmente riportato dai
giornali - che sulle 652 domande presentate sono state 206 quelle
accolte.
Al secondo quesito, le informazioni forniteci dall'ARER e dal
Comune di Aosta consentono di fare le seguenti previsioni: 78
alloggi più 2 alloggi rue Plan de Rives, disponibili alla fine di
giugno 2010; 29 alloggi ex Casa Gagliardi disponibili dall'inizio
2011; 36 alloggi del quartiere Cogne, appalto lavori, però questo
di recupero in corso, a cura del Comune di Aosta... ripeto: 36
alloggi nel quartiere Cogne, appalto lavori di recupero in corso, a
cura però del Comune di Aosta (ho riportato questo dato per avere
più contezza del quadro generale).
Alla terza domanda, sulle 446 domande escluse sono state 226
quelle escluse per il requisito della residenza, quindi un primo
fatto di esclusione è stato il requisito che abbiamo inserito degli
8 anni di residenza; per il requisito del reddito sono state
escluse invece 207, oltre alle 13 escluse per altri motivi. Voglio
far notare che delle 207 domande escluse per il discorso del
reddito ben 110 (53 percento e oltre) superano di oltre il doppio i
limiti di reddito fissati dalla delibera di Giunta regionale
concernente l'istituzione dei limiti e hanno superato - diciamo per
un limite a base di ISE - di oltre 7.000 euro, quindi chiaramente
hanno presentato domanda parecchi cittadini che avevano dei redditi
medio-alti.
Sul quarto quesito:
"se siano in corso di elaborazione atti
deliberativi che modificano la soglia ISE prescritta per
l'assegnazione di alloggi di edilizia residenziale pubblica"
,
voglio solo ricordare che su questa domanda, più politica, avevamo
già risposto il 18 novembre dell'anno scorso, espressamente alla
collega Morelli, in un'interpellanza, e ribadiamo quella nostra
volontà, che mi pare sia la volontà inserita nelle righe degli
interpellanti, cioè la determinazione della soglia di reddito per
l'accesso all'ERP si è fondata
"su due principali
- cito
dalla mia risposta data allora -
valutazioni, dettate da un
comportamento serio e rispettoso"
, cioè per non creare false
aspettative ai cittadini interessati. A noi non interessa creare
false aspettative, non interessa avere 1.600 domande per averne poi
1.000 approvate e poi solo 100 alloggi da assegnare; vogliamo
quindi essere chiari fin dall'inizio e questo è stato il nostro
obiettivo: l'introduzione di un indicatore di reddito più equo e
completo per tutte le misure del settore, mutui edilizia
convenzionata, locazioni, ERP ed emergenza. E ancora: a seguito
dell'esito del bando di Aosta, che fornirà certamente adeguati
spunti di analisi e valutazioni, la Giunta regionale considererà
l'opportunità di apportare eventuali correttivi, non solo
eventualmente alle soglie di reddito, ma anche - se necessario - ad
altri requisiti quali i punteggi, oppure la discrezionalità dei
Comuni che potrebbe essere aumentata, un tema caro al collega Rigo,
e che per noi diventa un impegno politico.
Si dà atto che dalle ore 9,22 assume la presidenza il
Vicepresidente André Lanièce.
Presidente
- La parola al Consigliere Louvin.
Louvin (ALPE)
- Grazie, Presidente.
Sono 1.340 i cittadini che hanno ritirato dei moduli di domanda
e che erano interessati all'inserimento nelle graduatorie. Da
quanto lei ci dice, Assessore, sono poi state presentate 650
domande... 206 accolte, ma il numero di quelle che sono state
respinte per reddito supera il numero delle domande accolte! Sono
respinte domande di cittadini che lei dichiara di essere di reddito
medio-alto, che hanno più di 7.000 euro all'anno di ISE, il che
vuol dire 19,17 euro in tasca al giorno per tutte le proprie spese;
chi ha di più ha un reddito, secondo lei e secondo la Giunta
regionale, un reddito medio-alto.
Sono decisamente di diverso avviso e, mentre condividiamo l'idea
di non dare delle false aspettative e di non creare delle
graduatorie eccessive, riteniamo che in questo modo si stia
strangolando l'accesso alla residenzialità pubblica, portandolo
solo a beneficio di fasce che, fra l'altro, avranno enormi
difficoltà al pagamento stesso di questi canoni e noi ci chiediamo
dove si andrà a finire.
La risposta è molto debole, lo abbiamo detto e lo hanno detto
altri colleghi in passato, 78 alloggi come lei dice sono sul
tappeto da molto tempo e saranno consegnati prossimamente, ma poi
si parla di poche decine. In Aosta si stanno costruendo condomini
su condomini per fasce, quelle sì, medio-alte, con prezzi molto
elevati e l'impegno per una residenzialità popolare è assolutamente
inadeguato. Se andiamo a vedere i "grattacieli" che si stanno
realizzando - così sono stati chiamati dalla stampa - in zone
centrali della città negli ultimi prati disponibili, non sono e non
saranno alla portata di fasce deboli, non lo saranno altri
interventi residenziali in corso... qui, l'impegno a dare una casa
a chi ne ha effettivamente bisogno e a chi ne aspetta da mesi e da
anni la disponibilità, non mi pare che ci sia!
Abbiamo chiesto e chiediamo nuovamente di rivedere questi
requisiti per accedere, sono dei requisiti assolutamente inadeguati
e che hanno tenuto fuori dalla porta molte persone. Aggiungo ancora
che anche il problema della residenza non dovrebbe essere
sottovalutato, perché il semplice spostamento di residenza da un
comune all'altro della Regione, a volte dettato da motivi
assolutamente comprensibili di lavoro e a volte anche di necessità,
porta a pregiudicare queste possibilità di accesso, almeno così ci
è stato segnalato.
Siamo altamente insoddisfatti della sua risposta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK