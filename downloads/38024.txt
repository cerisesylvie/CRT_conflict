Consiglio Regionale della Valle d'Aosta - Oggetto del Consiglio n. 1632 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1632 del 16 dicembre 2015 - Resoconto
OGGETTO N. 1632/XIV - Interrogazione a risposta immediata:
"Chiarimenti in merito alla proposta di concessione di un
finanziamento a favore della società Casino de la Vallée
S.p.A.".
Presidente
- La parola al collega Ferrero.
Ferrero (M5S) -
Grazie Presidente.
La domanda è molto semplice, non ci sono andati giù i 20 milioni
che sono stati dati al Casinò e, dato che nel provvedimento della
Giunta si è fatto riferimento a "criticità temporanea di cassa",
sarebbe bene chiarire che cos'è la criticità temporanea di cassa,
perché poi la restituzione dei 20 milioni è prevista
sostanzialmente in due anni che possono diventare quattro, e quindi
la cosa è abbastanza strana, è come se io chiedessi a qualcuno una
ventina di euro per pagarmi il pranzo e poi gli dicessi che gli
restituisco tutto tra quattro anni. Vogliamo semplicemente riuscire
a capire che cosa sono queste criticità temporanee di cassa che
durano quattro anni e che quindi non sono poi così tanto
"temporanee".
Presidente -
La parola all'Assessore Perron.
Perron (UV) -
Grazie Signor Presidente.
Collega, credo avessimo ampiamente chiarito anche alla presenza
del Direttore e dell'Amministratore in commissione. Ribadisco
comunque che il Casinò ci ha comunicato - ed è il contenuto della
deliberazione - di aver riscontrato una situazione anomala, critica
e difficile per quel che concerne l'indebitamento a breve col
sistema bancario. La società si trova ad operare massivamente sulle
aperture di credito bancarie, oggi quantificabili in 26 milioni di
euro, detto chiaramente in commissione, con costi gestionali,
commissioni ed interessi, molto elevati e con il rischio costante
di una modifica unilaterale - vale a dire unicamente da parte della
banca - delle condizioni medesime. Questa situazione comporta una
difficile, se non impossibile, programmazione attendibile, non
potendo prevedere né disporre per un tempo ragionevole di risorse
utili a far fronte, non soltanto alla gestione ordinaria, ma anche
ad un minimo di investimenti necessari per la gestione
dell'azienda. La nota che è richiamata in delibera chiarisce che a
novembre le risorse finanziarie disponibili erano di 5 milioni e
500 mila euro, ma una parte importante di queste risorse sarebbe
stata assorbita anche con le tredicesime che si pagheranno a fine
anno, per cui la situazione temporanea di cassa è quella che ne
deriva. I vertici aziendali ritengono ci siano segnali positivi di
ripresa, anche di redditività e questa problematica viene
circoscritta ad una temporalità non brevissima, ma non strutturale.
Tale situazione è confermata dal fatto che grazie agli interventi
di aumento di capitale dello scorso anno, la Casinò è fortemente
patrimonializzata; la gestione finanziaria rimane importante nella
sua incidenza sul conto economico, tant'è che si immagina che il
risultato
ante
imposte risulti sufficiente al rimborso del
prestito a partire dal 2018, motivo per cui si è previsto
eventualmente in delibera un prestito a 24 mesi estendibile
successivamente. L'espressione "criticità temporanea di cassa" ha
il significato di intervento non strutturale, per il quale
ovviamente sarebbe stato necessario ipotizzare - cosa che avevamo
già escluso in altri tempi, anche una sua iniziativa mirava a
richiedere questo - un aumento di capitale; pertanto si è
intervenuti in tal senso.
Presidente -
Grazie Assessore. La parola al collega
Ferrero.
Ferrero (M5S)
- Grazie Presidente.
Ovviamente i quattro anni saranno sicuramente quattro anni, non
saranno due anni, questa è già una certezza matematica e mi sento
di dirla, e poi vedremo, ma il tempo non mi smentirà; saranno
quattro anni, e di conseguenza a nostro avviso questa è una
ricapitalizzazione mascherata sotto le vesti di un prestito. Non è
un prestito, questo è un contributo, perché alla fine dei quattro
anni, in una maniera o nell'altra, si farà un altro prestito che
coprirà questo prestito. A questo punto annuncio già che
presenteremo una risoluzione, perché vogliamo sapere effettivamente
qui, in quest'aula, cosa pensano le varie forze politiche su tale
questione; bisogna esprimersi, perché questi 20 milioni secondo noi
non dovevano essere dati in questo periodo, per tutta una serie di
motivi che spiegheremo dopo. Grazie.
Presidente -
Grazie collega. Punto 3.02 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK