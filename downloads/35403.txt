Consiglio Regionale della Valle d'Aosta - Oggetto del Consiglio n. 2891 del 27 marzo 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2891 del 27 marzo 2013 - Resoconto
OGGETTO N. 2891/XIII - Interrogazione: "Definizione delle
modalità attuative della legge regionale n. 20/2012 in materia di
riordino fondiario".
Président -
La parole à l'Assesseur Isabellon.
Isabellon (UV)
- Sì, grazie Presidente.
Come noto, uno degli obiettivi della nuova legge sui riordini
fondiari, approvata a luglio dello scorso anno, è quello di
definire il percorso amministrativo che consenta la chiusura dei
piani di riordino fondiario autorizzati non solo per quanto
concerne le opere di miglioramento fondiario ad esse collegati, ma
anche per quanto riguarda gli aspetti catastali, i trasferimenti
delle proprietà, nonché la definizione degli impatti finanziari
derivanti dall'erogazione dei contributi che la legge regionale
32/2007 prevede per le attività di riordino fondiario. È una
questione che la nuova legge permetterà di affrontare nella maniera
migliore, in quanto abbiamo da gestire un arretrato, diciamo, che
deriva da circa...dell'ordine di 25-30 anni fa, ecco, e quindi è
quanto mai importante riuscire a definire, a chiudere il
percorso.
L'articolo 18 della legge regionale 20/2012 prevede che, entro
180 giorni dall'entrata in vigore della stessa, la Giunta regionale
definisca con propria deliberazione ogni adempimento, o aspetto
anche procedimentale inerente ai riordini fondiari. Tale scadenza,
a differenza di quella riguardante la riattivazione dei
procedimenti previsti nella legge, procedimenti in corso da parte
dei consorzi interessati sempre ai sensi della legge regionale
20/2012, non è perentoria, poiché la non osservanza di tale
scadenza non comporta la decadenza della possibilità da parte della
Giunta regionale di adottare l'atto, mentre le riattivazioni
prevedevano una decadenza: questo giusto per richiamare, diciamo,
quanto previsto nella legge. La proposta di deliberazione è stata
presentata, dopo tutte le elaborazioni necessarie, alla scadenza
del termine di 180 giorni da parte della struttura dirigenziale
Politiche di sviluppo rurale, per cui la Giunta non ha avuto il
tempo necessario per effettuare gli approfondimenti necessari, la
proposta suddetta è stata pertanto ritirata al fine di portare
delle modificazioni ai criteri e degli ulteriori approfondimenti,
in particolare le modifiche riguardano la quantificazione, un
aspetto puntuale, dei parametri del nuovo tariffario di riferimento
per le prestazioni tecniche relative alle attività di riordino
effettuate dai professionisti, nonché il periodo temporale di
applicabilità del tariffario stesso, ecco si sono evidenziate
queste ulteriori esigenze di approfondimento.
Per consentire le modificazioni necessarie alla proposta
presentata all'attenzione della Giunta, è stata pertanto rinviata
l'approvazione della deliberazione, naturalmente per un tempo
breve, sufficiente per fare quanto vi dirò. L'attività di
modificazione della proposta suddetta ha richiesto un nuovo
confronto con gli ordini professionali e, per quanto riguarda
l'applicabilità del nuovo tariffario alle prestazioni già rese,
problema questo non indifferente, una consultazione da parte del
Dipartimento Agricoltura dei competenti uffici del
Dipartimento...
Presidente
- Colleghi, scusate, eh!
Isabellon (UV)
- ...legislativo e legale regionale. È
stato necessario quest'ulteriore passaggio. Dalla consultazione
suddetta è emersa la necessità, al fine di rendere più chiare e
trasparenti le modalità di riconoscimento delle attività
professionali, di integrare propedeuticamente alle modificazioni
dei criteri di applicazione della legge regionale 20/2012, la legge
stessa, in particolare l'articolo 19, commi 3, 4 e 5, con un
emendamento già pronto, da inserire...
Presidente
- Scusate, però davvero non si sente
niente!
Isabellon (UV)
- ...nel disegno di legge n. 122, cioè in
pratica nella...che sarà oggetto di attenzione nel prossimo
Consiglio della prossima settimana, questo emendamento permetterà
di andare a chiarire tale aspetto e, a detta anche dell'Ufficio
legale, si è reso necessario al fine di approvare...da inserire poi
nella delibera applicativa che era pronta, ma necessitava di
quest'ulteriore passaggio, recante il disegno di legge
222...relativo all'assestamento del bilancio di previsione per
l'anno finanziario 2013, modifiche alle disposizioni legislative,
variazioni al bilancio di previsione per il triennio 2013-2015,
quindi c'è un ulteriore necessità di andare a fare una piccola
modifica con questo emendamento.
In merito al quesito n. 2, il prolungamento dei termini di
approvazione della delibera concernente i criteri di attuazione
della legge regionale 20/2012 non è certo dovuto a poco rispetto
nei confronti dei consorzi e delle aziende agricole, al contrario,
considerata la complessità dell'attività amministrativa collegata
all'esecuzione e al completamento dei riordini fondiari, è
opportuno valutare con estrema attenzione il percorso
tecnico-amministrativo necessario alla loro chiusura, rendendo
chiaro e il più semplice possibile tale percorso sia per
l'Amministrazione che per i consorzi. In particolare, una precisa
valutazione e modulazione dei costi realmente sostenibili da parte
dell'Amministrazione e una chiara e netta definizione dei criteri e
delle modalità di riconoscimento di questi costi consentono una
migliore programmazione degli interventi e permette di operare in
piena consapevolezza e trasparenza dando al contempo maggiori
certezze ai consorzi. Tutto ciò a compensazione nell'interesse
generale della Pubblica Amministrazione e dei consorzi stessi...del
breve prolungamento dell'iter di definizione dei criteri della
legge regionale 20/2012...in pratica, appena approvato il disegno
di legge 222 nella prossima settimana, con questo emendamento si
permetterà di chiudere anche il discorso della delibera
applicativa. Si è reso necessario questo piccolo passaggio al fine
di definire con correttezza i tariffari.
Presidente
- Grazie. La parola al collega Chatrian.
Colleghi, vi chiedo davvero un pochino di silenzio nel rispetto di
chi parla e soprattutto di chi gradirebbe ascoltare! La parola al
collega Chatrian.
Chatrian (ALPE)
- Sì, grazie Presidente.
Per quanto riguarda il primo quesito, l'Assessore risponde che
non è perentorio; però dal momento in cui uno inserisce in una
legge una norma penso che l'obiettivo e la volontà siano di
applicare la legge, di cui in quest'aula in questi cinque anni
abbiamo discusso più volte la necessità e anche l'urgenza proprio
perché doveva essere riempito quel vuoto legislativo. Ricordo che
l'11 luglio 2012 fu un pomeriggio intenso dal punto di vista
politico nel momento in cui affrontammo il disegno di legge, noi,
come gruppo ALPE, proponemmo comunque diversi emendamenti, a nostro
avviso, anche strutturali.
In seconda battuta, Assessore, noi, non essendo rappresentati
nel Governo regionale, non possiamo sapere a che punto è l'atto
amministrativo, la delibera applicativa che comunque riguarda
quattro articoli importanti: il 5, il 7, l'8 e il 9 e quindi
l'obiettivo della nostra iniziativa era conoscere lo stato
dell'arte, meglio tardi che mai, lei ci risponde che c'è rispetto
per i consorzi e per tutti quelli che si occupano di miglioramento
fondiario. C'è rispetto se c'è rispetto, diamo gambe, diamo corso a
quelle che sono le istanze, le esigenze del territorio e
soprattutto, come lei diceva, stiamo parlando di arretrato
importante, a maggior ragione se l'arretrato è importante, diamo
delle risposte, perché il comparto ha bisogno di risposte.
Se posso permettermi...lei ci dichiarato che mercoledì prossimo
probabilmente presenterà in aula un emendamento proprio che va
nella direzione di chiarire quelli che sono gli arretrati per
quanto riguarda i compensi e altre misure e altri criteri...
(brusìo in aula)
...scusate se disturbo... Chiederei a lei gentilmente e al
Presidente della III Commissione la possibilità di convocare, o di
inserire all'interno dell'ordine del giorno della III Commissione e
poter discutere questo emendamento, che comunque arriverà immagino
mercoledì mattina qua in aula, non sarebbe male fare un incontro in
commissione per discutere e valutare e anche noi farci una nostra
opinione dato che ricordo l'11 di luglio il nostro gruppo propose
diversi emendamenti importanti sulla legge dei riordini. Io chiedo
gentilmente al Presidente di commissione tramite il nostro collega
Cerise che fa parte della III, chiederei proprio all'Assessore,
dato che oggi ci ha annunciato che sarà presentato questo
emendamento, che modificherà la legge del luglio 2012, importante
per dare delle risposte al comparto, di valutare in modo anche noi
di farci non solo un'opinione...in settimana, prima di mercoledì
prossimo, è possibile tecnicamente, noi saremo pronti quando il
tutto sarà messo nero su bianco e convocata per questo punto...noi
ci saremo perché il nostro contributo...vorremmo dare il nostro
contributo anche a questa modifica dato che riteniamo che questa
legge è ancora inapplicata e la delibera applicativa non è ancora
pronta proprio perché deve essere modificata dal punto di vista
legislativo. Chiederei sinceramente questa cortesia all'Assessore
Isabellon proprio per poterci confrontare, dibattere e prendere
anche noi una posizione. Grazie.
Presidente
- Grazie collega. Con questo punto possiamo
chiudere i lavori di questa mattinata, i lavori riprenderanno alle
15,30 con l'analisi del punto 10 all'ordine del giorno. Buon
appetito a tutti.
La seduta termina alle ore 13,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK