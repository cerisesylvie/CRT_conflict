Consiglio Regionale della Valle d'Aosta - Oggetto del Consiglio n. 217 del 14 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 217 del 14 gennaio 2021 - Resoconto
OGGETTO N. 217/XVI - Interpellanza: "Presentazione di un
piano per la riqualificazione e l'utilizzo degli immobili di
proprietà regionale".
Bertin (Presidente) -
Punto n. 30 all'ordine del giorno.
Consigliere Baccega per l'illustrazione, ne ha facoltà.
Baccega (PA) -
Questa interpellanza non è certamente
nuova al dibattito che negli anni si è sviluppato in questo
Consiglio regionale e magari richiamerà anche riflessioni già fatto
in passato, però credo che sia venuto il momento di decidere e di
fare in questo ambito.
Concedetemi alcune considerazioni. Abbiamo l'opportunità di
avere risorse, in parte investimenti, che riguardano appunto le
risorse europee, l'eventuale
Recovery Plan
, eccetera. Siamo
all'inizio di una legislatura e quindi c'è il tempo di programmare,
progettare e avviare i lavori. Avete una maggioranza consolidata
nei numeri che traguarderà sicuramente i cinque anni - e non sto
gufando, vi assicuro -. Mi sembra che l'opposizione in tutte le sue
manifestazioni stia assumendo un atteggiamento di opposizione
costruttiva e propositiva, mantenendo anche dei toni riguardosi
rispetto alle ultime due legislature che si sono succedute, quindi
vi consente anche di lavorare in un certo modo, direi sicuramente
serenamente.
Tenuto conto che la pandemia porterà a breve e a medio termine
la Regione ad attivare... un po' di silenzio per favore,
Presidente.
Presidente -
Consiglieri, consiglieri! Invito i
consiglieri o a uscire o a rimanere attenti. Consiglieri! Lo ripeto
ancora una volta poi sospendo, oppure vi invito in modo meno
garbato a uscire. Scusi consigliere Baccega.
Baccega (PA) -
Grazie Presidente. Tenuto conto che la
pandemia a breve e a medio termine ci porterà ad attivare misure di
ottimizzazione della spesa corrente, per sostenere le priorità che
inevitabilmente si presenteranno - la sanità, il lavoro, il
commercio e il turismo, il sociale e il territorio - si rende
necessario, dal nostro punto di vista, cercare di ridurre i costi e
ottimizzare le risorse.
Inoltre, abbiamo fatto un'attenta valutazione rispetto al fatto
che l'Amministrazione regionale dispone di numerosi edifici ora
inutilizzati perché non più rispondenti alle normative di
sicurezza: in alcuni casi mancano i CPI, in altri casi le normative
di sicurezza non sono okay, la valutazione sismica non è stata
fatta. Insomma, ci sono una serie di immobili che sono presenti nei
piani di alienazione e di valorizzazione immobiliare che potrebbero
essere sicuramente riutilizzati. Ma aggiungo anche un'altra cosa,
abbiamo approfondito meglio la questione e abbiamo verificato che i
dati presenti sul sito della Regione evidenziano un valore in
locazioni passive superiore a  1 milione 400 mila euro l'anno,
proprio riferite a locazioni di uffici, interi assessorati o
dipartimenti, magazzini e capannoni vari.
Che cosa chiediamo? Chiediamo che, attraverso un serio e
adeguato piano programmatico e di interventi di ristrutturazione,
si riesca ad arrivare a un concreto e migliore utilizzo degli spazi
e degli edifici inutilizzati, magari coinvolgendo anche in questo
approfondimento gli stabili di Valle d'Aosta Structure. Quindi,
chiediamo al Governo regionale se condivide con noi la necessità di
effettuare una ricognizione per programmare interventi di
riqualificazione di spazi e immobili regionali, per un futuro e
migliore utilizzo degli edifici e degli immobili, ovviamente
predisponendo preventivamente una valutazione sui fabbisogni, sulle
effettive necessità dell'Amministrazione e quindi presentare un
piano di ricollocazione e di riutilizzo degli immobili entro
l'approvazione della legge di assestamento. Però abbiamo letto che
probabilmente l'assestamento sarà anticipato, mentre noi sì
traguardava a giugno, perché il lavoro è certamente corposo, quindi
se l'Assessore che ci risponderà ci dirà che entro il 30 giugno si
potrebbe arrivare a fare una valutazione di questo tipo,
coinvolgendo anche le Commissioni, noi saremo sicuramente
soddisfatti.
Presidente -
Per il Governo risponde l'assessore
Marzi.
Marzi (AV-SA) -
È sicuramente questa un'iniziativa che si
inserisce all'interno dell'ambito della valorizzazione patrimoniale
in senso lato, che risulta essere particolarmente interessante sia
per predisposizione personale, nel senso che in alcuni casi il
fatto di aver amministrato aiuta a conoscere alcuni aspetti, anche
se li si è gestiti in enti diversi, e quindi il semplice fatto di
averli dovuti analizzare in enti diversi fa sì che poi nel momento
in cui ci si trova a doverli gestire anche in Regione,
semplicemente ci si trova già avvantaggiati nel recepire quali
siano le razze di fondo. Inoltre - lo dico perché spesso
amministrare nel bene e nel male è comunque sia un atto che si
espleta in continuità -  il piano di alienazioni e
valorizzazioni, che a partire da una serie di normative che di
fatto hanno raccolto gli enti locali italiani negli ultimi dodici
anni, ha in ambito regionale avuto un percorso che raccoglie il
frutto di un lavoro assolutamente corposo, e nessuno di noi si deve
nascondere dietro al dito per il fatto che il piano di alienazione
e valorizzazioni è diventato un allegato al bilancio al quale
oramai ci siamo abituati. Per cui lo spirito di questa
interpellanza non soltanto lo raccogliamo positivamente rispetto a
quanto espresso, ma anche per una proposta di rilancio che viene
sottolineata.
Sicuramente l'attuale piano alienazione e valorizzazione della
Regione autonoma Valle d'Aosta è frutto di un lavoro che è stato
posto in essere negli anni, ovviamente reso necessario da obblighi
di natura normativa, ma agli obblighi e alle domande degli obblighi
di natura normativa si può rispondere in maniera scolastica, oppure
con delle
ratio
di fondo che partono da motivazioni e con un
chiarissimo intendimento che è quello appunto di valorizzare che
cosa? Quei beni che sono inseriti nel piano non è che per forza
sono stati inseriti per essere alienati, ma sicuramente per
renderli disponibili a finalità diverse da quelle che sono di
ordine e impiego unicamente pubblico. Quindi questa è la ratio con
la quale il piano alienazioni e valorizzazioni della Regione
autonoma Valle d'Aosta negli anni è stato predisposto e che viene
continuamente aggiornato.
Per cui risulta essere l'ipotesi di ricognizione all'interno del
piano di alienazioni e valorizzazioni immobiliari considerata a
seguito di un fabbisogno reale dei beni che vengono indicati. Nel
momento in cui un bene immobile viene messo in disponibilità, in
quanto non più utilizzato solo ed esclusivamente con finalità
pubbliche, sicuramente può prevedere un passaggio nuovamente a
finalità di natura pubblica. In tal senso è anche in previsione la
possibilità da parte di questa amministrazione di porre in essere
un'azione di ricognizione logistica, che potrebbe anche prevedere
la disponibilità da parte di alcuni macro stabili che sono
attualmente inseriti nel piano valorizzazioni e che sicuramente nel
loro passato hanno accolto assessorati, piuttosto che altre
finalità pubbliche o scuole: sicuramente in questo momento si
stanno facendo delle valutazioni anche in questo senso.
Come richiamato tra l'altro dal collega Baccega nel momento in
cui un bene che oggi è stato posto "declassato", essendo inserito
nel piano alienazione e valorizzazioni, dovesse tornare nuovamente
nella disponibilità del patrimonio indisponibile con l'obiettivo di
svolgere delle funzioni istituzionali e pubbliche, naturalmente a
quel punto, da un punto di vista manutentivo, come da lei
richiamato, si dovrebbero prevedere tutta una serie di interventi.
Collegata alla volontà di questa ricognizione, ci sono anche tutta
una serie di valutazioni che si stanno facendo per riportare, con
gli annessi costi che ci dovrebbero essere per la loro manutenzione
straordinaria, una serie di macro stabili ad accogliere nuovamente
funzioni tipicamente istituzionali e pubbliche.
Oltre a questo, nell'analisi che stiamo facendo con gli uffici
in questi 70-80 giorni rispetto al piano alienazione e
valorizzazioni c'è sicuramente anche la volontà, per dare nuovo
stimolo a questo piano, di chiedere nuovamente ad alcuni enti
locali, soprattutto ad amministrazioni comunali, la volontà
rispetto, ad esempio, ad alcuni edifici di natura storica piuttosto
che culturale rispetto alla riconferma della presenza di questi
stabili all'interno dell'attuale piano alienazione e
valorizzazioni.
Per cui, filone uno: la possibilità di riportare alcuni grandi
stabili inseriti nel piano di nuovo a poter ospitare funzioni di
natura pubblica; stiamo lavorando in tal senso. Filone due: la
possibilità su alcuni beni di natura storica e culturale di poter
aprire delle interlocuzioni con le amministrazioni comunali per
valutare la conferma di questi beni all'interno del piano
alienazioni e valorizzazioni attualmente presenti. Filone tre: sono
stati inviati nel corso del mese di novembre alcuni stabili
all'attenzione dell'ARER per la possibilità - questi sempre già
inseriti nel piano alienazioni e valorizzazioni - che li definisca
o ne valuti la possibilità di inserimento e quindi di destinazione
nell'edilizia residenziale pubblica in maniera dislocata sul
territorio. Alcune interlocuzioni sono poi aperte con alcuni
assessorati, per eventualmente valutare la possibilità che alcuni
stabili che avevano delle finalità anch'essi istituzionali sul
territorio, però non ad Aosta e nella
plaine
, possano
tornare nuovamente a svolgere funzioni pubbliche.
In tal senso mi sento di dirle, collega Baccega, che l'unica
cosa sulla quale non sono in grado di garantirle una conferma
rispetto all'intendimento della sua interpellanza sono i tempi, nel
senso che siccome i filoni aperti per una ricognizione corretta di
tutto quanto quello che sono andato ad esplicitare sono su vari
ambiti, mi auguro che questo avvenga entro il primo semestre, ma
sicuramente, nel momento in cui ciò dovesse avvenire, sperando
magari anche prima del mese di giugno, sarà la Commissione il luogo
deputato nel quale fare una sintesi di tutto quello che si è
raccolto.
Si è già cominciato a lavorare e lo avrà capito dal fatto che,
oltre a rispondere alla sua interpellanza, le sto dando anche dei
dati in più che eventualmente stiamo cercando di portare in essere.
L'unico aspetto sul quale stiamo facendo delle valutazioni è
nell'interlocuzione con VdA Structure, perché per sua stessa ratio
la partecipata è in disponibilità di beni immobili che non hanno,
per loro stessa natura, una funzionalità e un obiettivo di matrice
pubblica, ma di altra natura. Per cui naturalmente il fatto di
tornare eventualmente, su alcuni stabili attualmente in gestione a
VdA Structure, a volergli dare delle connotazioni di ordine
pubblico, non soltanto in questo caso bisognerebbe portare il bene
patrimoniale da una classificazione di bene indisponibile, ma anche
a quel punto toglierla dal patrimonio che viene gestito da VdA
Structure stessa.
Spero di aver fatto un quadro sintetico. L'intendimento è
assolutamente quello di procedere come ci stiamo muovendo. Posso
già dirle che sicuramente su alcuni macro stabili che erano scuole
piuttosto che assessorati anche molto vicini a questa sede, la
volontà, anche finalizzata a un piano appunto di ricognizione
logistica che stiamo svolgendo, è sicuramente quello di valutare un
ritorno a funzioni e istituzioni pubbliche. In tal senso però
stiamo anche facendo i conti -questa non è una cosa che prima si è
mai dovuta fare e che tra l'altro stanno facendo tutti "i datori di
lavoro" che mettono in disponibilità degli spazi lavorativi - con
l'impatto che avranno le nuove modalità di lavoro, in alcuni casi
necessitate dal lavoro agile al
coworking
, rispetto agli
spazi che si devono rendere disponibili per i dipendenti. È una
novità che avrete avuto occasione di frequentare anche voi: anche
nelle grandi città si stanno mettendo a disposizione tutta una
serie di spazi che prima venivano utilizzati da uffici, perché
probabilmente la necessità data dalla crisi pandemica ha comunque
spinto a un tipo di "fruizione degli spazi lavorativi"
completamente diverso dal passato.
Presidente -
Consigliere Baccega per la replica, ne ha
facoltà.
Baccega (PA) -
In realtà l'obiettivo nostro era proprio
quello di fare una riflessione a tutto tondo rispetto alla tematica
che abbiamo posto all'attenzione.
Parto proprio dall'ultima suggestione: gli spazi lavoro. È
chiaro che il Covid ci porta a guardare a spazi di lavoro per i
dipendenti dell'Amministrazione regionale molto più ampi, molto più
performanti: quindi spazi di lavoro per i dipendenti, spazi di
lavoro per gli insegnanti, quindi nelle scuole lavorando anche in
una certa direzione. Questo è inevitabile e quindi bisogna agire in
qualche modo al più presto.
L'altra riflessione che facciamo è che comunque il piano di
alienazioni e valorizzazioni, ma soprattutto alienazioni, si
scontra spesso con i valori di perizia che impongono corposi
investimenti, ma quelli sono i parametri, che solo determinate
holding
possono mettere a disposizione, quindi i progetti
sono certamente di là da venire.
Il riutilizzo degli stabili regionali a funzione pubblica
sarebbe davvero importante. Noi abbiamo uffici dove una volta si
stava in quattro, adesso non si può più stare in quattro, bisogna
essere massimo due persone. Abbiamo uffici distribuiti sul
territorio: vada a vedere i servizi sociali a Saint-Christophe e si
renderà conto che è davvero difficile lavorare in quella
situazione. Inoltre, abbiamo una forte esigenza di magazzini e
archivi e anche in questa direzione abbiamo certamente tutta una
serie di edifici che possono essere utilizzati all'uopo.
Ci piacerebbe anche sapere nel piano generale di prospettiva che
fine farà il palazzo Cogne, il CCS Cogne, perché lì, a parte la
porzione sociale e commerciale del piano terra, c'erano anche una
serie di uffici e una serie di associazioni che vivevano appieno il
quartiere. Ci piacerebbe sapere dell'edificio di Piazza Narbonne
che ospitava l'Assessorato al turismo. L'ex Maria Adelaide sarà
ancora una scuola? Potrà essere qualcos'altro? Non si sa. L'ex area
Sima a Pollein: anche quella era oggetto di interesse da parte di
privati per poter realizzare un'impresa che certamente serviva
quella parte di autoporto, che è ancora lì in sospeso, anzi, credo
che ci sia stato un diniego da parte della Protezione civile. C'è
uno spazio a Tzamberlet che potrebbe arricchire la zona sportiva.
Quindi tutte queste sono le riflessioni che ci sentiamo di fare e
che proporremo a una eventuale proposta che in ambito di
Commissione potremo fare. Grazie comunque per l'attenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK