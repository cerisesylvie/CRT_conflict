Consiglio Regionale della Valle d'Aosta - Oggetto del Consiglio n. 3623 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3623 del 6 aprile 1988 - Resoconto
OBJET N° 3623/VIII - COMMUNICATIONS DU PRESIDENT DE LA
JUNTE.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Permettez-moi avant tout de souhaiter
la bienvenue à Mario Andrione et je crois que sur ce point les
commentaires - vu que j'ai déjà entendu que plusieurs auront des
possibilités d'en parler - seraient inutiles. Je lui souhaite un
bon travail et de pouvoir continuer son activité comme il l'a fait
pendant longtemps et que l'on souhaite encore pendant
longtemps.
Je m'associe aux paroles qui ont été prononcées à propos de la
mort de M. Edgar Faure. Comme vous le savez, comme l'a dit M.
Dolchi et comme l'a à nouveau souligné M. Stévenin, nous avons eu
longtemps la possibilité de connaître cette personnalité qui avait
eu des engagements dans différents Ministères; il avait eu pendant
longtemps la possibilité de travailler à côté de De Gaulle et de
plusieurs présidents et premiers ministres français. Nous voulons
surtout le rappeler pour ce qu'il a fait à propos de l'amitié et
tout particulièrement de la circulation d'idées.
Je crois que le fait d'avoir préparé ce règlement pour la
participation des jeunes au Tour d'Europe a été une idée brillante,
une idée qui a déjà donné des résultats: nous avons eu des jeunes
valdôtains qui ont séjourné en Franche-Comté et des jeunes
Franc-Comtois qui ont participé en Vallée d'Aoste à une expérience
de collaboration.
Son idée de l'Europe, son idée de l'importance des régions a
justement eu un relief que nous connaissons. Il a pu finalement
voir couronnée son idée de l'Europe et surtout de la communauté des
régions d'Europe, avec la dernière assemblée qui s'est tenue à
Bruxelles et pendant laquelle il a obtenu la Présidence au cours de
deux journées où il a prévu une série d'initiatives de
collaboration entre les Régions, par le biais de commissions de
travail, auxquelles nous participerons en tant que Région autonome
et surtout dans le but de prévoir un travail susceptible d'apprêter
les différents actes qui nous rapprocherons de la date de l'Acte
unique de 92.
C'est dans ce sens que nous voulons rappeler l'activité de M.
Edgar Faure et surtout rappeler son engagement en faveur de
l'Europe.
Comme vous le savez, la loi portant le contrat du personnel a
été repoussée et nous avons déjà eu deux rencontres avec les forces
syndicales, pour évaluer les possibilités de résolution de cette
question. Nous avons avancé plusieurs suggestions et les forces
syndicales se sont réservé de nous donner une réponse.
A propos du bilinguisme dans l'école, vous savez que des
rencontres ont eu lieu entre l'assesseur Faval et les forces
syndicales. Nous avons présenté une loi qui sera soumise à
l'attention des conseillers au prochain Conseil, ainsi qu'une
modification de la loi n° 7 de 68 concernant l'horaire
d'enseignement du français aux écoles maternelles et primaires.
Pour ce qui est du trafic d'armes, étant donné qu'il y a une
motion, nous aurons la possibilité d'en parler à ce moment-là. Je
n'ai rien d'autre à ajouter sinon que j'ai reçu une série de
lettres à ce sujet dont je donnerai lecture lors de la
discussion.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Io interverrò soprattutto sul rientro in
quest'aula del Consigliere Mario Andrione.
Ieri è stato detto - e ciò è stato ripreso, in parte, dal
Presidente della Giunta - che finalmente il Consigliere Andrione è
potuto tornare in quest'aula! Io credo che si debba ripetere con
forza e con grande coraggio che il Consigliere Andrione ha sempre
potuto tornare in quest'aula, ma non ha mai voluto tornare! Per una
trentina di Consigli ha disertato quest'aula ed è volgarmente
scappato dalle sue responsabilità! Ha sempre potuto tornare in
quest'aula come Presidente della Giunta, e ha sempre potuto tornare
come Consigliere.
In questi anni, altri, pur essendo coinvolti nel cosiddetto
"scandalo del Casinò", hanno dimostrato un ben diverso senso di
responsabilità per la propria dignità politica e ne hanno dato la
prova anche ultimamente.
Questo atteggiamento deve essere francamente condannato da tutte
le forze politiche, perché non è accettabile ascoltare in
quest'aula quanto ha appena detto, nella sua prima occasione, il
Consigliere Andrione, e cioè che non ha da dare nessuna risposta,
nessuna responsabilità e nessuna spiegazione a questo Consiglio e
alla popolazione valdostana!
Io non c'ero in quest'aula il 24 novembre 1983, per cui sono
obbligato a citare i resoconti che sono stati pubblicati dalla
Presidenza del Consiglio e che, probabilmente, non sono stati
corretti dal Consigliere Andrione, perché non ne ha avuto la
possibilità. Leggo tra le ultimissime parole dette pubblicamente,
quanto affermato dal Consigliere Andrione:
"Vorrei terminare con due brevissime parole sull'aspetto
politico della questione, rovesciando certe affermazioni: non solo
non mi dimetto per il fatto che mi è stata riconfermata una certa
fiducia, ma perché ritengo che, in questo grave momento, questo
sarebbe un atto irresponsabile da parte mia, un atto che non
potrebbe che aumentare la confusione e lo smarrimento!".
Queste parole sono state dette qualche minuto prima di scappare,
come un ladro, da questo palazzo!
La responsabilità della confusione che abbiamo dovuto sopportare
per quattro anni; a responsabilità dello smarrimento che ha avuto
la popolazione valdostana, di fronte a questi fatti; le divergenze,
le acrimonie ed i problemi vissuti così malamente tra le forze
politiche in questo Consiglio, sono responsabilità di chi, in un
momento drammatico per la Valle d'Aosta, ha ceduto le armi ed è
venuto meno ai propri doveri, badando esclusivamente ai propri
interessi personali.
È un giudizio che vuole essere del tutto ed esclusivamente
politico, ma questa responsabilità politica deve essere riaffermata
con forza in questo Consiglio!
Noi abbiamo assistito a fratture tra i partiti e nei partiti
che, bene o male, sono istituzioni del nostro modo di vivere
democratico, e questo è dovuto esclusivamente ad un fatto personale
di questa gravità.
Esistono, però, - e qui bisogna riaffermarlo con forza, perché
sono cose che sono state dette per anni in questo Consiglio, e sono
state anche citate da alcuni ex-Assessori e Consiglieri implicati
nella vicenda, - delle responsabilità di tipo amministrativo che
questo Consiglio è tenuto, per suo dovere, ad appurare! E noi,
oggi, abbiamo l'occasione di poterlo fare.
Mi rammarico, signor Presidente del Consiglio e colleghi
Consiglieri, che abbiate rifiutato di convocare la Commissione dei
Capigruppo, perché noi abbiamo il dovere di ascoltare quello che ha
da dire il Consigliere Andrione sui fuoribusta, sulle ritenute
operate dalla SITAV e sui lavori non coperti da delibere
consiliari.
Oggi
,
il Consigliere Andrione è qui, ma quale autorità
morale ha per poterci dire che oggi pomeriggio e domani non ci sarà
più? Già una volta ci ha ingannati fino all'ultimo minuto e poi si
è sottratto alle sue responsabilità. Noi non vorremmo che, di
fronte alla riunione della Commissione dei Capigruppo del prossimo
Consiglio, di domani o dell'ultima seduta consiliare, ci trovassimo
nuovamente di fronte ad una sedia vuota, che ha pesato per
quattr'anni in questo Consiglio! Secondo me, chi ha provocato
questo vuoto consiliare, oggi deve quantomeno ammettere di aver
sbagliato. Non è stata una scelta politica corretta, nemmeno nei
confronti del suo partito, non essersi reso conto di questa
responsabilità che storicamente penso non sia più cancellabile.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Anch'io intervengo sulla presenza del
Consigliere Andrione e sul suo ritorno in questo Consiglio
regionale.
Voglio ribadire, innanzitutto, che l'evento di oggi è un grande
avvenimento politico per questo Consiglio: finalmente abbiamo il
ritorno del "grande capo"! Perché ho parlato di "grande capo"?
Perché, se è riuscito a presiedere a Viverone l'"Executif de
l'Union Valdôtaine", vuol dire che è effettivamente il leader di
questa componente politica.
Ma chi è Mario Andrione? Io rispetto l'uomo, perché non avrei
nessun motivo per non rispettarlo, ma non posso esimermi dal
prendere una posizione politica e dal valutare le conseguenze che
derivano da questa presa di posizione, perché rivesto una posizione
politica e rappresento un partito politico di opposizione. Come
tale non posso lasciar passare inosservato un avvenimento di questa
portata.
Abbiamo aspettato per quattro anni il rientro del Consigliere
Mario Andrione e per quattro anni, nelle varie Commissioni
d'indagine e nel corso delle varie riunioni, abbiamo preteso di
conoscere la verità o perlomeno una parte di essa. Riepiloghiamo,
allora, brevemente che cosa è successo in questi quattro anni,
perché le cose devono essere ricordate e non dimenticate.
Dobbiamo ricordare che l'11 novembre del 1983 ci fu il famoso
blitz della Guardia di Finanza. Il 25 novembre 1983 il Consiglio
regionale affidò alla Commissione affari generali allargata ai
Capigruppo, l'incarico di condurre un'inchiesta su tutta la vicenda
del Casinò di Saint-Vincent. Il 7 dicembre 1983 la Guardia di
Finanza arrestò 23 controllori regionali, 1 commissario e 2
vice-commissari, con l'accusa di malversazione, peculato aggravato
e continuato, falso in atto pubblico, falso in bilancio,
associazione per delinquere. Accuse destinate, in seguito, a cadere
in gran parte.
Consigliere Andrione, 23 controllori regionali, compresi i
vice-commissari ed un commissario, hanno patito e sono stati in
galera ed hanno pagato di persona, per quale motivo? Perché il
nostro carismatico ex-Presidente non ha avuto il coraggio morale di
dire la verità! Questa è l'accusa morale che io faccio ed ho tutto
il diritto di farla, perché l'avevo fatta allora, prima che
l'ex-Presidente scappasse da quest'aula! Questo è un fatto morale,
oltre che politico, e va tenuto nella giusta considerazione, perché
c'è gente che ha patito la galera e c'è ancora gente che patisce
tuttora per questi errori di carattere morale, per la volontà
politica e morale di non dire la verità!
Il 16 dicembre del 1983, il Consigliere Andrione ritorna da un
incontro con il Ministro Scalfaro e riferisce in seduta segreta al
Consiglio regionale. Che cosa ha riferito? Avete sentito tutti come
li ha definiti:
"Erano ovini, caprini, suini o beduini...
Rubavano..!".
Io gli tirai fuori una tabellina che testimoniava
che dal 1947 vi era quella ripartizione e che da sempre c'era un
accordo tacito tra la Presidenza della Giunta e la dirigenza del
Casinò! Eppure, ha avuto il coraggio di dire, in quest'aula, che
rubavano! E quelli sono andati a finire in galera! Queste cose non
vanno dimenticate, caro Consigliere Andrione!
Il 19 dicembre 1983 il Consigliere Andrione, dopo un incontro
con i Capigruppo, si fece portare in auto e se ne andò in quel di
Nizza. Il 20 dicembre del 1983 i giudici di Torino, che indagavano
sulla vicenda del Casinò, spiccarono un mandato di cattura contro
il Consigliere Mario Andrione, per malversazione, peculato e falso
in atto pubblico. Quando la Guardia di Finanza giunse ad Aosta per
arrestarlo, non c'era più. Il 21 dicembre 1983 iniziò la sua
latitanza.
La Giunta regionale non si dimise e la maggioranza affidò
l'incarico all'attuale Presidente, Augusto Rollandin. Il 22
dicembre 1983, in una lettera inviata al Presidente Rollandin,
l'ex-Presidente Andrione annunciò le sue dimissioni dalla carica di
Presidente della Giunta regionale, ma rimase in carica come
Consigliere regionale.
Chiedo al Consigliere Andrione se sia corretto rimanere
latitante per quattro anni, per poi presentarsi qui in Consiglio
dicendo, come ha detto prima "Io
devo rendere conto solo
all'elettorato!".
No, Consigliere Andrione, lei deve rendere
conto anche al Consiglio regionale, perché per quattro anni lei non
si è presentato in questo Consiglio! Per ben quattro anni ci ha
lasciati col punto interrogativo! Per quattro anni sono successi
avvenimenti che hanno pesato enormemente sulla vita politica
regionale e questo non deve essere sottovalutato, né tantomeno
ignorato! In quattro anni non abbiamo avuto il piacere di sentire
una sola parola, da parte dell'ex-Presidente della Giunta, su tutto
ciò che è successo e su tutta a vicenda!
Il 20 gennaio 1985, dopo 400 giorni di latitanza, il Consigliere
Andrione fa giungere una lettera al segretario dell'Union
Valdôtaine, il Consigliere Léonard Tamone, dicendo che, quando lo
riterrà opportuno renderà conto delle proprie azioni. Noi pensiamo
che oggi sia giunto il momento opportuno, ma non certo per rendere
conto a noi, perché non deve rendere conto a noi. Noi non siamo la
giustizia, noi siamo un Consiglio regionale che, dopo aver lavorato
per quattro anni su questa vicenda, ha chiuso i lavori con molti
punti interrogativi. Ora vogliamo conoscere la verità, perché
abbiamo lottato e ci siamo sacrificati su questa problematica. C'è
gente che ha patito e che ha sudato, ed è giusto quindi che oggi si
sappia la verità!
Il 25 maggio 1987 i giudici di Torino rinviano a giudizio il
Consigliere Mario Andrione, con l'accusa di concussione e peculato.
Il 19 novembre 1987 il Consigliere Mario Andrione, dopo 4 anni, si
consegna alla giustizia italiana e poi conosciamo il seguito: 80
giorni in carcere, confino a Viverone e adesso si è presentato a
noi. E noi dobbiamo far finta di niente! Far finta che non sia
successo niente in questi quattro anni! Ma dall'esposizione che io
ho fatto emergono accuse pesanti nei confronti dell'ex-Presidente
Andrione. Egli deve rendere conto di ciò che ha fatto e deve
chiarire dei dubbi.
Alcuni dubbi sono, per esempio, le accuse che gli vengono mosse
sulla questione dei fuoribusta! Nei verbali degli interrogatori, i
controllori dicono:
"Sottoponemmo i nostri problemi all'avvocato Andrione, il
quale ci fece questo discorso: non creargli grane nella fase del
rinnovo contrattuale per gli altri dipendenti, appunto perché si
era nel periodo elettorale, perché dopo le elezioni avrebbe
sistemato tutta la nostra posizione, presentando un disegno di
legge che avrebbe soddisfatto le nostre richieste... Tutti i
controllori si riunivano dal Presidente Andrione, per discutere
tutti questi problemi...".
E allora? Vogliamo smentirli? Eppure sono venti o trenta persone
ad affermare le stesse cose! Vogliamo fare chiarezza e vogliamo
sapere la verità, o forse vogliamo ancora rimanere nel dubbio, dopo
aver fatto pagare la galera a persone innocenti?
Ma non è finita, perché penso che...
PRESIDENTE:
Consigliere Aloisi, non voglio interrompere
la sua requisitoria, ma le ricordo che, a termini di regolamento,
sulle comunicazioni del Presidente della Giunta sono previsti solo
brevi interventi.
ALOISI (M.S.I.):
Ho quasi concluso. Aggiungo solo
un'ultima cosa.
In occasione del suo rientro in Italia, ci sono state varie
dichiarazioni da parte di esponenti politici ed ex-Consiglieri
regionali, tra le quali non dobbiamo dimenticare quella
dell'ex-Assessore Borbey che, sulla decisione del Consigliere
Andrione di costituirsi, ha detto testualmente:
"Ritengo che
abbia scelto per il meglio, potrà
così
spiegare ai giudici
il perché delle delibere sui lavori del Casinò, che hanno messo nei
guai anche me".
E allora, Consigliere Andrione, oggi siamo qui e credo che
possano essere chiariti certi dubbi dell'ex-Assessore Borbey!
Questa è l'occasione propizia per chiarire anche tante altre cose.
Ci sono tante domande da porre e ci sono tante risposte da sentire,
ma soprattutto c'è l'ex-Assessore Borbey che vuole sapere perché è
stato messo nei guai per colpa dell'ex-Presidente Andrione.
La motivazione che noi avevamo dato allora e che ribadiamo oggi
è questa: vogliamo sapere soltanto la verità! Non abbiamo nulla
contro l'uomo Andrione però, come c'è ed esiste l'uomo Andrione,
con i suoi problemi umani, così sono esistiti ed esistono tuttora i
problemi umani di altra gente che ha pagato pesantemente. Come
componente di una Commissione d'indagine, che oggi non esiste più,
ma che ha lavorato per quattro anni, ritengo che si possa comunque
convocare una riunione dei Capigruppo, almeno per fare chiarezza su
tutta questa vicenda.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
È un po' stupefacente che il Presidente
della Giunta, con tranquillità e serenità, abbia rivolto al
Consigliere Mario Andrione l'augurio di buon lavoro, cercando di
nascondere un fatto che non è oltremodo trascurabile e che non può
essere trascurato. Il rientro in quest'aula del Consigliere Mario
Andrione, infatti, è portatore di vicende che in parte sono
personali, ma che per grossa parte sono vicende e fatti politici
che hanno segnato la storia del Consiglio in questi ultimi quattro
anni e che non possono essere nascosti.
Guardando in faccia il Consigliere Mario Andrione, dico subito
che non tolleriamo l'atteggiamento di sfida da lui dimostrato nei
confronti del Consiglio in più occasioni ed anche questa mattina,
perché lo riteniamo sbagliato. Ci sono atteggiamenti che non
possiamo tollerare! Il Consigliere Mario Andrione è tenuto a
rispondere ai magistrati, per una parte, ma ripetiamo per
l'ennesima volta che non tocca a noi entrare nel merito di ciò. Gli
tocca, ovviamente, rispondere agli elettori, ed anche su questo non
tocca a noi dire niente. Non può, tuttavia, rispondere qui che lui
non ha nulla da dire al Consiglio regionale. Non può essere
accettato questo atteggiamento, perché alle nostre orecchie suona
come profondo disprezzo verso l'istituzione.
Ci sono fatti che devono essere spiegati ed io non li voglio
ripetere, perché alcuni sono già stati ricordati. Al Consigliere
Andrione voglio chiedere solo una cosa. La Commissione speciale
d'inchiesta di questo Consiglio regionale ha lavorato ed ha
dimostrato che una serie di irregolarità amministrative o, in altre
parole, un certo modo di governare ha prodotto dei guasti; ha
dimostrato, in ogni caso, che quel modo di governare non ha tenuto
conto della legge
e, molto spesso, ha tenuto in disprezzo il
Consiglio regionale con il quale non è stato mantenuto un rapporto
corretto.
Dal lavoro della Commissione speciale d'inchiesta emergono
questioni di grande rilevanza. Togliendo la parte penale, deve
essere chiarita, a mio avviso, una parte relativa ai compiti e alle
funzioni del Presidente della Giunta, nonché quella sui rapporti
tra Giunta e Consiglio. In questa fase, il Consigliere Mario
Andrione deve spiegare al Consiglio e all'opinione pubblica -
perché questo Consiglio risponde nel suo insieme, prima di tutto,
all'opinione pubblica - il perché di quegli atteggiamenti e di
quegli errori. È indispensabile perciò, a nostro avviso, che su
questi temi si riapra il lavoro della Commissione speciale
d'inchiesta, affinché in quella sede si possa raccogliere
finalmente anche l'opinione dell'ex-Presidente della Giunta, Mario
Andrione.
Dico queste cose con molta pacatezza, perché a noi prima di
tutto interessa mettere al centro i fatti. Vogliamo che si
discutano i fatti, le cose avvenute e le responsabilità. Per fare
ciò è necessario che il Consigliere Mario Andrione si liberi da un
certo atteggiamento, a volte effettivamente provocatorio nei
confronti di tutti. Non so se tale atteggiamento sia una forma di
reazione verso un comportamento forse troppo persecutorio, ma così
non è da parte nostra. Si liberi, dunque, il Consigliere Mario
Andrione, da questi pregiudizi e affronti le questioni per quello
che sono!
Forse non toccherebbe a me, ma voglio comunque dire che i
pubblici amministratori hanno degli onori, ma hanno anche degli
oneri. Il primo onere è quello di concepire il nostro lavoro ed il
nostro impegno come un servizio per la gente e per il popolo. In
nessun caso noi abbiamo il diritto di far trasparire all'esterno di
voler mantenere ad ogni costo posizioni di potere o di voler
restare aggrappati a certe posizioni. Per queste ragioni noi
riteniamo che uno degli oneri più importanti del pubblico
amministratore, in presenza di fatti e, al limite, anche solo di
sospetti, sia quello di dover spiegare - e ciò mi sembra davvero il
minimo - per poi mettersi da parte e aspettare che siano chiariti
sino in fondo tutti i dubbi e tutti i sospetti. Se non è così, è
difficile che nell'opinione pubblica si faccia strada un'immagine
molto edificante della politica e dei politici.
Il Consigliere Mario Andrione deve sapere che in questo caso non
risponde solo ai suoi elettori, perché la sua responsabilità
investe tutti e tutto l'elettorato ed investe anche il modo di
intendere il rapporto tra la politica ed i cittadini. Questa è la
ragione per la quale noi chiediamo che si esca da una situazione
francamente intollerabile e non più oltremodo sopportabile; che si
dica qualcosa di più preciso a coloro che ascoltano e che sono
giustamente in attesa in questo momento. Lasciarli nel vago, non
entrare nel merito oppure fare solo una contrapposizione di
schieramenti è, a nostro avviso, il modo migliore per allontanare
ancora di più la gente dalla politica e questo sarebbe un danno
molto più grave.
Per queste ragioni, noi ripetiamo che il giudizio finale spetta
alla magistratura e che a questo Consiglio spetta un giudizio
politico sulla vicenda e sui comportamenti. Non possiamo nascondere
la testa sotto l'ala. Questo è il punto e su di esso tutti debbono
esprimere con chiarezza la loro opinione.
È ovvio che noi, come abbiamo già fatto in altre occasioni,
insisteremo affinché sia acquisita ai lavori della Commissione, o
comunque ai lavori di questo Consiglio regionale, anche la
testimonianza del Consigliere Mario Andrione.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io credo che in questo inizio di
seduta la posizione delle forze di minoranza sia stata molto
corretta. Continueremo ancora a mantenere questa posizione, ma poi
ciascuna assumerà tutte le iniziative che riterrà necessarie,
perché non crediamo e non vogliamo continuare ad essere d'accordo
con le forze della maggioranza che, ancora una volta, hanno usato i
numeri e la loro arroganza di potere, contro una richiesta di
sospensione dei lavori che non è mai stata negata a nessuno!
Stamattina, invece, qualora ce ne fosse stato ancora bisogno, si è
visto l'atteggiamento arrogante e si è potuta constatare la netta
chiusura di questa maggioranza.
Anche se possiamo capire la difficoltà delle forze politiche
della maggioranza su questo tema, noi continueremo ancora a
servirci del metodo democratico che abbiamo utilizzato questa
mattina, almeno fino a quando ce lo permetterete; poi, ognuno di
noi assumerà gli atteggiamenti necessari.
Voglio solo dire che è da condannare il disprezzo con cui il
Consigliere Andrione si è rivolto al Consiglio regionale. È vero
che lui, come Consigliere deve render conto al suo elettorato, però
come ex-Presidente della Giunta - e questo è un giudizio politico -
deve render conto al Consiglio regionale. Non ci troviamo solo di
fronte alla posizione del Consigliere Andrione, ma a quella di un
ex-Presidente della Giunta, nel corso del cui mandato si sono
verificate, appunto, quelle irregolarità amministrative delle quali
deve render conto.
Molti di noi non sono stati d'accordo sulle relazioni finali
delle Commissioni perché, come dicevamo allora e ribadiamo oggi,
mancavano alcune precisazioni importanti che potevano essere
acquisite solo con la presenza del Consigliere Andrione. Oggi, gli
vogliamo proprio chiedere quelle precisazioni e lui non può
sfuggire, politicamente, a questa responsabilità. Deve dare a noi,
come Capigruppo, dei chiarimenti ed è suo dovere darceli proprio
come ex-Presidente della Giunta.
A noi non interessa che lui debba render conto ai suoi elettori.
Lo faccia pure, perché non è un problema che possa riguardare noi.
A noi interessa che quella relazione è monca e, per completarla,
noi abbiamo bisogno di sentire il Consigliere Andrione, come
ex-Presidente della Giunta.
Inoltre, come ha detto anche il Consigliere Aloisi, alcuni
ex-Assessori fra i quali il Consigliere Borbey, non vedevano l'ora
che il Consigliere Andrione tornasse in Consiglio per chiarire
certe responsabilità che erano state attribuite a loro, ma che
erano imputabili all'ex-Presidente della Giunta. Noi vogliamo
appunto chiarire queste cose, perché è nostro dovere! Il
Consigliere Andrione non può e non deve sfuggire a questo dovere,
anche perché non ritengo corretto l'atteggiamento da lui tenuto
poco fa. Del resto, io non credo che gli manchi il coraggio di
illustrare ai Capigruppo o di rispondere alle loro richieste di
precisazioni. Credo, invece, che abbia tanto coraggio da rispondere
e precisare certe sue posizioni e le responsabilità di alcuni
ex-Assessori. Poiché abbiamo il massimo rispetto della persona
umana, noi non possiamo sopportare che alcuni scarichino su altri
le proprie responsabilità! Noi vogliamo tendere una mano al
Consigliere Andrione, ma perché negare la sospensione? Discutendo
tra Capigruppo, si sarebbe potuto evitare il dibattito in seno al
Consiglio regionale e avremmo potuto chiedere certe
precisazioni.
Ribadisco che questo non è stato possibile per il disprezzo
della maggioranza nei confronti della minoranza, ma noi non ci
lasciamo impressionare e continueremo ancora ad operare in questo
modo, fino a quando ce lo permetterete; poi, ognuno di noi assumerà
le decisioni che riterrà più opportune.
Condanno, quindi, l'atteggiamento della maggioranza teso a
bocciare la richiesta di sospensione e mi auguro che altre
richieste abbiano un esito migliore.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (U.V.):
Très brièvement pour remercier tout
d'abord le conseiller Tonino pour son calme et les choses précises
qu'il a dites.
Il arrive que les temps ne permettent pas, en ce moment, de
précéder le débat judiciaire car imaginons que sur certaines
questions j'arrive à convaincre M. Tonino qu'il n'y a pas eu
violation de la loi - même tout simplement du point de vue
administratif - et que le Tribunal de Turin ait une opinion
différente. Ce serait un travail absolument inutile et cela
donnerait lieu à l'anticipation d'une défense que je jugerais
incorrecte.
D'autre part, on a maintes fois répété ici que l'on a attendu 4
ans 3 mois et 16 jours, je crois. Le procès devrait s'ouvrir le 3
mai à l'"Aula Vallette" à Turin: je donne rendez-vous à ce
moment-là pour les inculpations que me sont faites. Quelle que soit
l'affectueuse attention que l'on a vis-à-vis de ce jugement, je ne
veux pas anticiper une défense qui, je crois, sera à même de
prouver certaines choses.
Par contre, si les chefs de groupe veulent se réunir et me poser
des questions sur ce qui a été éclairci par des acquittements en
instruction - par exemple la fameuse société PANAM qui autrefois
tracassait beaucoup de monde, ou bien le jugement de la Procuration
générale de la Cour des Comptes - je n'ai absolument aucune
difficulté à expliquer le pourquoi et le comment la Cour des
Comptes est arrivée à une certaine solution. Il me semblerait
renverser la norme dans un jugement de ce genre si l'on devait
anticiper ici une défense qui pourrait également être nuisible à
l'inculpé que je suis.
M. Tonino comprend certainement très bien cela; par conséquent,
si les chefs de groupe veulent me poser des questions, je le
pourrais, mais même devant un tribunal l'inculpé n'est pas obligé
de se défendre. Je maintiens ce que j'ai dit il y a quatre ans et
je le maintiendrai dans le siège opportun car je penserai à ma
défense là où il faut la faire et sur les textes. Et comme en ce
moment il y a un renvoi de la session d'instruction devant le
tribunal et il y a beaucoup de pages à lire, je crois que l'on peut
déjà se faire une opinion et c'est dans l'instance prévue par la
loi que j'assumerai ma défense. Tout de suite après, lorsque cela
sera éclairci, je pourrai également le faire devant une commission
administrative si elle voudra bien m'interroger et m'écouter.
Si je devais dire maintenant ce que je vais dire là-bas, ce
serait mettre la charrue avant les boeufs.
Cela dit, je reconnais que nous sommes au service de la
population et de certaines idées; parfois certaines idée peuvent
provoquer sur la tête des gens une chute de tracas et de soucis
qu'il faut supporter dignement.
J'espère être à même de le faire.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Casualmente prendo la parola per
ultimo e quindi sono leggermente avvantaggiato.
Sono lieto che il Consigliere Andrione sia rientrato in
quest'aula. Sul piano personale ed umano non posso che rallegrarmi
di questo fatto e lo dico con estrema franchezza, grazie anche a
quell'amicizia che, credo, ci sia fra me e il Consigliere Mario
Andrione.
Non è il caso di fare una mozione degli affetti, perché sarebbe
sciocco ed inopportuno, anche perché, se avessi potuto dare un
consiglio all'amico Andrione, gli avrei detto di non venire oggi;
ma questa è solo un'opinione personale, che mi permetto di
esplicitare pubblicamente.
Devo, però, considerare questa vicenda sul piano politico,
perché voglio ricordare che noi abbiamo sempre profondamente diviso
la vicenda giudiziaria dagli aspetti politici: in tutti questi
lunghi. quattro anni ci siamo astenuti dall'emettere qualsiasi
giudizio di carattere morale in quest'aula, perché abbiamo ribadito
con fermezza, e ribadiamo ancora, che una cosa è la politica e
tutt'altra cosa è il potere giudiziario; le due cose sono
profondamente separate e divise. Di questa verità, che tra l'altro
è uno dei fondamenti principali del nostro sistema democratico,
siamo profondamente convinti anche oggi che il Consigliere Mario
Andrione è tornato.
Per sdrammatizzare un po' la tensione di questo Consiglio e per
riportare la questione sul piano politico, ricordo che una volta
avevo detto che l'amico Mario non c'era più, però qui si
viveva...
(...INTERRUZIONE...)
TORRIONE (P.S.I.):
Nel senso che non era presente in
aula.
Tutto sommato, qui in Consiglio c'era una strana atmosfera,
tipica della "pièce" teatrale di Samuel Beckett "En attendant
Godot": sembrava che stesse sempre per arrivare qualcuno, che però
non arrivava mai. Oggi, questo qualcuno è finalmente arrivato.
Prendiamo atto che si chiude una fase e se ne apre probabilmente
un'altra.
A me fa piacere che l'ex-Presidente della Giunta, nella sua
replica, abbia riconosciuto la validità di alcune affermazioni del
Consigliere Tonino. Il 3 maggio si aprirà il processo a Torino e la
vicenda del Casinò, in quella sede, troverà modo di esplicitarsi in
maniera diversa da come la dobbiamo considerare noi in questa aula.
Non si può negare, però, e non si può sottacere che questa vicenda
abbia, per qualche verso, pesantemente condizionato, sul piano
politico-amministrativo, la vita di questo Consiglio e che abbia
diffuso uno stato d'animo di un certo tipo anche all'interno della
collettività valdostana.
Ricordo che agli inizi di questo lungo "affaire" dicevo che si
sarebbe dovuta prestare attenzione ai suoi eventuali riflessi
sull'opinione pubblica. Credo che alcune cose siano penetrate
profondamente nell'animo della gente ed abbiano anche creato dei
guasti. Noi da quest'aula abbiamo il dovere di ricuperare il
terreno perduto. Mi fa piacere che, nel momento in cui è stato
sollecitato a fornire dei chiarimenti, il Consigliere Andrione
abbia dichiarato la propria disponibilità, dicendo: "Bene, non devo
più rispondere solo ai miei elettori ma, per qualche verso, devo
rispondere anche a questo Consiglio". È un atteggiamento che noi
riteniamo positivo, perché, obiettivamente, è un riconoscimento non
del fatto che non è successo niente, ma del fatto che è successo
realmente qualcosa che ci ha pesato sulla testa, che ci ha
condizionato e su cui, fino a quando resteremo in carica, dobbiamo
fare chiarezza fino in fondo.
L'ex-Presidente Andrione dice: "Ormai i tempi sono ristretti,
per cui potrò dire molto poco". Io credo, però, che per gente come
noi, abituata in tutti questi anni a cercare con fatica ed anche
con estremo imbarazzo la verità, sia estremamente positivo poter
finalmente ricorrere alla fonte di questa verità. Ciò non toglie
che sussista in tutti noi un certo imbarazzo che questa mattina è
stato percepito in aula. Questo imbarazzo, però, non ci deve
assolutamente condizionare, perché abbiamo il dovere di sentirci
responsabili nei confronti del corpo elettorale nel suo complesso,
fino alla fine di questo Consiglio, fino all'ultimo giorno. In caso
contrario mancheremmo al nostro dovere e compiremmo un errore
grossolano che dobbiamo evitare nel modo più assoluto.
Avremo certamente qualche domanda da porre al Consigliere
Andrione e avremo anche delle risposte.
Io ho sempre sostenuto che noi, in quest'aula, non dobbiamo mai
essere noncuranti verso l'esterno del "palazzo". Noi dobbiamo
essere estremamente rispettosi della gente e questo rispetto glielo
dobbiamo soprattutto perché siamo investiti di una funzione
pubblica. Il Consigliere Mario Andrione ha dichiarato la sua
disponibilità e noi ne dobbiamo prendere atto, facendo fino in
fondo il nostro dovere.
Non ho altro da aggiungere, ma voglio solo fare una breve
considerazione su di un fatto che indubbiamente ha dei riflessi
sulla vita di questo consesso. La presenza, oggi, del Consigliere
Mario Andrione non può passare come un fatto di assoluta normalità.
È un evento eccezionale e, nel momento di questa sua ripresa di
contatto con la realtà valdostana nell'ambito del massimo consesso,
è bene augurare al Consigliere Mario Andrione di essere disponibile
a trovare, insieme a noi, la strada per far sì che l'opinione
pubblica non subisca un ulteriore trauma, ma esca invece
tranquillizzata sull'aspetto politico della vicenda del Consigliere
Mario Andrione.
Grazie.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Vorrei dire, innanzitutto, che io non
condivido certe affermazioni fatte da alcuni Colleghi
dell'opposizione, così come non condivido, sul piano del metodo,
che ci si protragga oltre in un dibattito che è già stato più volte
ripetuto in questo Consiglio regionale. Mi sembra, oltretutto,
estremamente scorretto iniziare, immediatamente prima del processo,
un certo dibattito perché, come altri hanno già detto prima di me,
rischieremmo di trasformarlo in un dibattito di tipo
giudiziario.
Detto questo, confesso che la presenza dell'ex-Presidente della
Giunta Mario Andrione nell'adunanza di questo Consiglio regionale,
non può non suscitare un po' di emozione ed anche di commozione
perché, al di là delle vicende politiche e giudiziarie, non
possiamo dimenticare le vicende umane delle persone che si sono
trovate coinvolte in questa vicenda. Sul piano personale, quindi,
desidero esprimere la mia soddisfazione per la presenza in
quest'aula del Consigliere Andrione, dopo anni di assenza, forse
dopo anni di sofferenza e di preoccupazione.
Allo stesso modo non possiamo neanche dimenticare i dubbi, le
perplessità e le incertezze che in questi anni hanno coinvolto la
popolazione valdostana, che si è trovata disorientata di fronte a
queste vicende.
Sul piano politico desidero ripetere quello che più volte in
questo Consiglio regionale abbiamo ribadito, cioè che fino a quando
non esiste una sentenza non possiamo dire assolutamente nulla. Nel
sistema democratico, come tutti sappiamo, esiste una presunzione di
innocenza e credo che ci dobbiamo muovere in questa direzione.
Credo anche che la prudenza, la tolleranza e lo spirito di
rispetto nei confronti della persona debbano guidare la nostra
intelligenza e la nostra azione nel formulare i nostri giudizi.
Detto questo, come Gruppo A.D.P., non abbiamo altro da
aggiungere oltre ad augurarci che questa vicenda giudiziaria si
concluda al più presto possibile, che sia fatta piena luce e che
gli interessati abbiano la possibilità di provare fino in fondo la
verità dei fatti.
(...INTERRUZIONE...)
PRESIDENTE:
Non credo di parlare in turco, ma in
italiano! Ho già spiegato prima che le mozioni d'ordine possono
essere avanzate solo sulle comunicazioni del Presidente della
Giunta o del Presidente del Consiglio. Questo dice il regolamento
che, "temporibus illis", è stato approvato da questo Consiglio. Se
poi vogliamo travalicare il Consiglio, travalichiamo pure i
regolamenti!...
(...INTERRUZIONE...)
PRESIDENTE:
...intanto le do la parola per sapere su che
cosa presenterà la mozione d'ordine.
Ha chiesto la parola, per mozione d'ordine, il Consigliere
Torrione; ne ha facoltà.
TORRIONE (P.S.I.):
Proprio perché è conclusa la
discussione generale, giustifico in qualche modo l'atteggiamento
che noi abbiamo avuto in precedenza sulla richiesta di sospensione
del Consiglio e, se è possibile, chiedo 5 minuti di sospensione per
far svolgere una riunione dei Capigruppo per valutare la
situazione. Ciò è sempre stato fatto: chiedo solo che i Capigruppo
della maggioranza e della minoranza si riuniscano per decidere come
proseguire su questo argomento.
PRESIDENTE:
Bene, allora i lavori sono sospesi per cinque
minuti e viene immediatamente convocata la Conferenza dei
Capigruppo.
La séance est suspendue de 10 h 52 à 11 h 29.
PRESIDENTE:
Riprendono i lavori del Consiglio.
Comunico ai signori Consiglieri che, nel corso della Conferenza
dei Capigruppo, il Consigliere Andrione ha ribadito la sua
disponibilità alla sua escussione davanti alla stessa Conferenza!.
Pertanto, domani pomeriggio alle ore 15 e prima che terminino i
lavori del Consiglio, sarà convocata la Conferenza dei Capigruppo
per l'escussione del Consigliere Andrione.
Si passa alla trattazione del punto iscritto all'oggetto n. 3
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK