Consiglio Regionale della Valle d'Aosta - Oggetto del Consiglio n. 223 del 29 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 223 del 29 novembre 1983 - Resoconto
OGGETTO N. 223/VIII - DISEGNO DI LEGGE CONCERNENTE: "AUMENTO,
PER L'ESERCIZIO 1983, DELLO STANZIAMENTO PER L'APPLICAZIONE DELLA
LEGGE REGIONALE 15 GIUGNO 1978, N. 18: CONTRIBUTI PER LA
COSTRUZIONE E LA RICOSTRUZIONE DI TETTI IN LOSE E DI BALCONI TIPICI
IN LEGNO".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Ritengo che la relazione sia abbastanza
esplicativa: si tratta di un aumento per evadere tutte le domande
che abbiamo ancora in sospeso.
Sono le domande pervenute durante il primo semestre dell'83,
perchè quelle del secondo semestre non sono state ancora
vagliate.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Questa legge, vecchia e ricorrente,
come ci ha detto l'Assessore, serve per finanziare delle domande di
contributo giacenti; credo però che sia arrivato il momento di
guardare con occhio diverso questo discorso.
Passi per i tetti in lose, ma i balconi in legno vorrei sapere a
quale tipicità valdostana corrispondono, perchè se ne vedono di
tutti i colori e di tutte le fogge.
C'è da chiedersi se le finalità di una legge preservano
veramente una peculiarità della nostra regione: io credo che sia un
finanziamento e un contributo che non serve proprio a questo
scopo.
Per quanto riguarda il contributo per i tetti in lose, se
servisse ad attivare una attività tipica della nostra Regione,
andrebbe bene, ma la maggior parte di queste lose arrivano da
Bergamo perchè il prezzo è inferiore, per cui c'è anche un discorso
di importazione di questo materiale dall'esterno.
Ricordo che questo provvedimento già quando nacque (risale alla
notte dei tempi) destò alcune preoccupazioni ed alcune perplessità
perchè è impensabile che questo sia l'unico strumento capace di
salvare alcuni elementi particolari e peculiari della nostra
architettura. Credo invece che vada inquadrato in un provvedimento
più ampio quale quello di dare veramente dei contributi laddove si
tenda a salvaguardare qualcosa che sia tipicamente nostro.
Pregherei l'Assessore, se fosse possibile, di rivedere il
meccanismo de] contributo e le sue finalità. Se invece non fosse
possibile, allora continuiamo pure a darlo in maniera asettica,
senza mai chiederci niente, così si spendono un po' di soldini
della collettività che forse potrebbero essere spesi in maniera
diversa. I risultati raggiunti in questo settore, secondo il mio
punto di vista, sono molto limitati: se poi si vuole dare un
contributo, così, a fondo perso, allora va bene lo stesso!
Il senso della mia domanda è se l'Assessorato intende cambiare
rotta o se intende mantenere ad ogni costo questa legge con queste
finalità che, ripeto, sono limitate rispetto all'onere che la legge
stessa presuppone per l' Ente Regione.
PRESIDENTE
: La parola all'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
All'ultima riga della relazione c'è
scritto: "necessaria anche ai fini di un eventuale riesame dei
contenuti della legge per gli anni futuri", quindi è intenzione
della Giunta regionale rivedere questo provvedimento. E' inutile
cominciare adesso, in aula, a dire i vari punti di vista perchè
potrebbero essere molteplici ed è bene che si facciano degli
incontri anche con gli amministratori degli Enti locali, con i
Sindaci soprattutto e con i loro tecnici comunali, perchè ci deve
essere unità di intenti a livello regionale, in quanto molti piani
regolatori prevedono l'obbligatorietà delle lose in quasi tutto il
territorio comunale.
Io concordo, a titolo personale, con quanto a detto il
Consigliere Torrione circa il ricoprire i tetti con le lose di
Bergamo, perchè sono lose che hanno dei difetti enormi e dopo due
anni si arrugginiscono completamente. Però dobbiamo anche dire che
la produzione della Valle d'Aosta non riesce a soddisfare la
domanda e molte volte bisogna fare la richiesta un anno prima.
Infatti quando fu data la concessione a Morgex il Presidente della
Giunta impegnò quella cooperativa a fornire lose per un anno
soltanto all'Amministrazione regionale, perchè avevamo determinati
edifici da ricoprire.
Concludo dicendo che senz'altro questa materia andrà
rivista.
La Giunta si confronterà e vedremo se non sarà il caso di non
accettare più domande dal 1° gennaio 1984. Se così fosse dovremo
impegnarci a portare un Disegno di legge. Non dico che sarà
certamente così, ma una impostazione in questo senso c'è.
PRESIDENTE
: Se nessun altro chiede di intervenire, si
passa all'esame dell'articolato. Do lettura dell'art. 1:
ART. 1
Lo stanziamento di cui al capitolo 25300 ("Contributi per La
costruzione e la ricostruzione di tetti in lose e di balconi tipici
in legno" Legge regionale 15 giugno 1978, N. 18) del Bilancio di
previsione per l'esercizio finanziario 1983 della Regione Valle
d'Aosta è aumentato, limitatamente all'esercizio in corso, da £
700.000.000 a £ 900.000.000.
Restano invariate tutte le modalità di applicazione della
legge regionale 15 giugno 1978, n. 18 "Concessione di contributi
per la costruzione e la ricostruzione di tetti in lose e di balconi
tipici in legno".
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Riccarand)
Il Consiglio approva
PRESIDENTE:
Do lettura dell'art. 2:
ART.
2
L'onere derivante alla Regione dall'applicazione della
presente legge, valutato in £ 200.000.000, graverà sul capitolo
25300 del Bilancio di previsione per l'anno 1983.
Alla copertura dell'onere di cui al comma precedente si
provvede:
- per £ 100.000.000 mediante prelievo di pari importo dal
cap. 50050 (Fondo globale per il finanziamento di spese per
l'adempimento di funzioni normali (spese di investimento) allegato
n. 8 alla L.R. 30.12.82, N. 104 - settore 2°: assetto del
territorio e tutela dell'ambiente) del Bilancio di previsione della
Regione per l'anno 1983 che presenta la necessaria
disponibilità;
- per £ 100.000.000 mediante l'accertato incremento delle
entrate iscritto al cap. 1300 del Bilancio di previsione per il
corrente esercizio per conguaglio quote di ripartizione di cui alla
legge 26 novembre 1981, n. 690.
PRESIDENTE:
Metto in approvazione
l'art. 2 testè letto.
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Riccarand)
Il Consiglio approva
PRESIDENTE:
Do lettura dell'art. 3:
ART.
3
Al Bilancio di previsione della Regione per l'anno 1983 sono
apportate le seguenti variazioni:
PARTE ENTRATA
(Variazione in aumento)
Cap. 01300 "Quote fisse di ripartizione delle tasse ed
imposte erariali sugli affari di cui all'art. 3 della legge 26
novembre 1981, N. 690
01 imposta di registro
03 imposta di bollo
04 imposta erariale dovuta per la trascrizione e annotazione
di atti nel pubblico registro automobilistico
05 imposte ipotecarie
06 tasse sulle concessioni governative
07 tasse di insegnamento
08 tasse di circolazione sui veicoli a motore e rimorchi
immatricolati nella Regione
100.000.000
PARTE SPESA
Variazione in diminuzione
Cap. 50050 "Fondo globale per il finanziamento di spese per
l'adempimento di funzioni normali (Spese di investimento)
100.000.000
Variazione in aumento
Cap. 25300 "Contributi per la costruzione e ricostruzione di
tetti in lose e di balconi tipici in legno L.R. 15 giugno 1978, n.
18
200.000.000
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti 29
Votanti 28
Favorevoli 28
Astenuti 1 (Riccarand)
Il Consiglio approva
PRESIDENTE:
Do lettura dell'art. 4:
ART. 4
La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 4 testè
letto.
ESITO DELLA VOTAZIONE
Presenti 29
Votanti 28
Maggioranza 18
Favorevoli 28
Astenuti 1(Riccarand)
Il Consiglio approva
PRESIDENTE:
Pongo in votazione il Disegno di legge n. 24
nel suo complesso.
VOTAZIONE SEGRETA
ESITO DELLA VOTAZIONE
Presenti 29
Votanti 28
Favorevoli 26
Contrari 2
Astenuti 1 (Riccarand)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK