Consiglio Regionale della Valle d'Aosta - Oggetto del Consiglio n. 2546 del 11 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIFENSORE CIVICO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2546 del 11 gennaio 2017 - Resoconto
OGGETTO N. 2546/XIV - Elezione del Difensore civico presso il
Consiglio regionale della Valle d'Aosta.
Rosset (Presidente) -
Sono terminate le interpellanze,
possiamo proseguire i lavori della mattinata con il punto n. 21
dell'ordine del giorno riguardante l'elezione del Difensore civico.
Ricordo al Consiglio regionale che con deliberazione n. 2138 del 21
dicembre 2011 il Consiglio aveva eletto il Signor Enrico Formento
Dojot quale Difensore civico per cinque anni; occorre pertanto
procedere ad una nuova elezione di tale organo giunto a scadenza.
Ai sensi della legge regionale 28 agosto 2001 n. 17, che disciplina
le modalità di elezione del Difensore civico, le sue funzioni e i
modi di esercizio delle stesse, è stato avviato il procedimento per
l'elezione del Difensore civico con la pubblicazione dell'avviso
pubblico sul Bollettino ufficiale della Regione n. 42 in data 20
settembre 2016.
Sono pervenute alla Presidenza del Consiglio regionale le
proposte di candidatura dei Signori Cantele Corrado, Formento Dojot
Enrico, Lanese Giuseppe, Navarra Orlando e Prelle Nevio. A seguito
dell'esame effettuato dalla Segreteria generale del Consiglio
regionale per l'accertamento del possesso dei requisiti richiesti
dalla legge regionale n. 17/2011 (articoli 3 e 5), risultano idonei
i candidati Cantele Corrado, Formento Dojot Enrico, Lanese Giuseppe
e Navarra Orlando.
Ricordo al Consiglio che il Consiglio regionale elegge il
Difensore civico a scrutinio segreto e a maggioranza dei due terzi
dei Consiglieri assegnati alla Regione. Se dopo due votazioni
consecutive nessun candidato raggiunge la maggioranza dei due terzi
dei Consiglieri, il Consiglio procede ad una terza votazione da
effettuarsi nella stessa seduta e risulta eletto il candidato che
riporta la maggioranza assoluta dei Consiglieri assegnati alla
Regione: 18 voti. Anticipo, come già annunciato nella riunione dei
Capigruppo di ieri, che era stato proposto, tenuto conto del
rapporto di collaborazione avvenuto in questi cinque anni, il
nominativo del dottor Formento Dojot Enrico. Vi sono altre proposte
da parte dell'Assemblea?
Se non ci sono altre proposte, chiedo di consegnare le schede
per la votazione. Ricordo che la riunione della Conferenza dei
Capigruppo ieri ha indicato il dottor Formento Dojot Enrico. Invito
a consegnare le schede e il Consigliere Segretario Follien a
procedere all'appello nominale. Comunico l'esito della
votazione:
Presenti: 33
Votanti: 33
Schede bianche: 3
Hanno riportato voti:
- Formento Dojot Enrico: 27
- Cantele Corrado: 1
- Lanese Giuseppe: 1
- Navarra Orlando: 1
Proclamo pertanto eletto Difensore civico il dottor Formento
Dojot Enrico.
Con questo punto all'ordine del giorno i lavori terminano qui e
riprendono alle ore 15:30. La seduta è sospesa.
---
La seduta termina alle ore 12:52.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK