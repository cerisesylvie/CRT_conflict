Consiglio Regionale della Valle d'Aosta - Oggetto del Consiglio n. 1064 del 28 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1064 del 28 gennaio 1985 - Resoconto
OGGETTO N. 1064/VIII - SISTEMAZIONE DI UNA STRADA IN COMUNE
DI SAINT - CHRISTOPHE. - (Interrogazione)
PRESIDENTE
: Do lettura dell'interrogazione presentata dal
Consigliere Pascale:
INTERROGAZIONE
I cittadini abitanti in via Grande Charrière, n. 84 di
Saint-Christophe, da cinque anni chiedono che venga asfaltata la
loro strada che presenta un fondo dissestato molto pericoloso,
soprattutto nei periodi invernali.
Le istanze più volte presentate al Sindaco di
Saint-Christophe sono sempre rimaste inascoltate e così pure le
petizioni rivolte all'Assessore regionale
ai Lavori
Pubblici, delle quali l'ultima in data 19 novembre 1984.
Poiché appare strano che in una Regione dove si asfaltano
persino le foreste non si trovi il modo, né i mezzi per asfaltare
la via di un centro importante come Saint-Christophe, il
sottoscritto Consigliere regionale del gruppo socialista.
INTERROGA
l'Assessore regionale ai Lavori Pubblici al fine di
conoscere:
a)
quali sono i motivi che impediscono di soddisfare
le esigenze di questi abitanti;
b)
quali interventi, diretti o indiretti, intende
porre in essere per veni re incontro a tali aspettative.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La strada oggetto dell'interrogazione del
Consigliere Pascale, da informazioni che ho fatto assumere dagli
uffici, risulta essere una strada poderale o privata, quindi non
comunale o di uso pubblico. L'Amministrazione regionale non può
prendere l'iniziativa di asfaltare una strada che non sia pubblica.
C'è da parte dell'Amministrazione regionale la disponibilità ad
asfaltarla nell'ipotesi che il Comune la renda comunale e ne faccia
esplicita richiesta. Mi rendo conto dei disagi che possono avere i
cittadini che sono serviti da questa strada ed ho ricevuto il loro
esposto, ma d'altra parte non si può fare altro fino a quando il
Comune non avrà reso questa strada comunale e non avrà fatto una
esplicita richiesta.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Ringrazio l'Assessore ai Lavori
Pubblici per la risposta e per la buona volontà che dimostra nel
voler risolvere questo problema. A me però le cose risultano un pò
differenti: mi pare che la strada sia comunale o che comunque
esista una convenzione tra questi cittadini ed il comune per
renderla pubblica. Mi informerò in merito e nel frattempo pregherei
l'Assessore, visto che c'è stata una petizione da parte dei
cittadini, di rispondere loro per iscritto notificando i motivi per
i quali l'Assessorato non può intervenire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK