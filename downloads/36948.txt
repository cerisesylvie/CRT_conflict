Consiglio Regionale della Valle d'Aosta - Oggetto del Consiglio n. 833 del 5 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 833 del 5 novembre 2014 - Resoconto
OGGETTO N. 833/XIV - Interrogazione: "Sospensione
dell'attività di prevenzione per le scuole secondarie di secondo
grado del Consultorio Il Pangolo di Aosta".
Président
- Pour la réponse, la parole à l'Assesseur
Fosson.
Fosson (UV
) - Sì, buongiorno a tutti.
L'istituzione del Consultorio Il Pangolo è avvenuta in via
sperimentale e poi definitiva nel 2001 presso una sede distaccata
di Corso Lancieri, che era in affitto. Lo scopo era proprio per un
accoglimento degli adolescenti in una sede distaccata, ora si
direbbe per uno spazio giovani, che era libera, lontana dalle
istituzioni, in cui il giovane andava gratuitamente, anche senza
dover informare i genitori; erano ad esempio i tempi dell'utilizzo
della pillola, in cui ci si basava sulla legge sperimentale
nazionale. All'inizio proprio c'era una
équipe
unita, che
lavorava insieme con uno psicologo, un infermiere, un'ostetrica, un
ginecologo, ma nel tempo, dopo un accesso dei primi anni di un
certo tipo, si è molto diversificata, soprattutto chi voleva solo
delle prestazioni ginecologiche o chi dell'ostetrica e quindi si è
frammentata. Nell'aprile del 2013 Il Pangolo ha un po' cambiato
faccia, nel senso che è stato inserito da un'unità distrettuale
all'Unità di Psicologia e trasferito nel consultorio dell'ex
Maternità. Gli psicologi che si occupavano di questo dall'aprile
2013 sono entrati in una
équipe,
che si avvale di una
segreteria centrale, mentre nella sede di Corso Lancieri non c'era
e nel passato era stato addirittura cambiato il nome, perché la
domanda nel tempo è mutata rispetto ai primi anni dell'istituzione.
Infatti il Consultorio ha assunto il nome di "Consultorio degli
adolescenti e delle famiglie". Nel 2013-2014 Il Pangolo, con questo
nuovo nome, si è rivolto ancora nella sua attività di prevenzione
alle scuole, pur con un'intenzione di una maggior efficienza
dell'azione, di una maggior rispondenza e l'unica sfera che non era
stata trattata era quella dell'affettività dei disabili, perché le
osservazioni fatte erano che il disabile è in carico ad un'unità di
cura, per cui si è preferito che questa attenzione continuasse in
modo specifico.
Nel 2013-2014 sono stati introdotti nuovi progetti come quello
appunto della
Peer Education
, si è cercato di avere dei
rapporti anche con gli insegnanti, di coinvolgerli, ma anche gli
psicologi del Pangolo hanno affrontato dei problemi nuovi di
dipendenza, soprattutto quello dell'appartenenza alla famiglia
piuttosto che al gruppo. Purtroppo nel 2013 - questi sono i dati
che mi danno - la risposta degli insegnanti alla
Peer
Education
, è stata praticamente nulla e in quest'anno 2013-2014
sono state svolte 110 ore in otto scuole, praticamente 2 ore per
ogni classe. Le strutture aziendali della Sovrintendenza riunite
nel GIS (Gruppo Interistituzionale della Salute) hanno convenuto
che tali progetti di educazione alla sessualità e all'affettività
debbano meglio rivolgersi direttamente ai singoli giovani. È per
questo che i responsabili della Struttura complessa di Psicologia
hanno pensato ad un'attività di prevenzione dislocata in questi
settori e dal 1° gennaio verrà aperto un consultorio tipo Il
Pangolo a Verrès per affrontare il disagio della popolazione
giovanile lì presente, perché Il Pangolo qui rispondeva soprattutto
alle esigenze di Aosta. Questo quindi non solo per una carenza di
organico, gli psicologi in questo momento in Valle d'Aosta sono
ventiquattro, due sono in malattia, è la regione che ha il più alto
tasso di psicologi per abitante, quindi non è una questione di
contenimento delle spese. Lo psicologo bisogna vedere che cosa deve
fare, perché se ha molte attività, da quella del tribunale ed altre
incombenze, può dedicarsi meno alla prevenzione, ma non è
assolutamente una questione di assenza di organico.
Pensiamo - e questo per rispondere al senso dell'interpellanza -
comunque che la prevenzione sia fondamentale, soprattutto nelle
scuole e soprattutto per gli adolescenti, ma deve essere sempre più
mirata e rispondente a quelle che sono le esigenze delle scuole e
soprattutto degli adolescenti. In quest'orizzonte proprio i settori
che gli specialisti indicano come più necessari di prevenzione sono
la prevenzione delle dipendenze, già potenziando ancora quella
sull'alcol, ma soprattutto quelle informatiche su cui per ora non
facciamo niente: la cosiddetta "sindrome di Hikikomori". Le
richieste delle scuole sono anche quelle di fare una prevenzione
sulla dipendenza di gruppo rispetto alla famiglia e alla
multiculturalità. Stiamo pertanto cercando di rivedere la
prevenzione nella sua globalità nelle scuole, pensando che questa
sia fondamentale; per esempio, sono sempre stati istituiti
quest'anno dei corsi di prevenzione sull'alimentazione, sugli stili
di vita a cui gli studenti accedono con molta attenzione. Noi
accettiamo una critica che sicuramente tutte queste iniziative di
prevenzione, che sono gestite dalle singole unità dipartimentali o
strutture complesse, noi dobbiamo sicuramente integrarle
maggiormente e valutare con la Sovrintendenza quali siano le più
necessarie, le più specifiche, ripeto, ampliando gli altri servizi
per gli adolescenti, come il Centro giovani a Verrès.
I tempi per queste nuove iniziative sono sicuramente dei tempi
che partiranno nel prossimo trimestre. Noi in questa
riorganizzazione aziendale stiamo riorganizzando quella che è la
Struttura di Prevenzione, dando alla stessa questo compito di regia
che finora non era stato svolto. Non saranno più le singole unità
complesse a doversi occupare...ma il Dipartimento di Prevenzione
dovrà occuparsi della prevenzione
in toto
nelle scuole,
rinviando i singoli specialisti in queste, anche perché in questo
momento, come sanno gli interpellanti, si svolgono delle lezioni di
prevenzione sull'alimentazione, sulla postura della schiena,
rispetto alle dipendenze, eccetera.
La lettera inviata dal Direttore della struttura complessa
sicuramente va integrata e lo stiamo facendo in questi giorni anche
con la Sovrintendenza proprio per dare nuovo impulso e nuova
organicità a tutto un settore che per noi è estremamente
importante.
Président -
Pour la réplique, la parole au Conseiller
Viérin.
Viérin L. (UVP)
- Merci Monsieur le Président,
Assessore, siamo molto delusi dalla sua risposta, delusi perché,
assieme all'Assessore istruzione e cultura e all'Assessorato in
generale, questo dovrebbe essere uno dei progetti che fa parte
dell'eccellenza della prevenzione nelle scuole e negli anni sempre
così è stato presentato questo progetto...Assessore, lo abbiamo
anche presentato assieme in certi momenti, quando ero Assessore
all'istruzione, lei alla sanità, e abbiamo sempre speso delle belle
parole per questo progetto...perché, come questo succede in
tutt'Italia, c'è un luogo, un luogo fisico che dialoga con le
scuole e che non si occupa di singoli casi, ma a tappeto va in modo
organico a lavorare su certe tematiche che lei ha citato. Allora,
il primo rammarico è che, quando una cosa funziona, come nelle
migliori democrazie moderne, bisogna toglierla, perché le dico:
"quando una cosa funziona"? Perché lei, Assessore, ha detto che Il
Pangolo, il progetto organicamente costruito si occupa di
prevenzione e siccome non ci sono più...non c'è più ricorso da
parte delle scuole in numero così esoso e esagerato, allora si deve
rimodulare, ma se qualcuno fa prevenzione, se non ci sono casi e se
le scuole non ricorrono, significa che la prevenzione ha
funzionato. Primo punto. Noi quindi ci affidiamo a degli esperti
affinché la prevenzione non porti allo sfociare di casi che poi
appunto la società in generale, oltre che la scuola, deve poi
guardare.
Prendiamo atto anche che dalla lettera che l'USL ha comunicato
alla Sovrintendenza agli Studi e dove si diceva che il servizio
veniva soppresso perché c'era una carenza di risorse umane...lei ci
dice che non è così, quindi almeno tra il suo Assessorato e l'USL,
l'Azienda, mettetevi d'accordo perché la comunicazione forse tante
volte stride. Non sappiamo poi, chiederemo magari anche a chi ha
firmato questa lettera come mai...se lei ci smentisce quello che
questo dirigente ha scritto, c'è qualcosa che non funziona. Sempre
quindi in uno spirito migliorativo le chiediamo, ecco, di due cose,
l'una: o la lettera è da rifare, e magari anche con l'Assessore
Rini mettetevi d'accordo - e, tra l'altro, un'altra questione su
cui noi vorremmo porre l'accento è che su
Web École
,
Assessore Rini, esistono i progetti del Pangolo, allora se i
progetti sono stati cancellati, almeno toglieteli anche da lì -,
cioè parlatevi, dialogate tra le strutture, tra Assessori, tra
colleghi, cercate di vedere in che modo procedere su certi
settori... È chiaro che - e arrivo alla conclusione più politica e
alla considerazione in merito - ancora una volta vengono
sacrificati dei settori scolastici e dei settori che funzionavano
con delle cifre annuali che non sto neanche a citare, ma che non
sono grandi cifre e che davano dei piccoli esempi di dialogo tra
gli Assessorati competenti, tra la Sovrintendenza agli studi e
l'Azienda, tra tutti gli operatori del settore per andare anche
attraverso il sistema scolastico ad agire sui giovani. Questo
quindi è il grande rammarico, perché tante volte sono i piccoli
progetti che fanno crescere un sistema, in questo caso il sistema
scolastico e il grande dialogo che c'è sempre stato tra gli
Assessorati e anche con l'azienda è stato anche la radice di un
certo
épanouissement
del sistema scolastico sulla
sfaccettatura sociale, più che sanitaria.
Ci dispiace quindi che sulle problematiche giovanili ci sia un
abbassamento della guardia e ci sia un disinvestire, perché questo
è un disinvestire, ricordando sempre che, quando si parla di
giovani, quando si parla di cultura, quando si parla di sociale,
non si parla di spesa, ma si parla di investimenti, perché si
investe su un giovane che cresce nella società di domani. Allora,
questa è veramente una piccola cosa magari rispetto a tanti
problemi che noi abbiamo quotidianamente in Valle d'Aosta, però,
come gruppo UVP, ci è parso giusto sottolineare questa
cosa...concludo Presidente...intanto per ricalibrare e
remettre
la pendule à l'heure
sulla volontà politica, perché se la
volontà politica è quella di riorganizzare, si può anche sedersi
attorno ad un tavolo e riorganizzare. Io chiederei solo magari alla
V Commissione competente di discutere di questo, in generale non
solo della questione del Pangolo, ma della questione della
riorganizzazione, perché se lei ha deciso di riorganizzare o per il
tramite del suo Assessorato, o dell'USL un servizio, anche qui
magari a monte fate una condivisione con i colleghi Consiglieri, in
V Commissione parliamo di questo e magari tutti assieme troviamo
delle soluzioni. Non crediamo che questa sia la soluzione giusta, e
concludo, su quest'argomento noi torneremo ma riteniamo che non si
debba abbassare la guardia anche in un momento di difficoltà
economica sulla prevenzione e soprattutto sui nostri ragazzi.
Président -
Point 7 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK