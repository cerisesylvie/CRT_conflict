Consiglio Regionale della Valle d'Aosta - Oggetto del Consiglio n. 206 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 206 del 27 ottobre 1993 - Resoconto
OGGETTO N.206/X - Notizie di indagini giudiziarie
sull'operato del Presiden­te della cooperativa caseificio di Saint-
Marcel. (Interrogazione)
Interrogazione - Appreso dalla stampa locale che l'operato del
Presidente della cooperativa caseificio Saint-Marcel, Gerardo
Beneyton, è stato ultimamente oggetto di indagini giudiziarie;
Constatato che, in seguito ad una contestazione di alcuni soci
della cooperativa per evidenti irregolarità durante lo svolgimen­to
dell'assemblea per il rinnovo delle cariche sociali, il giudice
istruttore, dott. Eugenio Gramola, ha sospeso in via cautelare gli
organi sociali appena rinnovati;
Considerato che la cooperativa caseificio Saint-Marcel, pur
es­sendo stata affidata ai precedenti organi societari, è ancora
ge­stita dallo stesso Gerardo Beneyton, in quanto Presidente nella
passata gestione;
Preso atto che, con delibera di Giunta n.7191 del 27 agosto
1993, è stato richiesto alla cooperativa caseificio Saint-Marcel il
recupero di parte dei contributo indebitamente fruiti, relativi
alle spese di gestione per gli anni 1988, 1989, 1990, 1991, 1992,
contributi che erano stati erogati in misura maggiore per lire
443.231.000, a causa dell'irregolare documentazione presentata
dalla suddetta cooperativa;
Constatato, infine, che, da quanto riportato da La Stampa del 21
agosto 1993, il signor Gerardo Beneyton ha dichiarato che la
Regione non aveva mai fatto controlli fino ad allora
Interrogano
l'Assessore competente per conoscere
1) quali sono le irregolarità presenti nella documentazione e se
corrisponde al vero che i bilanci della cooperativa caseificio
Saint-Marcel presentati in Regione negli anni 1988, 1989, 1990,
1991, 1992 erano diversi rispetto a quelli presentati, a norma di
legge, in Tribunale, e proprio nelle voci riguardanti le spese di
gestione, per le quali sono previsti contributi in base alla legge
regionale 6 luglio 1984 e successive modifiche;
2) quali sono le azioni che sono state intraprese, o che si
inten­dono intraprendere, per chiarire i vari aspetti di questa
vicen­da;
3) se non ritiene utile intervenire per smentire le accuse di
col­pevolezza rivolte all'Amministrazione regionale dal Presidente
della cooperativa caseificio Saint-Marcel dalle pagine de La Stampa
del 21 agosto ultimo scorso.
F.to. Secondina Squarzino - Vanni Florio
Presidente -
La parola all'Assessore
dell'agricoltura, forestazione e risorse naturali Vallet.
Vallet (UV) -
Voglio fare una piccola premessa di
carattere generale per in­quadrare il problema. I contributi sulle
spese di gestione a fa­vore degli enti cooperativi sono previsti
dall'articolo 22 della legge regionale n. 30 del 1984 e successive
modificazioni. Le modalità di presentazione delle domande nonché le
documen­tazioni richieste e le eventuali condizioni aggiuntive sono
di­sciplinate dalla delibera di Giunta 4420 del 27 luglio 1984 che
prevede espressamente l'obbligo da parte delle società coopera­tive
che intendono usufruire delle specifiche agevolazioni, di
presentare copia del bilancio con dettagliato conto profitto e
perdite vidimato dal Tribunale. Sulla base di tale documenta­zione
quindi l'ufficio competente dell'Assessorato provvede alla
determinazione della spesa ammessa e alla definizione del
contributo. Per quanto riguarda il caso specifico, durante il me­se
di maggio di quest'anno, l'Assessorato ha dato corso ad una
indagine tendente a valutare l'incidenza delle spese sostenute dai
singoli caseifici in rapporto alle rispettive produzioni. In tale
sede si sono esaminate globalmente le voci di spesa ripor­tate nel
conto perdite e profitti secondo una logica di revisione
complessiva.
L'istruzione delle pratiche relative al rimborso delle spese di
gestione delle cooperative avviene sulla base delle soli voci di
spesa ammissibili a contributo ai sensi della legge regionale 30,
dando per scontata la garanzia legale di un documento recante la
vidimazione del Tribunale. Pertanto solo in occasione della citata
revisione globale del bilancio è stato possibile accertare anomalie
contabili, per chiarire le quali l'ufficio, su disposizione
dell'Assessore, provvedeva a verificare la corrispondenza tra la
copia del bilancio vidimato dal Tribunale depositato presso
l'Assessorato per l'ottenimento dei contributi sulle spese di
gestione e l'originale del bilancio vidimato dal Tribunale
de­positato presso la Fédération régionale des Coopératives. Dal
confronto emergeva che, a partire dal 1988 al 1991 compreso, le
voci del bilancio sulle quali era stato calcolato il contributo
di­scordavano da quelle risultanti dal bilancio ufficiale, in
pratica nella copia del bilancio trasmessa all'Assessorato numerose
voci di spesa compaiono aumentate rispetto all'originale.
Rite­nendo quindi di ravvisare un'ipotesi di reato, in data 7
giugno 1993 l'Assessorato trasmetteva per competenza alla Procura
della Repubblica presso la Pretura di Aosta l'intera
documen­tazione. Successivamente l'Amministrazione ha provveduto in
questo senso: in data 29 giugno 1993 l'Assessorato informava il
Presidente della Giunta dell'azione intrapresa; in data 6 luglio
1993 l'Assessorato richiedeva al Presidente della Giunta
chia­rimenti in merito alla posizione da assumere nei confronti del
caseificio per i contributi in corso di liquidazione; in data 29
luglio il Servizio Affari generali e legali della Presidenza della
Giunta comunicava all'Assessorato di procedere al recupero del
contributo indebitamente fruito dal caseificio Saint-Marcel e di
sospendere ogni altra provvidenza; in data 2 agosto 1993
l'As­sessorato comunicava al caseificio l'entità del maggior
contribu­to erogato invitandolo entro 20 giorni a definire la
procedura di restituzione; in data 27 agosto 1993 con delibera 7191
la Giunta regionale deliberava il recupero della somma
indebita­mente fruita dal caseificio Saint-Marcel comprensiva degli
in­teressi a norma di legge; in data 15 settembre l'Assessorato
in­formava il Presidente della cooperativa su quanto disposto dalla
deliberazione della Giunta regionale imponendo la resti­tuzione
della somma complessiva di lire 585.413.200 lire entro e non oltre
il 30 ottobre 1993. Per quanto riguarda il terzo punto e cioè se
l'Assessore non ritiene utile intervenire per smentire le accuse di
colpevolezza rivolte all'Amministrazione regionale, devo dire che
l'Assessorato non ha ritenuto conve­niente alimentare ulteriori
polemiche riservandosi di chiarire la propria posizione a
conclusione del procedimento giudiziario attualmente in corso
presso la Procura della Repubblica di Ao­sta.
Presidente -
Ha chiesto la parola il Consigliere
Squarzino.
Squarzino (VA) -
Grazie per le informazioni. Mi è
sembrato importante che anche i colleghi consiglieri fossero
in­formati di questo fatto che aveva interessato l'opinione
pubbli­ca in quanto era apparso su diversi organi d'informazione.
Mi è sembrato altresì importante che l'Amministrazione avesse
ri­sposto a queste accuse. Credo che ciò maggiormente interessa per
il futuro è che l'Amministrazione continui questi controlli e mi
sembra che sarebbe più opportuno che essi avvengano pri­ma che la
Magistratura intervenga per verificare delle incon­gruità, delle
irregolarità. A me sembra che alcuni dei soci della cooperativa non
siano più fruitori di latte; inoltre sarebbe inte­ressante
estendere i controlli anche nei confronti della Co.pa.gri.val di
cui il signor Beneyton è presidente. La Co.pa.gri.val gestisce le
quote latte e quindi ha una grossa re­sponsabilità e sarebbe quindi
utile verificare che anche su questo versante tutto sia regolare.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK