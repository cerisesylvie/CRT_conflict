Consiglio Regionale della Valle d'Aosta - Oggetto del Consiglio n. 321 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 321 del 10 maggio 1983 - Resoconto
OGGETTO N. 321/VII - ISCRIZIONE ALL'ORDINE DEL GIORNO
DELL'ADUNANZA ODIERNA DEL DISEGNO DI LEGGE N. 537 E REIEZIONE DELLA
RICHIESTA DI ISCRIZIONE DELLA PROPOSTA DI LEGGE N. 470.
PRESIDENTE:
Colleghi Consiglieri, prima di dirvi che la
seduta è tolta vorrei informarvi che da parte del Presidente della
Giunta e dell'Assessore Marcoz si richiede l'iscrizione d'urgenza
di un argomento che ha avuto il parere delle Commissioni e che è il
disegno di legge 537 riguardante "Norme sul funzionamento del corpo
forestale valdostano e sullo stato giuridico ed economico del
relativo personale". Il disegno di legge può essere iscritto
solamente con il voto favorevole di 24 Consiglieri presenti.
Colleghi Consiglieri, in questo momento vi chiedo solo
l'iscrizione: la discussione sarà fatta poi quando il Consiglio lo
riterrà più opportuno.
Ha chiesto di parlare il Consigliere Tamone, ne ha facoltà.
TAMONE:
C'è anche l'iscrizione d'urgenza del Lycées
Techniques. Se siamo tutti d'accordo, facciamo le due votazioni e
poi chiudiamo la seduta.
PRESIDENTE:
Si distribuisce il disegno di legge n. 537,
che ha avuto il parere della Commissione. Se nessuno intende
chiedere la parola, pongo in votazione la richiesta di iscrizione
in via d'urgenza all' ordine del giorno dell'adunanza del D.L. n.
537.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Pertanto viene iscritto per la discussione
nel corso della giornata, prima delle ore 24, il disegno di legge
n. 537.
Il Consigliere Tamone richiede inoltre l'iscrizione della
proposta di legge n. 470, presentée par les conseillers de l'Union
Valdotaine, vous le connaissez? Alors il y
a des
déclarations de vote sur ce projet?
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Noi siamo contrari all'iscrizione
d'urgenza di questo disegno di legge perchè in Commissione abbiamo
avuto modo di sentire osservazioni da parte di organismi e di
operatori della scuola che meritano ulteriori approfondimenti. Noi
pensiamo infatti, che una riforma importante della scuola non possa
essere fatta contro gli operatori e neppure senza chiarire tutti i
punti dubbi e perplessità che un disegno di legge di questo tipo
richiede. Riteniamo invece, che possa essere ripresentato
tranquillamente, come la nostra proposta di legge sulla fame del
mondo, nella prossima legislatura in cui non ci saranno più
forzature finali dell'ultimo Consiglio ed in cui ognuno si prenderà
le sue responsabilità nel giudizio e nel voto. Noi quindi pensiamo
di avere ancora il tempo per approfondire quelle perplessità che
non abbiamo sollevato solo noi, ma anche insegnanti, presidi,
sindacati della scuola e che meritano di essere dibattute. Noi
siamo favorevoli di imporre, come Consiglio, una riforma della
scuola in queste condizioni di corsa dell'ultimo Consiglio
regionale.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE - (U.V.)
: Moi je n'ai rien à ajouter: à chacun ses
responsabilités...
PRESIDENTE:
Metto in approvazione la iscrizione
all'ordine del giorno del progetto di legge n. 470.
ESITO DELLA VOTAZIONE
Presenti e votanti: 27
Magg. richiesta: 24
Favorevoli: 19
Contrari: 8
Il Consiglio non approva
Pertanto la seduta è tolta. I lavori riprenderanno allo ore
16.
La seduta termina alle ore 13,23.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK