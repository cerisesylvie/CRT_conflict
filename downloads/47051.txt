Consiglio Regionale della Valle d'Aosta - Oggetto del Consiglio n. 3382 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3382 del 7 marzo 2024 - Resoconto
OGGETTO N. 3382/XVI - Interpellanza: "Promozione di tavoli di
monitoraggio e condivisione finalizzati alla prevenzione di
situazioni di crisi legate alla viabilità".
Bertin (Presidente) -
Punto n. 25. Per l'illustrazione
dell'interpellanza, si è prenotata la consigliera Erika Guichardaz,
ne ha facoltà.
Guichardaz E. (PCP) -
Molte le iniziative sui temi della
viabilità, soprattutto nell'ultimo periodo tra le chiusure dei
trafori, autostrade e linea ferroviaria; stesso tema che è stato
affrontato nello scorso Consiglio comunale di Aosta e - come già
annunciava questa mattina il consigliere Aggravi - a seguito
proprio di un ordine del giorno presentato da parte della
maggioranza, in cui il Consiglio ha impegnato il Sindaco a
sostenere, in coordinamento con il CELVA, la promozione da parte
del Governo regionale di tavoli di monitoraggio e di condivisione
con i Ministeri competenti, finalizzati alla prevenzione di
situazioni di crisi legate alla viabilità, specie in occasione
delle chiusure o di forti limitazioni alla circolazione sulle
principali direttrici di traffico, e ha rilevato che, rispetto alle
situazioni di grave criticità viabilistica, né le Amministrazioni
comunali né l'Amministrazione regionale hanno alcun potere
d'incidere.
Questo in aperto contrasto con quanto lei giustamente ha
rilevato rispetto a una mozione presentata dal collega Aggravi.
Con quest'interpellanza quindi le chiedo se, rispetto alla grave
criticità viabilistica, l'Amministrazione non ha alcun potere
d'incidere, e quali sono le intenzioni del Governo rispetto alla
promozione di nuovi tavoli.
Presidente -
Risponde il Presidente della Regione, ne ha
facoltà.
Testolin (UV) -
L'interpellanza, da come si è intuito
anche dalle parole dell'interpellante, è sostanzialmente identica,
come oggetto, alla mozione neanche di un mese fa presentata dal
consigliere Aggravi, pertanto le motivazioni non è che siano
cambiate rispetto a quel confronto, quindi rimando a quella
discussione - alla quale credo che avrebbero potuto partecipare
tutti i Consiglieri - il merito della risposta.
Aggiungerei solo che mi rimane qualche difficoltà a capire che
cosa s'intenda per tavoli di monitoraggio e condivisione.
Con il rischio di essere ripetitivo, confermo che tutte le
situazioni relative alla viabilità all'interno della regione lungo
le direttrici verso la Valle d'Aosta sono seguite puntualmente e
costantemente nell'ambito delle competenze dell'Amministrazione
regionale che, come noto, sono maggiori rispetto a quelle delle
altre Regioni, in virtù - come previsto dallo Statuto -
dell'esercizio delle competenze nelle altre regioni attribuite alle
Prefetture. Chiaramente quest'aspetto è circoscritto alla
situazione valdostana, perché se poi parliamo del vicino Piemonte,
è chiaro che le possibilità d'intervento della nostra
Amministrazione sono quelle di poter partecipare ai tavoli
esprimendo le proprie valutazioni, ma le opportunità d'intervento e
d'incidere su una scelta sono demandate ad altre figure.
La prevenzione delle criticità legate alla viabilità avviene
attraverso le specifiche pianificazioni di Protezione Civile
attraverso il coordinamento di natura prefettizia del Comitato
operativo viabilità; evidentemente noi - lo ripeto - incidiamo sul
nostro territorio, altrove partecipiamo e basta.
Sempre nell'esercizio delle competenze prefettizie però si fa sì
che ci interfacciamo direttamente - oltre ai diretti rapporti
operativi che abbiamo con le Forze dell'ordine, in particolare con
la Polizia stradale - con la Prefettura di Torino, con la
Prefettura di Annecy per quanto riguarda il Traforo del Monte
Bianco e con le Autorità del Cantone Vallese per quanto riguarda il
Traforo del Gran San Bernardo, come peraltro già sottolineato nella
scorsa discussione. Questo ci permette comunque di avere contezza
delle tipologie di scelte e d'incidere, laddove è possibile,
sull'indicazione dei periodi di chiusura, così come è avvenuto per
il Tunnel del Monte Bianco, o per attivare quelle procedure che
possono scongiurare... e sollecitarle, a nome anche dello Stato per
quanto riguarda la situazione al Traforo del Gran San Bernardo, in
quanto possiamo partecipare ai tavoli dove si prende questo tipo di
decisioni.
Per il resto ci interfacciamo regolarmente con i Ministeri delle
infrastrutture e dei trasporti e con il Ministero degli esteri per
le tematiche relative alle opere e alle concessioni.
Vero è che un tavolo di lavoro come un ordine del giorno non si
rifiuta generalmente a nessuno, però penso che i motivi per
confrontarsi con i diretti interessati non manchino, noi ribadiamo,
rispetto a quello che è già stato sottolineato la volta scorsa, che
la situazione, rispetto alla viabilità, sia assolutamente
monitorata per quello che sono le nostre competenze, per quello che
sono le possibilità d'intervenire.
Presidente -
Consigliera Erika Guichardaz ne ha
facoltà.
Guichardaz E. (PCP) -
Se lei ha notato, proprio nelle
premesse io citavo quanto lei ha detto nello scorso Consiglio,
proprio perché trovavo assolutamente assurdo quest'ordine del
giorno presentato dalla maggioranza in Comune di Aosta dove veniva
rilevata veramente la mancanza di potere d'incidere della Regione
dopo che lei, durante la risposta a quella mozione, aveva elencato
cose che ha detto anche oggi, quindi la presenza della Regione nei
vari tavoli, i rapporti con RFI rispetto all'elettrificazione, i
confronti con i referenti ministeriali (sia per quello che riguarda
i valichi, sia per quello che riguarda l'autostrada) e gli
interventi diretti da parte dell'Amministrazione regionale
naturalmente dove magari abbiamo dei concessionari che, in qualche
modo, si riferiscono alla Regione.
Bene hanno fatto quindi i Consiglieri di Area Democratica a non
votare quell'ordine del giorno, quindi li ho consigliati bene sotto
questo punto di vista e, naturalmente, anche rispetto al tavolo di
monitoraggio: come lei ha giustamente detto, il monitoraggio già
c'è, quindi sinceramente ad aggiungere un tavolo che forse a questo
punto diventa veramente un surplus rispetto invece al tavolo che
era previsto nella mozione del consigliere Aggravi, che invece
cercava in qualche modo di fare chiarezza... credo che di Vigili
per dirigere il traffico la Regione non ne abbia bisogno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK