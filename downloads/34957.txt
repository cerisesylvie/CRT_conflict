Consiglio Regionale della Valle d'Aosta - Oggetto del Consiglio n. 2583 del 19 settembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2583 del 19 settembre 2012 - Resoconto
OGGETTO N. 2583/XIII - Interrogazione: "Tempistica del
trasferimento degli uffici del Dipartimento turismo, sport e
commercio presso l'ex Caserma della Guardia di Finanza, nel comune
di Pollein, per la messa a norma di Palazzo Narbonne".
Interrogazione
Ricordato che, più volte, è stata ribadita in Consiglio
regionale la necessità di una riorganizzazione delle sedi di lavoro
dell'Amministrazione regionale nell'ottica del miglioramento
dell'erogazione dei servizi e della riduzione della spesa;
Preso atto che lo stabile ex Caserma della Guardia di
Finanza, nel Comune di Pollein, fungerà da sede "polmone" dove
trasferire temporaneamente le diverse strutture regionali
interessate da lavori di adeguamento funzionale e messa a norma
degli immobili;
Evidenziato che, rispondendo a due interpellanze (ottobre
2011 e marzo 2012), il Presidente della Regione informò il
Consiglio che "a breve (nei primi mesi del 2012) si provvederà al
trasferimento presso l'ex Caserma della Guardia di Finanza degli
uffici del Dipartimento Turismo, Sport e Commercio e del
Dipartimento Trasporti, liberando i locali presso Palazzo Narbonne
ed il condominio "Carrefour" di Saint-Christophe";
tutto ciò premesso, i sottoscritti Consiglieri
regionali
Interrogano
il Presidente della Regione per sapere quando sarà attuato il
previsto trasferimento degli uffici, preannunciato in sede
consiliare, e i tempi previsti per l'adeguamento funzionale e la
messa a norma di Palazzo Narbonne.
F.to: Rigo - Donzel - Carmela Fontana
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie Presidente.
Il trasferimento del Dipartimento del turismo verrà avviato l'8
ottobre, quindi nell'arco di una decina di giorni ci sarà il
trasferimento totale di tutte le attività del Dipartimento, in modo
da avere nella nuova sede tutte le attività. Per i tempi previsti
per l'adeguamento funzionale - la messa a norma di Palazzo Narbonne
- i professionisti e gli uffici dell'Assessorato dei lavori
pubblici stanno lavorando in modo tale da dirimere tutte le
questioni,
in primis
la questione antisismica, per capire
l'entità e l'economicità dell'intervento. Tanto per essere chiaro,
stanno valutando se sarà sufficiente un consolidamento, mantenendo
in piedi la struttura, oppure sia più economico un intervento più
radicale.
Si dà atto che dalle ore 12,02 assume la presidenza il
Vicepresidente Chatrian.
Presidente
- La parola al Consigliere Segretario
Rigo.
Rigo (PD)
- Grazie Presidente.
In questa legislatura più volte abbiamo affrontato, in
particolare il Presidente della Regione, il tema della
riorganizzazione delle numerose sedi di lavoro dell'Amministrazione
regionale, nell'ottica del miglioramento dei servizi e, ovviamente,
della riduzione delle spese. Il problema - come sanno i colleghi -
è vasto ed articolato ed è frutto di una crescita disordinata,
possiamo dire "a macchia di leopardo" degli ultimi 25 anni. Il
Presidente ha più volte relazionato sulle diverse azioni
intraprese, fra queste vi era il trasferimento del Palazzo
Narbonne, sede del Dipartimento turismo, sport e commercio, che nel
cronoprogramma doveva avvenire nei primi mesi di quest'anno.
Ci è sembrato utile presentare questa iniziativa perché del
trasferimento, allora previsto, non si era saputo più nulla. Per
scrupolo, prima di coinvolgere l'Assemblea consiliare e di scrivere
l'interrogazione, ci siamo anche informati, ma non risultavano
allora comunicazioni ufficiali in questo senso. Il trasloco degli
uffici avverrà l'8 ottobre, abbiamo saputo che in questi giorni
negli uffici è stato diffuso un ordine di servizio per adempiere a
questo impegno ed abbiamo sentito, oggi, che stanno lavorando per
dirimere alcune questioni non semplici per quanto riguarda il
ritorno dei dipendenti dell'Assessorato nell'attuale sede.
Nel prendere atto di tutto ciò, chiediamo all'Assessore, per
quanto possibile, di verificare due cose. La prima: che
l'informazione del trasferimento e dei relativi recapiti sia
tempestiva non solo per gli uffici della Regione, ma per tutta la
comunità valdostana. Sembrerà questa una banalità, una cosa ovvia,
lapalissiana, ma così non è, perché ho potuto verificare nel
passato che queste semplici comunicazioni non sempre sono state
tempestive ed efficaci. La seconda: che nel trasloco siano previsti
e pensati non solo la qualità dell'ambiente di lavoro dei
dipendenti, ma anche quei servizi - penso alla pausa pranzo - che
rendono meno faticosa la conciliazione dei tempi di vita e di
lavoro, e che sono essenziali per raggiungere quel miglioramento
dei servizi erogati da tutti più volte auspicato e presente quasi
sempre nei programmi della politica. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK