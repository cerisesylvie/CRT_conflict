Consiglio Regionale della Valle d'Aosta - Oggetto del Consiglio n. 851 del 5 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 851 del 5 novembre 2014 - Resoconto
OGGETTO N. 851/XIV - Interpellanza: "Situazione occupazionale
delle aziende GPS Standard di Arnad e Feletti di
Pont-Saint-Martin".
Président
- Pour l'illustration la parole au Conseiller
Bertschy.
Bertschy (UVP) -
Merci Monsieur Président.
Siamo in questo Consiglio regionale, e all'inizio abbiamo
ottenuto la risposta scritta riguardo la richiesta che abbiamo
fatto all'Assessore Marquis, per capire come e con quali progetti
di Governo si sta cercando di dare una risposta o quantomeno di
essere vicini alla situazione di crisi che tutto il nostro comparto
economico vive. In particolare per quanto riguarda l'attività delle
nostre industrie, delle nostre imprese, e ringrazio per la risposta
avuta che ci permette di avere un quadro generale della situazione
e anche delle specifiche e dettagliate linee di azione. Dentro
questa politica, però, e questa attenzione che l'Assessorato,
insieme a noi, dà a tutta l'attività, l'impresa economica, ci sono
situazioni di crisi purtroppo conclamate, altre che si stanno
sviluppando, altre ancora che non sono così evidenti, ma sono forti
sulla comunità. Nell'analisi del documento che ci ha fornito si
legge come, per quanto riguarda il comparto industriale, c'è una
leggera tenuta rispetto ai dati nazionali, quanto, invece, il
comparto edile che qui è meno, non è questo l'oggetto
dell'interpellanza, però soffre ancora in misura maggiore, proprio
perché anche per le cose che sono state dette poc'anzi, tutto il
nostro piano dei lavori pubblici è stato fortemente ridimensionato
e l'organizzazione economica ed edilizia che c'era intorno oggi ne
risente in maniera pesante. Anche questo è un dato da valutare,
quindi, con attenzione, nei nostri programmi futuri, soprattutto
nella discussione del prossimo bilancio. Per quanto ci riguarda
abbiamo voluto portare all'attenzione del Consiglio due situazioni
particolari che vivono due aziende della bassa Valle: una ormai
dall'anno 2013 che è la GPS Standard di Arnad, e una da pochi
giorni, la Feletti di Pont-Saint-Martin.
Rispetto a questi problemi si può portare un'attenzione,
valutare quali misure possono essere utili da mettere in campo, ma
soprattutto credo che la prima attenzione che si possa portare,
oltre che agli imprenditori, che non credo che vivano con serenità
questi momenti, è verso le persone che vedono nel breve e
nell'immediato futuro, un problema di occupazione.
Allora, per quanto riguarda la GPS si è passati da un periodo di
cassa integrazione ordinaria a un periodo di cassa integrazione
straordinaria, l'azienda occupa ancora circa 62 dipendenti, dai
numeri e dalle informazioni che abbiamo noi una quindicina di
questi sono ormai in cassa integrazione a zero ore e l'impegno era
un po' quello della firma della cassa integrazione straordinaria,
di verifiche trimestrali, per capire se l'azienda riuscirà a
recuperare delle commesse necessarie a fare ripartire la propria
produzione. Evidentemente il quadro economico nel quale lavora e
può sviluppare la sua potenzialità industriale l'azienda ha una
rilevanza che per fortuna non è solo locale, ma la crisi che
investe questo settore ha avuto delle forti ripercussioni sulla sua
attività.
Per la Feletti si tratta di una crisi un po' improvvisa,
diciamo, perché dopo che era stata oggetto di una...la Sorini era
riuscita a recuperare il marchio e aveva dato una sua solidità a
una azienda, è un po' la storia della bassa Valle, in questo
momento, questa stessa azienda vive oggi una grossa crisi
finanziaria, che mette in discussione non tanto...non c'è tanto una
mancanza di produzione, purtroppo non è questo il problema, ma c'è
proprio una grande difficoltà di tipo finanziario, che mette in
crisi la multinazionale che comprende holding Dolciaria, che
comprende Feletti, Sorini e Voglia d'Italia.
Ecco, non è un problema di produzione, è un problema di finanza.
Quello che noi le chiediamo oggi è, quindi, cosa si sta facendo,
quali sono le valutazioni, quali le possibilità eventuali
dell'Assessorato di sostenere queste difficoltà, e soprattutto le
valutazioni e le idee politiche che si possono mettere in atto, per
non trovare per tutte e due, in particolare per la Feletti che ha
un anno davanti, di cassa integrazione, poi alla fine del prossimo
anno dire che scatta purtroppo la cassa integrazione straordinaria
definitiva a zero ore e si chiude. Ripeto, quello che interessa a
noi conoscere è se ci sono iniziative al riguardo e cosa si può
fare per sostenere queste due realtà.
Presidente
- Per la risposta la parola all'Assessore
Marquis.
Marquis (SA) -
Grazie Presidente.
Con questa interpellanza, colleghi, avete portato all'attenzione
la situazione di due importanti aziende valdostane che operano nel
fondo Valle, una è la GPS Standard, l'altra è la Feletti. Entrambe
recentemente sono state coinvolte in procedure di cassa
integrazione che riguardano diversi lavoratori. Va precisato,
comunque, che sebbene le due aziende abbiano in comune il fatto di
aver attivato l'accesso agli ammortizzatori sociali, abbiamo una
situazione delle stesse diversa, sia in relazione all'ambito
settoriale delle produzioni, che al mercato di sbocco della
produzione, sia nel merito delle dinamiche e peculiarità che
contraddistinguono ciascuna azienda sotto il profilo tecnico e
finanziario. Detto questo, per quanto concerne la situazione della
GPS, va evidenziato che i primi segnali di difficoltà per questa
azienda che lavora nel settore delle tecnologie della sicurezza,
quindi della video-sorveglianza, sono arrivati nello scorso anno,
quando per la prima volta è stata richiesta la procedura di cassa
integrazione.
A pesare sono state non solo la crisi finanziaria globale, ma
anche l'incertezza su una serie di grandi ordini in aree che ormai
sono divenute instabili. Va sottolineato che la GPS Standard è un
global player
ovvero un'azienda che opera su scala mondiale.
A questo si sono aggiunti i problemi legati ai committenti pubblici
e alla revisione della spesa pubblica italiana, una situazione che
si è di fatto tradotta in perdite di quote di mercato e di
conseguenza anche di fatturato aziendale. Già nel 2013 la GPS
Standard aveva registrato un calo del fatturato di circa il 40
percento rispetto all'anno precedente, e la previsione per il 2014
non prevede a oggi un'inversione di tendenza.
Il settore delle tecnologie per la sicurezza, in cui opera la
società, rappresenta un ambito che negli ultimi due anni ha avuto
un importante sviluppo. Le tecnologie si muovono molto velocemente,
con diverse aziende che sono entrate nella produzione di analoga
attrezzatura e con un importante decremento del prezzo del prodotto
finito, che è avvenuto nel corso di quest'anno. Per fronteggiare
questo momento di crisi, GPS Standard ha messo in atto una serie di
iniziative che per ora, purtroppo, non si sono ancora tradotte in
nuovi prodotti e quindi in nuovo fatturato. Mi risulta che stiano
lavorando alacremente e stiano operando nell'ingegnerizzazione
della produzione, quindi per predisporre nuovi ambiti di
intervento, soprattutto concentrando l'attenzione sull'erogazione
di servizi, che prevede anche la fornitura di componenti. Una
situazione in cui si può, nel mercato attuale, essere più
competitivi rispetto alla produzione di componentistica, dove ci
sono altre situazioni in aree geografiche diverse, rispetto alla
nostra, che possono avere una maggiore competitività.
Con riferimento alla situazione occupazionale, si evidenzia che
la GPS Standard fa parte di un assetto composto anche da GPS
Engeenering e GPS Service, con attualmente un numero totale di 72
dipendenti, di cui 60 fanno capo alla GPS Standard, 9 alla GPS
Engeenering, 3 alla GPS Service. Il ricorso agli ammortizzatori
sociali, cassa integrazione a zero ore, riguarda 13 dipendenti
della GPS Standard, alla quale va aggiunto un ricorso a cassa
integrazione a rotazione per 20 dipendenti. Sono, quindi, 49 su 62
i dipendenti ancora in servizio a tempo pieno. La Regione ha
sostenuto l'azienda, lungo il percorso in questi anni, sia con
finanziamenti di progetti, di cui alla legge 84/93, quindi ha
sostenuto la ricerca e lo sviluppo per arrivare alla produzione di
nuove iniziative, sia con interventi tramite la finanziaria
regionale Finaosta, anche in corso di quest'anno.
In ultimo, per ciò che concerne proprio l'aspetto che sta anche
a cuore, che è stato evidenziato dal collega, che è quello
dell'occupazione, è stata attivata la procedura di anticipo della
cassa integrazione straordinaria da parte della Regione, anche se a
oggi la società non l'ha ancora utilizzata come misura.
Per quanto concerne la situazione della Feletti, è una
situazione un po' diversa. É una azienda che ha rappresentato e
rappresenta un marchio autorevole nel panorama dolciario, sia
nazionale che locale, dal punto di vista societario dall'anno 2012
è stata inserita nella Holding Dolciaria Italiana, che comprende
oltre la Feletti anche la Sorini e l'altra società Voglia d'Italia.
Purtroppo quest'anno il gruppo è stato colpito da una pesante crisi
economico-finanziaria, manifestatasi in particolare nei centri
produttivi dove opera Sorini a Cremona. Nel corso dell'estate ci
sono state difficoltà di liquidità con chiusura della produzione
per mancanza di commesse. Le difficoltà interessano purtroppo anche
la Feletti, che fa parte del medesimo gruppo, tant'è che il 23
ottobre ultimo scorso, la Holding Dolciaria Italiana che controlla
la Feletti ha presentato ricorso di concordato in continuità con
riserva presso il tribunale di Cremona. Allo stato attuale la
società sta ipotizzando vari scenari, resta pertanto ancora incerto
il futuro industriale e occupazionale per entrambe le ditte che
fanno parte del raggruppamento ovvero la Feletti e la Sorini.
In termini occupazionali attualmente alla Feletti tutti i 15
dipendenti sono in cassa integrazione a zero ore, così come quelli
della Sorini e, quindi, tutto il personale della Holding è stato
sottoposto a questa misura, la cassa integrazione è stata attivata
e avrà validità per 12 mesi, a decorrere dal 29 settembre 2014.
Allo stato attuale delle cose non possono essere poste in essere
altre misure da parte nostra, da parte dell'Amministrazione
regionale, continueremo comunque a seguire l'evolvere di queste
situazioni e confidiamo che possano emergere, pur in un contesto di
difficoltà, sviluppi positivi per le rispettive vicende. Credo che
queste siano purtroppo le evidenze di un processo di
deindustrializzazione che non solo tocca la Valle d'Aosta, ma tutta
la parte rimanente dell'Italia e dell'Europa, sul quale bisogna
lavorare per dare delle risposte di tipo strutturale. Risposte che,
come avete avuto modo di verificare nella risposta scritta che è
stata data nell'interrogazione, ci siamo attrezzati a dare a
partire dall'anno prossimo, attraverso un percorso di crescita
strutturale per la nostra economia che dev'essere fondata sui
valori del nostro territorio per acquisire nuova competitività in
un contesto globale.
Bisogna, quindi, rimuovere le situazioni di difficoltà che hanno
condizionato l'evolvere della situazione, anche in Valle d'Aosta,
limitare le situazioni di fragilità e puntare sulle opportunità e
le condizioni anche di forza che rappresentano l'essere in Valle
d'Aosta e la nostra posizione geografica.
Allo stato delle cose, quindi, non ci sono delle possibilità di
intervento specifiche, per sanare, soprattutto per dare delle
prospettive e in questo caso la situazione più delicata è quella
della Feletti, perché l'iniziativa ha preso una determinata piega,
adesso bisognerà vedere assieme alla società con la quale abbiamo i
contatti, quali sono gli scenari che si prospetteranno per
salvaguardare i marchi aziendali e per verificare le possibilità di
loro valorizzazione, per mantenere in essere queste attività che
rappresentano, come è stato detto, un'opportunità per la nostra
Valle, sia in termini di sviluppo sia in termini di occupazione.
Grazie.
Presidente -
Per la replica la parola al Consigliere
Bertschy.
Bertschy (UVP) -
Grazie Assessore.
La replica...chiaro che in un momento come questo non ci può
essere soddisfazione per i contenuti della sua replica, ma la
soddisfazione per l'attenzione e soprattutto per la conoscenza dei
problemi che nella sua risposta non si può che notare e
sottolineare. Allo stesso tempo credo che in un momento come questo
- al di là delle misure delle leggi di quello che possiamo pensare
di fare attraverso le norme che ci aiutano in casi di difficoltà
come questi - dobbiamo provare a capire e a studiare quanto meno un
percorso di attenzione e di sostegno sia verso l'imprenditoria sia
verso l'occupazione. Ci sono alcune ditte che paiono avere delle
possibilità di sviluppo nel prossimo anno, quantomeno programmi di
leggera crescita, occorre fare attenzione rispetto alle
professionalità che ci sono che andranno a ricercare perché, come
sappiano bene - come ci viene fatto notare molte volte nelle
imprese della Bassa Valle - le professionalità, quelle più
ricercate, quelle dove bisogna comunque avere da un lato una
manodopera che oggi non si vuole più fare attraverso i corsi
professionalizzanti della scuola oppure lavori che per un certo
momento la comunità ha forse immaginato di poter lasciare ad altri,
fare attenzione che queste professionalità, se ci sono all'interno
di queste imprese che sono in crisi, possano essere oggetto di
valutazioni. Da un lato, quindi, questo, e dall'altro verificare
che un nome importante, come quello della Feletti, possa avere
ancora un appeal verso possibili e futuri acquirenti. Da un lato,
quindi, accompagnare l'azienda...visto che la produzione non è
attualmente un limite, attraverso le verifiche che si stanno
facendo, quello che è già stato annunciato il lavoro, sperando che
qualcosa possa succedere per una ripresa e dall'altro provare
appunto a utilizzare nuovi strumenti o comunque immaginare percorsi
differenti per continuare in questo anno a studiare qualsiasi
possibilità per far sì che le 15 persone che attualmente soffrono e
hanno iniziato a soffrire dal mese di settembre alla Feletti e le
22 persone che sono una parte delle 72 impegnate, possano
immaginare di avere un futuro occupazionale. Seguiremo, quindi, con
attenzione, come ha visto, in questo Consiglio, i problemi della
nostra economia e cercheremo di portare se possibile anche idee
costruttive per dare risposte al riguardo. Grazie.
Presidente -
Punto 25 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK