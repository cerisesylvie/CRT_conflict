Consiglio Regionale della Valle d'Aosta - Oggetto del Consiglio n. 2808 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2808 del 11 ottobre 2023 - Resoconto
OGGETTO N. 2808/XVI - Interrogazione a risposta immediata:
"Notizie in merito ad eventuali sgomberi forzosi da parte di
ARER".
Bertin (Presidente) -
Punto n. 8.03. Per illustrare il
question time, la consigliera Erika Guichardaz ha facoltà di
intervenire.
Guichardaz E. (PCP) -
Venuti a conoscenza di nuove
lettere di notifica per sgomberi forzosi che avverranno nel corso
della prossima settimana, vista la necessità e l'urgenza di
comprendere dove questi nuclei familiari potranno poi trovare
collocazione, chiediamo al Governo se, effettivamente, può
confermare il fatto che siano partite queste nuove notifiche di
sgombero forzoso e i provvedimenti presi per assicurare una
sistemazione alle persone interessate.
Presidente -
Per la risposta del Governo, la parola
all'assessore Marzi.
Marzi (SA) -
Nel continuo confronto tra il servizio
sociale e l'ARER (Azienda Regionale Edilizia Residenziale), vengono
esaminate tutte le situazioni dei nuclei assegnatari di alloggio
ERP (Edilizia Residenziale Pubblica) che incorrono in un
provvedimento di decadenza per i motivi di cui agli articoli 42 e
44 della legge regionale 3/2013.
Si mettono in atto azioni possibili per consentire ai nuclei che
attraversano una condizione di fragilità di mantenere la propria
abitazione, sempre con la finalità preventiva di evitare gli
sgomberi forzosi. Questo anche verificando la possibilità di
accesso alla morosità incolpevole.
È assolutamente necessario, quindi, ove possibile, evitare la
perdita dell'abitazione che porta inevitabilmente ad un'emergenza
sociale. Fattispecie questa che, di fatto, compete sempre allo
stesso Dipartimento e che quindi, è facile comprendere, non sia
assolutamente prioritaria in termini di raggiungimento.
Sono ad oggi trentaquattro le decadenze su cui si sta lavorando,
al fine di scongiurare lo sgombero forzoso, nell'ultimo biennio.
Dodici decadenze si sono risolte con un rilascio volontario
dell'alloggio, una decadenza è stata differita grazie al contributo
per la morosità incolpevole e tre sono quelle sospese, in attesa di
conclusione degli accertamenti anagrafici da parte del Comune di
residenza.
Sono quindi diciotto gli sgomberi effettivamente eseguiti dal
2022 ad oggi, mentre due sono le situazioni che vedranno lo
sgombero forzoso nei prossimi giorni.
In questi due casi, che attengono gli sgomberi previsti nei
prossimi giorni, le decadenze sono dovute non ai mancati pagamenti
in una fase iniziale, ma ad altre fattispecie, in particolare al
fatto che i due nuclei assegnatari non vivono stabilmente
nell'alloggio assegnato, pur avendone la residenza anagrafica. In
questi casi, il servizio sociale cerca di sostenere gli interessati
nella risoluzione delle problematiche che hanno determinato la
decadenza.
In particolare, i casi riguardanti i prossimi sgomberi sono
relativi a nuclei che, nonostante le ripetute ricerche, risultano
irreperibili sul territorio valdostano.
Nel primo caso, a seguito di diversi solleciti per regolarizzare
la posizione, è stato verificato che l'assegnatario è risultato
essere stato temporaneamente ospitato dai figli residenti fuori
Valle e successivamente non ha fatto ritorno presso l'abitazione
sul territorio.
Nell'altro caso, la famiglia dell'assegnatario si è trasferita
all'estero e l'assegnatario, il marito e i figli minori, sono stati
dichiarati irreperibili dal Comune di residenza.
Nell'alloggio è rimasto un solo componente che è stato anch'esso
dichiarato irreperibile sempre dal Comune di residenza. Nonostante
tutti gli interventi fatti nei confronti del nucleo familiare, al
fine di regolarizzare la posizione, in modo che almeno il
componente ancora presente nell'alloggio subentrasse
nell'assegnazione, il nucleo non ha mai provveduto. La situazione
si è inoltre aggravata in quanto è subentrata anche la situazione
di morosità, accertata sin dal mese di novembre 2022.
Nello specifico, la persona interessata dallo sgombero ha
comunque una rete familiare che può farsi carico dell'ospitalità e,
nel caso tuttavia l'interessato dovesse trovarsi in difficoltà, il
servizio sociale ha già individuato la possibilità di ospitalità
presso una struttura di accoglienza.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Ci conforta sapere quindi che
nessuno rimarrà senza un tetto sopra la testa, nonostante, da
iniziative fatte precedentemente anche da altri colleghi, sappiamo
bene che, purtroppo, invece vi sono diverse persone che dormono
addirittura nelle loro auto, proprio perché quel tetto sulla testa
non ce l'hanno.
Ricordo all'Assessore che il primo dicembre 2022 abbiamo votato
un ordine del giorno, presentato dal consigliere Baccega, che
impegnava il Governo a costituire una Commissione entro sessanta
giorni per affrontare le criticità della legge 3/2013 e trovare una
soluzione. Evidentemente, è passato più di un anno e mezzo e non
solo non abbiamo trovato una soluzione, ma diciotto famiglie hanno
dovuto lasciare una casa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK