Consiglio Regionale della Valle d'Aosta - Oggetto del Consiglio n. 1232 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Organizzazione degli uffici
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1232 del 9 febbraio 2022 - Resoconto
OGGETTO N. 1232/XVI - Interrogazione: "Motivazioni della
scelta del requisito relativo al titolo di studio richiesto
nell'avviso di selezione predisposto dall'Office régional du
tourisme per l'assunzione di addetti ai servizi turistici".
Bertin (Presidente) -
Punto n. 7 all'ordine del giorno.
Risponde l'assessore Jean-Pierre Guichardaz, ne ha facoltà.
Guichardaz J. (FP-PD) -
L'Office régional du tourisme è
un ente del comparto unico regionale e come tale applica la stessa
normativa valevole per gli altri enti del comparto. In particolare,
per quanto concerne le procedure di reclutamento del personale, le
norme di riferimento sono costituite dalla legge regionale n.
22/2010 e dal regolamento regionale n. 1/2013 concernente: "Nuove
disposizioni sull'accesso, sulle modalità e sui criteri per
l'assunzione del personale dell'Amministrazione regionale e degli
enti del comparto unico della Valle d'Aosta". L'articolo 10 del
regolamento regionale n. 1/2013, rubricato "Titoli di studio",
prevede che per i profili professionali appartenenti alla categoria
B, posizione B2-B3, dove si colloca il profilo professionale di
addetto alle informazioni turistiche, il titolo di studio da
richiedere per l'accesso sia il diploma di istruzione secondaria di
primo grado. Ovviamente si tratta del requisito minimo per
partecipare alla procedura selettiva; saranno poi le prove d'esame
a verificare la preparazione dei candidati sia nelle lingue, che
ricordo sono italiano, francese e inglese, sia nella conoscenza
della storia e geografia della Valle d'Aosta, sia nell'offerta
turistica regionale e a determinare l'idoneità o meno del candidato
allo svolgimento delle mansioni. Peraltro, sulla base delle
esperienze pregresse, i partecipanti ai concorsi per il profilo di
addetto ai servizi turistici sono generalmente diplomati e spesso
anche laureati.
Per quanto riguarda la domanda n. 2, la risposta è che è
corretto in quanto rispetta il dettato normativo, né potrebbe
essere altrimenti a legislazione vigente.
Per quanto concerne la domanda n. 3, si tratta di un obbligo
normativo previsto per tutti i concorsi banditi dalle pubbliche
amministrazioni, con riferimento all'articolo 1014 comma 3, 4 e
articolo 678, comma 9, del decreto legislativo n. 66/2010, la norma
prevede che per ogni posto bandito l'ente debba accantonare lo 0,30
percento del posto per la riserva ai volontari delle Forze armate.
In occasione di procedure concorsuali bandite in precedenza,
l'Office régional du tourisme aveva già accantonato lo 0,60 che,
sommato alla quota dell'1,5 derivante dai cinque posti banditi con
il presente bando, porta alla maturazione di due posti da riservare
ai volontari delle Forze armate presso l'Office régional du
tourisme. Occorre comunque evidenziare che è molto raro trovare tra
gli iscritti i soggetti beneficiari della riserva che, comunque,
opera sui soli candidati giudicati idonei all'esito delle prove
d'esame.
Presidente -
Per la replica, ha chiesto la parola la
consigliera Minelli, ne ha facoltà.
Minelli (PCP) -
Lei ci dice: "applichiamo un
regolamento". Bene, è un regolamento che è sicuramente datato e che
deve essere in qualche modo rivisto, a cui bisogna mettere mano
interloquendo con chi ha la competenza per cambiarlo. Si prevede la
licenza della scuola secondaria di primo grado per svolgere delle
mansioni che poi, di fatto, sono svolte da altri con titolo di
studio superiore, però potrebbe tranquillamente esserci qualcuno
che accede con quel titolo di studio e le competenze che sono
richieste, accertate poi dalla Commissione, richiedono - l'ha detto
anche lei - la conoscenza della lingua italiana, lingua francese e
della lingua inglese. Io aggiungo nel contesto attuale nostro, con
la quantità di turisti anche stranieri che frequentano la nostra
Regione, è importante che chi svolge una mansione come questa
conosca anche altre lingue, penso, per esempio, alla lingua
tedesca, perché negli ultimi dieci anni sicuramente abbiamo avuto
un aumento di questi turisti. Non è però soltanto una questione
linguistica, si tratta anche di avere una preparazione più ampia e
diversificata su contenuti vari e, al di là di questo, io credo
che, come Amministrazione, dobbiamo puntare su una nuova
generazione di personale della Regione che abbia una preparazione
dei livelli di competenza più elevati anche per chi ha una
posizione da B2 e B3. Abbiamo discusso nei giorni scorsi nelle
Commissioni della necessità di avere un'istruzione professionale di
qualità nella nostra Regione e in questo abbiamo anche competenza
primaria.
Penso che il discorso dell'
Office
sia più ampio, deve
considerare una situazione che è in evoluzione e non si può
rimanere ancorati a una situazione vecchia come quella per cui era
stato redatto quel regolamento. Sulla questione della riserva dei
posti ai volontari delle Forze armate lei ha chiarito, mi sorge
però un dubbio: se ogni volta si accumula lo 0,30 percento e adesso
siamo già a due posti riservati, qualora venisse richiesto da due
persone su cinque, possiamo arrivare addirittura a saturazione;
anche questa, secondo me, è una cosa su cui bisogna riflettere.
Quello che è importante però è ragionare sulla preparazione che
dobbiamo dare a chi in qualche maniera si occupa di turismo ed è
anche un biglietto da visita per l'intera regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK