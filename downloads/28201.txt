Consiglio Regionale della Valle d'Aosta - Oggetto del Consiglio n. 67 del 13 marzo 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 67 del 13 marzo 1970 - Resoconto
OGGETTO N. 67/70 - Bilancio di previsione della Regione per
l'anno 1970. (Esame)
Montesano (P.S.D.I.)
- Allora si passa alla prosecuzione
dell'esame del punto 11, cioè l'esame del bilancio e siccome
l'esame del bilancio era stata esaurita nella seduta scorsa la
discussione generale, si passerebbe all'esame particolareggiato del
documento, così come si è fatto altre volte, cioè, dando lettura
dei diversi titoli e delle diverse categorie, con le somme globali,
e dando facoltà poi ai Consiglieri di prendere la parola su ogni
voce che, secondo loro, possa essere soggetta a osservazioni.
Quindi, se il Consiglio è d'accordo su questa procedura, che è una
procedura usata anche nel passato, allora si comincia dal Titolo
I°. Prego il Segretario di dare lettura del titolo, della categoria
e della somma globale per categoria.
Rollandoz
(D.C.)
- Titolo I - Entrate tributarie -
Categoria I -
(legge ...)
Germano (P.C.I.)
- Io vorrei chiedere informazioni
all'Assessore sulle due previsioni per il capitolo 3 e per il
capitolo 4 che vedono un incremento, per il primo è di 50 milioni e
per il secondo ... a cosa sono dovuti questi milioni.
Montesano (P.S.D.I.)
- Io pregherei gli Assessori di dare
la risposta dopo, esaurite le domande per la categoria.
Germano (P.C.I.)
- E allora aggiungerei anche per il
capitolo 6 se la previsione in aumento di 100 milioni è dovuto al
normale sviluppo inflazionistico e quindi delle imposte.
Colombo (P.S.I.)
- Intanto, per i nn. 3, 4 e 6 gli
aumenti previsti nel bilancio sono dovuti all'aumento del gettito
in base naturalmente ai nuovi ruoli che sono stati denunciati. È un
incremento naturale che deriva naturalmente dall'aumento delle
imposte. È aumentato il gettito della ricchezza mobile.
Rollandoz
(D.C.)
- Titolo I - categoria II -
Imposte sugli affari ...
Germano (P.C.I.)
- Io voglio fare notare, voglio fare
notare, più che all'Assessore Colombo, al Presidente della Giunta,
che anche qui all'articolo 2 della quota della legge per la
ripartizione delle imposte abbiamo un aumento di 105 milioni che,
aggiunti agli altri, sono 205 milioni, quindi, quando si ha
l'abitudine di dire "abbiamo soldi in più, abbiamo molti soldi in
più", si tenga conto, ... a ogni piè sospinto il Presidente della
Giunta lo dice, a ogni piè sospinto ... si tenga conto di quello
che avviene sul piano economico e finanziario: è una cosa molto
naturale e molto spiegata.
Segretario
- Titolo I - Categoria 3 - Imposte sulla
produzione
Germano (P.C.I.)
- Volevo chiedere all'Assessore qual è
l'entità effettiva del 10/10 di tutte le imposte di quota
variabile, cioè, mi spiego, noi in genere abbiamo sempre avuto una
parte, non abbiamo mai avuto i 10/10; quant'è, almeno per l'anno
scorso, che abbiamo avuto 3.100.000.000, quanto è stata la quota
totale delle imposte soggette alla quota variabile.
Colombo (P.S.I.)
- Per l'anno scorso le imposte soggette
appunto alle quote annue variabili si aggiravano sui 3.900.000.000.
Quest'anno si prevede, invece, dico, un aumento in 4.200.000.000,
l'effettivo ...
Germano (P.C.I.)
- Non è prevedibile che un gettito di
3.300.000.000 dell'anno scorso, venga portato a 4.200.000.000.
Colombo (P.S.I.)
- 3.900.000.000 l'anno scorso,
4.200.000.000 quest'anno.
Segretario
- Categoria IV - Tributi speciali per attività
di gioco ...
(legge)
Germano (P.C.I.)
- Io vorrei sapere qui due o tre cose;
cioè, noi abbiamo qui la parte "entrata" di alcuni istituti gestiti
dalla Regione e poi abbiamo, nei successivi capitoli, la parte
"uscita". Vorrei chiedere agli Assessori interessati, quant'è
l'effettiva entrata dell'Istituto Materno e quant'è l'effettiva
uscita complessiva, quant'è l'effettiva entrata delle funivie di
Buisson Chamois e quant'è l'effettiva uscita e quant'è anche, per
la stessa motivazione, per l'Emoteca regionale.
Mappelli (D.C.)
- Dunque, come si vede, per l'Istituto
Materno le entrate ordinarie sono di 220 milioni; l'anno scorso
erano di 190, senonché, mentre le rette del 1969 erano per la prima
categoria di 7.100, per la seconda di 5.300, e per la terza di
4.600, quest'anno, dal primo del 1970, abbiamo portato per la prima
8.500, la seconda 6.100, per la terza 5.400. Questo ci dà una
maggiore entrata di lire 30.000.000.
Il deficit dell'anno scorso, Consigliere Germano, è stato di
circa 125 milioni; questo è dovuto, difatti poi si vedrà nella
parte uscite del capitolo sul totale delle spese che noi vediamo
delle spese per il personale di 259.100.000, con l'aumento, per
l'anno scorso di 45.000.000, dovuto all'istituzione della settimana
corta. Noi lì abbiamo dovuto assumere un certo numero di personale,
abbiamo però ricuperato 30 milioni nell'aumento delle rette e,
pertanto, si prevede per l'anno finanziario 1970 una diminuzione di
deficit di circa 20/25.000.000 e, pertanto, il passivo di
quest'anno vedremo di contenerlo su un 100, 110 milioni.
Questo è per quanto riguarda la parte dell'Istituto Materno.
All'Emoteca regionale noi abbiamo visto che, con la legge che
abbiamo varato a fine del 1969, abbiamo portato un aumento di
1.500.000 sulla questione, per il personale. Vi è poi, giustamente,
come diceva il Consigliere Germano, 6 milioni nelle leggi in corso,
pertanto questi 6 milioni noi vorremmo vedere innanzitutto
modificare la tabella organica, in quanto non è più confacente alle
esigenze di quel servizio e nel contempo vedere di fare il nostro
dovere nel senso di assicurare i medici, a parte poi il fatto che
vi è anche da parte dei vari istituti un aumento delle tabelle
orarie ai medici. Noi dovremmo adeguarci a queste tabelle,
diversamente i medici, logicamente, non rimarrebbero a fare questo
servizio.
Attualmente abbiamo al centro, all'Emoteca regionale i medici
nelle persone del Dr. Lolli, il Direttore, il Dr. Artaz e il Dr.
Chittolina. Questi tre medici fanno, assicurano il servizio del
prelievo del sangue, pertanto questo aumento, prevalentemente, è in
previsione di questa sistemazione e di organico e di spese
generali.
Germano (P.C.I.)
- Io aspetto poi che mi dia gli altri
dati quando li avrà l'Assessore Colombo. Mi pare, però, di fare
subito una considerazione, perché quello che ha detto l'Assessore è
che è aumentato il Monte Salari, quindi abbiamo aumentato le rette,
quindi pensiamo di ridurre un po' il deficit. Ma le cause di questo
deficit, l'affrontare il problema, questo non si sente niente. Io
non so, ho sentito, per esempio, parlare di primari che guadagnano
60 milioni al mese, saranno storie, all'anno forse, all'anno,
saranno storie, ma su questi dati, su queste cifre non c'è niente,
non si è andato a vedere, si ha una sensazione di quello che
avviene, perché ho l'impressione che disordine amministrativo ce ne
sia.
Mappelli (D.C.)
- Ritengo che questa è una parte che io
pensavo poi di riprendere nella seconda parte della discussione del
bilancio sanità. Per quanto riguarda logicamente i sanitari, penso
che ci sia in quella direzione che il Consigliere si sia orientato
e dovrò dire che per quanto riguarda allo stipendio è quello che è
fissato alla legge regionale, per quanto riguarda invece le
percentuali, che percepiscono, sono in base alle leggi nazionali.
Vi è da aggiungere, sempre sul deficit dell'Istituto Materno, da un
esame che noi abbiamo dovuto fare, difatti Lei vedrà nel capitolo
716 che vi è un aumento di 10 milioni, e questo è dovuto
all'aumento dei medicinali; dobbiamo tenere conto che i medicinali
sono aumentati di oltre, a volte oltre, il 30%, mentre al 317 noi
abbiamo soltanto un aumento di 3 milioni che è dovuto al
riscaldamento, all'energia elettrica e a queste manutenzioni
straordinarie.
Ora, è pur vero che ad un certo momento siamo fuori di 100
milioni, ma, intendiamoci, noi abbiamo contenuto questo equilibrio,
diciamo, di uscite, con l'aumento delle rette, cosa che però noi
dobbiamo ... il problema, mentre il problema in linea di massima è
per il personale, dunque, sia la parte economica che quella
normativa, siamo arrivati al plafond massimo di spese; è
altrettanto vero che per quanto riguarda le rette, noi siamo ancora
sensibilmente inferiori a quelle che sono, generalmente, le rette
degli altri istituti, sia italiani e sia per quanto riguarda il
confronto con l'Ospedale Mauriziano. Pertanto, gradualmente, io
ritengo che la cosa possa essere contenuta nella misura in cui noi
possiamo avvicinarci ad aumentare le rette e questo deve avvenire
in base ad una legge nazionale del Ministero che raccomanda
l'aumento delle rette e le giustifica per l'accettazione solo nella
misura in cui vengono contenute.
Pertanto in un prossimo futuro dovrà essere, mentre come dicevo,
da una parte siamo arrivati al massimo delle spese per il
personale, dall'altra dobbiamo ancora continuare, sempre sulla
strada di aumentare queste rette per poter contenere questo deficit
che noi abbiamo nell'Istituto Materno. Una cosa, ed è chiara ed è
vera, cioè, che, non dal 1969, Consigliere Germano, bensì da circa
10 anni a questa parte, il deficit è sempre rimasto dagli 80 ai 100
milioni annui sulla gestione dell'Istituto materno.
Si era riusciti, nel 1968, a contenerlo in 72 o 73 milioni, se
la mia mente non mi tradisce, però, poi, ha di nuovo ripreso, in
base alle indicazioni economiche e ai costi di gestione in
conseguenza anche alla riduzione della settimana corta.
Segretario
- Categoria III - Provento dei beni della
Regione -
Colombo (P.S.I.)
- Soltanto per quanto concerne la
funivia di Buisson, per quanto concerne Maternità e Emoteca ... mi
pare che si può fare molto velocemente ... Noi abbiamo in entrata
15 milioni del capitolo 27; le uscite sono 26 milioni, quindi
abbiamo un passivo di 11 milioni.
Manganoni (P.C.I.)
- Ma per Buisson avevamo avuto quasi
delle assicurazioni in questo Consiglio che con la nuova funivia,
se non saremmo andati in attivo, almeno le entrate avrebbero
coperto le spese...
(voce)
...Ah, un altr'anno saremo alla
pari ... lascia perdere la Russia, guarda, io ti pregherei una
cosa, quando voi altri siete a corto di argomenti, tirate fuori la
Russia o altre cose del genere.
In questo campo potrei intervenire anch'io e sedervi, ma non lo
faccio, perché sono in Valle d'Aosta e discutiamo dei problemi
della Valle d'Aosta, non sia il caso di tirare fuori la Russia, né,
noi potremmo tirare fuori il Vietnam, o molte altre cose che vi
bruciano il sederino, va bene? Ma siccome noi siamo qui e non
vogliamo tirare in ballo quanto non riguarda la discussione ...
Montesano (P.S.D.I.)
- Mettiamo un po' di ordine in
queste risposte e ...
Colombo (P.S.I.)
- Io volevo soltanto aggiungere che tra
quello che è il provento della gestione della funivia di Buisson
l'anno scorso e quello di quest'anno, c'è un aumento di 8 milioni;
quindi abbiamo, per la verità, una riduzione di quello che è il
passivo, nei confronti dello scorso anno, almeno, almeno di 20
milioni ... eravamo su quelle basi lì ...
Germano (P.C.I.)
- ... Aveva assicurato lui, chissà
perché doveva essere lui, che non era della maggioranza, ma lui
aveva assicurato in questo Consiglio che quest'anno non ci sarebbe
più stato deficit e quindi è uno che dice delle storie. Ad ogni
modo non c'è, glielo dice poi Lei ... Dr. Maghetti ...
(voce in
lontananza)
Montesano (P.S.D.I.)
- Per favore non fate delle
conversazioni perché la registrazione viene disturbata e i
rilevatori non riescono più ad inquadrare ogni intervento ...
Fosson (U.V.)
- Io vorrei solo un chiarimento, sulla
categoria III, al n. 37. Io penso che ci sia stata una suddivisione
diversa, ma vorrei avere un chiarimento dalla Giunta,
dall'Assessore, perché al 34, "provento di concessioni sulle
concessioni di acque pubbliche" abbiamo una diminuzione di 102
milioni, e abbiamo, invece, al 37, provento dei 9/10, un aumento di
113 milioni; quindi, nella voce totale si compensano queste cose,
ma vorrei sapere, sul lato tecnico ed amministrativo, come mai c'è
questa differenza, come mai è stata portata questa differenza.
Germano (P.C.I.)
- Sulla categoria III, abbiamo un
capitolo che è interessante, che è il capitolo 33, che è quello che
denuncia il metodo di amministrazione di questa Giunta.
Qui abbiamo la cifra di 250 milioni di interessi, su titoli di
proprietà e su giacenze di cassa, cioè 250 milioni che entrano
nelle casse della Regione, evidentemente il Presidente della Giunta
Bordon dice, vedete come va bene. Assieme a questa cifra abbiamo
alcune altre cifre di cui io ho già avuto occasione di dire in
Consiglio; nella nostra cassa mancano 3 miliardi del 1978, 3
miliardi del 1969, tre miliardi 100 milioni della cassa del 1969;
cioè, la nostra Cassa dovrebbe avere un debito di 9 miliardi e
cento milioni, invece non ha questo debito, ma ha 250 milioni di
interesse che entrano, perché abbiamo dei soldi depositati noi,
perché la cifra dei residui passivi supera i 12 miliardi, 12
miliardi di lire stanziati, e non spese. Ecco spiegato il fenomeno
del piano di opere pubbliche che contempla una cifra enorme, che
poi viene spesa per la metà; ecco perché tante cifre vengono
assegnate per assessorato e poi non vengono spese; al massimo
vengono impegnate provvisoriamente e poi successivamente vengono
poi ricuperate. Questo è il metodo di amministrazione di questa
Giunta. A noi dovrebbe mancare 9.100.000.000 in cassa, noi abbiamo
12 miliardi di residui passivi e quindi abbiamo l'equivalente in
cassa che ci permetterà di incassare degli interessi per giacenze
nostre. È in questo modo che si amministra; questo è il modo di
amministrare di questa Giunta, ed è cresciuto perché dei 3 miliardi
neanche del 1966, perché i residui passivi ci sono sempre, non si
fa un'intera opera in un anno, ci vorrà un anno, due anni, tre
anni, c'è sempre una certa somma di residui passivi, ma quando
questa somma va a 12, oltre miliardi, andrà a finire che nei
prossimi anni noi avremo da spendere l'intero bilancio di un anno,
l'intero bilancio di un anno e sono cifre che vanno a raggiungere
quelle di altre Regioni autonome, dove vi è la Corte dei Conti,
dove vi è, cioè, da parte dello Stato, tutta quella barriera
burocratica che ci impedisce di spendere cosa che noi non abbiamo,
cosa che noi non abbiamo, cosa che noi potremmo spendere con molta
tranquillità, cosa che questa Giunta non vuole fare, non vuole fare
per il metodo di amministrazione che segue.
Vorrei chiedere all'Assessore dove arrivano questi 250
milioni.
Colombo (P.S.I.)
- I 250 milioni di interessi sui titoli
sono dovuti da 5,50 di interessi che abbiamo su 500 milioni
depositati all'Istituto S. Paolo, 3 miliardi alla Cassa di
Risparmio, parte di cui al 5,50% e un miliardo al 4,50% in quanto
depositato prima degli aumenti dei tassi di interessi.
Per quanto riguarda l'osservazione che ha fatto il Consigliere
Germano, io ho soltanto da aggiungere questo: che mi pare nei
confronti del 1966 la situazione è mutata soprattutto per dei
finanziamenti che nel frattempo siamo riusciti ad ottenere da parte
dello Stato, per quanto riguarda la legge 614, per quanto riguarda
la legge 682. Lì si tratta di opere che naturalmente, noi eravamo
ancora privi di progettazione, questi progetti posso dire che nella
maggiore parte sono stati eseguiti nel 1969, buona parte di questi
sono approvati oggi dal Provveditorato delle opere pubbliche e sono
oggetto, in questi giorni, alcuni già di appalti da parte
dell'Assessorato ai Lavori Pubblici e da parte di altri
assessorati.
Uno dei maggiori, diciamo così ... saremo sui 5 o 6 miliardi; se
andiamo a fare i conti, saremo, io non ho qui, appunto, dico
l'elenco, ma saremo sui 5 o 6 miliardi, perché c'è dentro la strada
di... coso... la strada di St. Nicolas, di Valsavaranche, di
Torgnon, del Colle di Joux... ce n'è una infinità. Adesso io non me
le ricordo, Champorcher, i ponti di Pollein, il ponte di Hône, io
non ho l'elenco, ma io mi riservo di farvi avere l'elenco di tutte
queste opere che sono finanziate appunto l'80% dallo Stato, la
strada di St. Nicolas che va su alla ... il Ponte di Montjovet, la
Ranzola ...
Montesano (P.S.D.I.)
- C'è una domanda che aveva fatto il
Consigliere Fosson, mi pare...
Colombo (P.S.I.)
- Questo si tratta dei 9/10 che ci deve
dare l'ENEL appunto per quanto concerne i sovracanoni derivanti
dall'idroelettrico; qui in un primo tempo sembrava che l'ENEL ce li
facesse giungere, appunto, attraverso, dico, lo Stato, e quindi ...
prima voleva darli a noi, e poi, in un secondo tempo, ce li voleva
dare tramite lo Stato e quindi in questo caso la riduzione
naturalmente di un decimo.
Adesso invece, le ultime trattative ci dicono che le danno
direttamente a noi, ecco perché appunto la variazione dei 123
milioni.
Fosson (U.V.)
- Non ho capito bene la spiegazione
dell'Assessore e desidererei su questo punto proprio avere le idee
chiare, proprio per questo fatto, specialmente se ci sono delle
trattative con l'ENEL, e, se ci sono delle trattative con l'ENEL e
una cosa e l'altra, se non approfittiamo di fare questa domanda al
momento in cui discutiamo il bilancio e vediamo queste variazioni
di cifre, non sappiamo quando le dobbiamo fare, quindi avremmo
bisogno di avere, io desidererei avere una risposta chiara su
questo punto, in sede di discussione del bilancio.
Colombo (P.S.I.)
- È in relazione a quanto detto già
prima, cioè in un primo tempo noi abbiamo, naturalmente,
rivendicato il pagamento diretto da parte dell'ENEL e quindi
avremmo avuto i 9/10 puliti, con un passaggio solo, sul capitolo
nostro.
In un successivo tempo ci hanno detto che ci sarebbero stati
versati tramite lo Stato; quindi, i 10/10 allo Stato, i 9/10 a noi;
avremmo avuto quindi una riduzione di un decimo nei confronti del
gettito totale che l'ENEL doveva a noi e questo porta alla
variazione del capitolo, cioè, anziché entrare con il capitolo 34,
entra con il 37; ho chiarito? Non troppo...
Fosson (U.V.)
- Se ho capito bene, è l'inverso di quello
che è stato spiegato...
Colombo (P.S.I.)
- ... prima, esattamente l'inverso.
Fosson
(U.V.)
- Cioè, mentre se pagava
direttamente l'ENEL entrava nel provento delle concessioni e
subconcessioni, e se invece si pagano i 9/10 è lo Stato, cioè
l'ENEL paga allo Stato, quindi, chiarisco, se è così, però è
l'inverso.
Colombo (P.S.I.)
- Devo aggiungere questo: io ho fatto
l'altra ipotesi perché in questo momento stiamo trattando perché ci
vengano versati direttamente a noi; si tratterà in questo caso poi
di fare la variazione. È un problema ancora non definito, allo
stato attuale delle cose, ufficialmente, ci vengono tramite lo
Stato, allo stato attuale delle cose. Stiamo però trattando ancora
per vedere di averli direttamente da parte dell'ENEL, e, se questo
andrà a buon fine, si tratterà naturalmente poi di modificare
l'impostazione, questo è pacifico...
Fosson (U.V.)
- Se avete le trattative in un dato senso,
portate in bilancio direttamente quello che pensate di ottenere,
perché altrimenti... dobbiamo fare una variazione di bilancio dopo
su questa cosa qui.
Colombo (P.S.I.)
- D'accordo, ma la variazione è avvenuta
dopo l'impostazione del bilancio.
Caveri (U.V.)
- Je voulais demander à Monsieur Colombo,
assesseur aux finances, en rapport justement au numéro 33... Quel
est le montant des "residui passivi" en ce moment, aussi divisé par
assessorat, avant tout la somme globale, et puis divisée par
assessorat?
Manganoni (P.C.I.)
- Ha detto l'Assessore Colombo che si
sta trattando per il versamento dei canoni direttamente alla
Regione. Ora, queste trattative erano state impostate fin dal 1965,
con un accordo fra le società idroelettriche di allora, che non
erano ancora nazionalizzate, la Regione e il Ministero dei lavori
pubblici. Perché? Perché molte di queste società, oggi ENEL,
avevano costruito i loro impianti senza concessione. Ora, questo
problema che, allora sembrava avviato ad una soluzione favorevole,
favorevole nel senso che sarebbe stata la Regione a concedere le
acque, come sanatoria e quindi il disciplinare di concessione
sarebbe stato firmato dalla società, oggi ENEL, e dalla Regione,
anche se erano state concesse, alcune, prima della guerra, con
quale vantaggio per la Regione, che avremmo introitato direttamente
i 9/10 dei canoni, li introitava la Regione, anziché gli 8/10, mi
pare, per le concessioni dello Stato, e tramite Stato, e poi i
soldi chissà quando arrivano.
Ora, queste trattative impostate, diceva, nel 1965, ha detto
l'Assessore Colombo, che sono state impostate delle trattative in
questi tempi col Governo...
Ora, io vorrei sapere un po' di quali trattative intendiamo
parlare e precisamente: quelle trattative impostate nel 1965 che
fine hanno fatto? Continuano? Hanno dato esito positivo, hanno
risposto picche a Roma? Primo.
Secondo, le trattative alle quali accenna Colombo sono quelle
trattative, o sono nuove trattative impostate dalla Regione? Perché
possa afferrare meglio, aggiungerò: noi avevamo una causa in corso
e c'era, mi pare, l'avvocato Colonna, nominato dalla Giunta a suo
tempo, si era transato, prevedendo la definizione, in via
amichevole, diciamo, sia con quelle società idroelettriche che
quello col Governo; allora, si era liquidato la parcella e le spese
dell'avvocato Colonna fino ad allora, considerando la questione
giudiziaria chiusa. Io aggiungo questo perché, così, l'Assessore
forse potrà orientarsi meglio, con maggiori ...
Colombo (P.S.I.)
- Per quanto riguarda appunto il
problema sollevato dal Consigliere Manganoni, tutta la questione è
ancora oggetto, appunto, di trattative e stiamo discutendo con lo
Stato. C'è almeno, dico, un avvio di queste trattative, quello che
può essere un acconto per quanto riguarda appunto quegli arretrati
che si aggirano circa sul miliardo. Queste entrate che noi abbiamo
oggi nel bilancio sono relative, naturalmente, ai canoni del 1970.
C'è ancora un miliardo di arretrati che è oggetto appunto delle
trattative e sulle quali si parla adesso di un acconto in attesa
della soluzione definitiva del problema.
Manganoni (P.C.I.)
- Io non ho accennato agli arretrati o
meno, io ho accennato alle trattative; naturalmente gli arretrati
sono una conseguenza delle trattative. Il versamento dei 9/10 dei
canoni direttamente alla Regione era una conseguenza di quelle
trattative, ma il problema che io pongo è: queste trattative, che
allora erano arrivate ad un punto talmente favorevole che abbiamo
ritirato la questione giudiziaria, liquidando addirittura
l'avvocato Colonna, perché la questione era praticamente
risolta.
Ora, la domanda che io vi pongo è questa: se nel 1965 la Giunta
del Leone, che si diceva invisa a Roma ecc. era giunta quasi al
termine di queste trattative, non ha potuto portarle a termine
perché sappiamo che poi, no, il voltafaccia di alcuni assessori,
ecc. Ora, se noi eravamo arrivati a quel punto nel 1965, oggi che
siamo nel 1970, dopo cinque anni, voi dite ancora "è sempre oggetto
di trattative", dopo sei anni? Ma voi che siete amici del Governo,
voi che siete amici del centro sinistra, voi che siete della stessa
conventicola dei vari Ministri, dopo sei anni non riuscite neanche
a portare a termine quello che noi abbiamo impostato e già quasi
risolto, perché si era ritirata la questione magistratura, vuole
dire che le trattative erano quasi, non dico in porto, ma quasi in
porto e voi, dopo cinque anni, dopo sei anni, dite, "ma le
trattative sono oggetto di trattative". Questo che a me pare
difficile, cioè, non è che a me pare difficile capire, io capisco
molto bene e capisco questo: che quando noi, invisi a Roma,
andavamo a trattare a Roma, ma andavamo giù da uomini, e non con le
courbette, con la spina dorsale e non con un salice al posto della
spina dorsale, con Roma si passava e si concludeva. Voi, dopo sei
anni, con tutte le vostre decantate amicizie, non solo non avete
portato avanti niente, ma siete tornati quasi indietro ancora.
Questa la realtà dei fatti e se me la smentite, io vi dico
grazie.
Colombo (P.S.I.)
- Per quanto riguarda la domanda che ha
mosso il Consigliere Caveri, non siamo assolutamente nella
condizione, in questo momento, di poter dare quelli che sono i
residui passivi riferiti, naturalmente, alla sua domanda. Io mi
riservo di risponderle oggi pomeriggio, Consigliere Caveri.
Segretario
- Categoria IV (...)
Colombo (P.S.I.)
- ... il problema purtroppo non è ancora
definito. È inutile che ci giriamo intorno, c'è ancora la
contestazione tra noi e lo Stato su a chi naturalmente compete la
firma delle concessioni, quindi il problema è ancora tutto in alto
mare; lo sta trattando, diciamo le cose come stanno, l'Ufficio
acque dei lavori pubblici. Io non sono nella condizione di dirvi
esattamente a che punto si trova questo problema. So che c'è ancora
questo problema della competenza, su chi deve dare queste
concessioni e il problema è ancora aperto purtroppo. Non sono
ancora arrivati, devo dare atto di questo e punto e basta, io non
so cosa dire di più.
Manganoni (P.C.I.)
- Scusa Colombo, abbi pazienza, tu lo
dici "lo sta trattando l'Ufficio acque della Regione". Sia molto
chiaro, io do atto che all'Ufficio acque della Regione avevamo e
penso abbiamo ancora, se gli uomini sono i medesimi, dei tecnici
seri e capaci. Do atto di questo. Però per queste trattative, non è
l'Ufficio acque, non è il funzionario dell'Ufficio acque, capace,
diligente che deve andare a trattare con i Ministeri, sono i
politici che devono andare, sono gli assessori e il Presidente
della Giunta, perché, scusate, malgrado tutta la capacità e la
volontà di questi funzionari, di cui, io, ripeto, do atto, come
possono questi risolvere i problemi coi Ministeri a Roma? Questo
vuole dire lavarsene le mani, e tira a campà, o se no questo vuole
dire che da parte vostra avete paura, avete timore di andare ad
affrontare i Ministri a Roma. Ebbene vi dirò, noi, invisi, come
dite voi che eravamo, questo abbiamo avuto il coraggio e abbiamo
affrontato i problemi con i Ministri, quello, ed erano in via di
soluzione, lo dimostra il fatto, scusa se te lo ripeto per la terza
volta, ma qui bisogna parlare arabo, perché l'italiano non lo
comprendiamo più, che abbiamo ritirato la denuncia, la questione
magistratura, perché il problema era in via di soluzione. Ora io vi
dico, dopo sei anni, si dice che la questione è demandata
all'Ufficio acque; chi è l'Ufficio acque? L'Ufficio acque la
questione l'ha definita per quanto era di sua competenza; la
questione tecnica era stata concordata e definita, adesso la
questione, non c'entra più l'Ufficio acque, si tratta di andare dal
Ministro e dirgli: "Insomma lo rispettate lo Statuto o non lo
rispettate?". Il problema è tutto lì e non sono i funzionari
dell'Ufficio acque che possono pretendere da Roma il rispetto del
nostro Statuto, ma lo dico io, perché questo problema, queste
trattative, il sugo di queste trattative sapete qual è? Vuole Roma
rispettare lo Statuto speciale, sì o no? Se vuole rispettarlo,
sigli le trattative; se non vuole rispettarlo, continui a menar il
can per l'aia come stanno facendo.
La conclusione, la sostanza delle trattative è questa, caro
Colombo, lo Statuto.
Segretario
- Categoria V - Trasferimenti ...
Montesano (P.S.D.I.)
- Attendiamo perché sono numerose
pagine ... però io do tutto il tempo per gli interventi che si
vogliono fare ...
Manganoni (P.C.I.)
- Non è che io voglia scoprire la
polvere da sparo; a me pare, se non mi tradisce la memoria, che nel
passato si diceva "Capitolo 49 - Capitolo 50 ... e avanti di
seguito". Il Consigliere, quando sentiva, Capitolo 49, se aveva
delle osservazioni da fare, alzava la mano. Io penso che questo è
molto più pratico.
Montesano (P.S.D.I.)
- Guardi, Consigliere Manganoni, io
non ho nessuna ... però ho chiesto questo al Consiglio, ho detto
"Facciamo come si è fatto altre volte, cioè a dire, noi possiamo
discutere capitolo per capitolo, ma, naturalmente, è il Consigliere
che va a ritrovare il capitolo su cui deve fare osservazioni. Io
non ho nessuna difficoltà, però, è per la ragione di celerità,
perché se leggiamo capitolo per capitolo, l'abbiamo fatto un'altra
volta e poi abbiamo dovuto modificare, io credo che si vada avanti
per ore, ore e ore, in ogni modo, si faccia quello che si crede, il
bilancio deve essere discusso; sentiamo dal Consigliere Fosson
quello che vuole dire ...
Fosson (U.V.)
- Vorrei dire, proprio su questa, su quello
di cui stiamo parlando adesso, che ad esempio, categoria per
categoria, come questa, in cui ci sono diverse somme, che poi si
sommano in quella di 5 miliardi, senza arrivare ad elencare tutti i
numeri dell'articolo, si legga ad esempio qui, facciamo l'esempio
pratico "Categoria V - Trasferimenti - Trasferimenti globali" c'è
una prima somma di 494 milioni; si cominci così a gruppi, così
almeno la discussione viene più logica.
Caveri (U.V.)
- Je voulais demander des renseignements
sur le chapitre 78, "Contributo del Ministero agricoltura e foreste
... per servizio della caccia ...".
Le budget de cette année prévoit une dépense de 20 millions, en
faisant la comparaison avec les chapitres du bilan de l'année
passée, je me suis marqué cette somme de 18.500.000 avec le point
d'interrogation. Je voudrais savoir pourquoi ces modifications.
Montesano (P.S.D.I.)
- Consigliere Caveri, io volevo
riprendere il discorso fatto al Consigliere Fosson il quale ha
pregato di leggere capitolo per capitolo, cioè, "Trasferimenti
globali - somma totale". Poi "Trasferimenti di scopo - somma
totale". Lei ha già saltato...
Caveri (U.V.)
- Va bene, l'Assessore all'agricoltura mi
risponderà quando sarà il momento ...
Montesano (P.S.D.I.)
- Va bene, allora, per andare in
ordine, così leggiamo i diversi... le diverse voci.
Segretario
- "Trasferimenti globali" totali £ 494.820.000
- Trasferimenti di scopo per Istruzione e Cultura ...
(legge)
Fosson (U.V.)
- Le Conseiller Caveri a déjà demandé des
renseignements que je voulais demander moi aussi sur l'article
78... Je voudrais demander, sur l'article 80, comment a été
supprimé "Contributo dello Stato per sistemazione generale strade
provinciali", les motifs qui ont porté à cette suppression.
Manganoni (P.C.I.)
- ... risponda pure a quelli ...
Bancod (U.V.)
- Al capitolo 81 - Contributo dovuto
all'Ufficio regionale del turismo, per l'imposta di soggiorno, 14
milioni, all'Uscita, al capitolo 659, 60 milioni. Secondo me,
insomma, queste entrate, in confronto a delle spese, sono un po'...
con tutti i contributi che si danno alle aziende di soggiorno, si
vede che le aziende di soggiorno non applicano regolarmente. Quindi
vorrei sapere un po' come mai c'è questa differenza qui. Per
esempio, recentemente, si è dato, insomma 15 milioni, contributo
bob al Breuil, 15 milioni ed entrate, praticamente, non se ne
vedono su quella categoria.
Manganoni (P.C.I.)
- Io osservo di nuovo sul bilancio del
'70, all'articolo 82, contributo dello Stato ai sensi dell'articolo
3, del terzo comma dell'articolo 12 - ora, è stato detto questa
mattina in Consiglio che questi famosi tre miliardi, previsti anche
nei passati bilanci, per il 1968 non sono ancora pervenuti alla
Regione, e neanche per il 1969; corrisponde al vero questo?
Corrisponde al vero? Bene! Adesso, io vorrei esaminare alcune
conseguenze: a parte il fatto che, dopo tre anni, noi stiamo ancora
aspettando i soldi che Roma ci deve dare, e io qui non voglio
ripetere quanto è già stato detto, no, che, su questo famoso
articolo 12... ma voglio arrivare ad alcune conseguenze,
conseguenze per la Regione, conseguenze per i comuni e conseguenze
per i lavori che stanno fermi e non si fanno. Risulterebbe a me che
molte, qui ne ho un elenco di una trentina, di deliberazioni, di
appalti, di versamenti di contributi ai comuni, sono state bocciate
dalla Commissione di coordinamento e sono delibere 11/1968 e
12/1968, quindi di un anno e rotti fa, 31.12.1968. Ora mi
risulterebbe, e io qui vorrei che la Giunta confermasse o
smentisse, che queste delibere, vi faccio il caso di una di queste
delibere: prendiamo la prima, la n. 3729 del 25.9.1968 - Delibera
di Giunta - "Appalto scuola convitto di Valsavaranche". Questa
delibera di appalto non è stata approvata dal Coordinamento, però
la Regione ha consegnato i lavori lo stesso. Ora, se non è stata
approvata la delibera di appalto, a maggior ragione non sarà stata
approvata la delibera di aggiudicazione dei lavori. La Giunta,
ignorando il fatto, cioè, ignorando che il Coordinamento non le ha
approvato la delibera di appalto, ha fatto lo stesso l'appalto poi
la delibera di aggiudicazione, che, naturalmente, non poteva essere
approvata, se non era approvata la delibera di appalto; ha
aggiudicato ugualmente i lavori. L'impresa, ignorando tutte queste
segrete cose della Giunta, ha iniziato i lavori, e, pare che - qui
il Consigliere Chabod confermi se non è vero - che questa famosa
scuola convitto di Valsavaranche, su cui oggi non voglio ritornare
ed entrare nel merito, perché, avrebbero potuto costruirlo a
Molère, così almeno la prima valanga che veniva giù la sotterrava,
ma, a parte quelle considerazioni che ho già fatto altre volte in
Consiglio, l'impresa ha incominciato i lavori, ha costruito
l'edificio ed è arrivata al tetto, però gli stati di avanzamento
non vanno avanti, cioè, quell'impresa lavora, e pare che non sia
una grande impresa, cioè, di quelle piccole imprese, e che è bene
che noi aiutiamo e non favoriamo sempre e solo le grandi imprese,
ma se noi le invitiamo, aggiudichiamo i lavori e poi non diamo
quattrini, io mi chiedo come queste imprese possono andare
avanti.
Ora, io vi ho citato uno di questi casi, no? Ve ne potrei citare
tanti altri, di lavori appaltati, aggiudicati, anche se la delibera
non è stata approvata dal Coordinamento, l'impresa ha eseguito una
parte dei lavori, non le sono stati pagati, poi, la Giunta o
l'Assessore, d'altronde l'Assessore non è che l'espressione della
volontà della Giunta, ha fatto sospendere i lavori e non ha pagato
l'impresa. Ora, io vi chiedo, come pensate di uscirne di qua?
Questa la domanda che io vi pongo. Perché avete aggiudicato i
lavori se la delibera non era approvata dal Coordinamento? Primo,
questa è la domanda che io vi pongo. Quindi voi siete venuti meno a
quei regolamenti, a quelle norme alle quali la Giunta deve
attenersi. Ma vi è di più: vi sono molti contributi, in queste
delibere bocciate, non ve li leggo, per non abusare del tempo, ma
ve ne sono una quindicina, di contributi ai comuni per gli
acquedotti, che, se non vado errato, dovrebbero essere del 70%. I
Comuni hanno fatto fare i lavori, contando su questo contributo
della Regione; le imprese, i comuni devono pagarli, i soldi della
Regione non arrivano. Perché voi Regione non glieli versate questi
soldi e i comuni i soldi dove li prendono? Perché noi sappiamo le
possibilità finanziarie dei nostri comuni, che abbiamo per la
Regione, no? E allora, cosa succede? O i comuni dovranno ricorrere
a prestiti, pagando, sappiamo, gli interessi che praticano oggi le
banche, o non pagano le imprese e allora dovranno questi ricorrere
a fidi, a mutui, a prestiti delle banche che sappiamo sono del 10 o
12%.
Ora, perché la Giunta, in un modo così, io mi limito a definirlo
irresponsabile, si è cacciata in tutti questi guai? Primo. Secondo.
Come pensa di uscirne? Quand'è che pensa di fare ultimare questi
lavori piantati a metà, e quand'è che pensa di versare questi
contributi ai Comuni, che devono pagare perché i lavori li hanno
fatti eseguire, contando sui vostri contributi? E quand'è che pensa
di pagare, perché è un suo dovere di pagare, quelle imprese che
questi lavori hanno eseguito?
Montesano (P.S.D.I.)
- Altri interventi? Allora ci sono
delle risposte? Assessore all'agricoltura Maquignaz.
Maquignaz
(D.C.)
- Io voglio rispondere
all'avvocato Caveri sul capitolo 78, per quanto concerne il
contributo del Ministero di 20 milioni per il Comitato caccia. La
legge 2.8.1967 prevede che la nuova legge sulla caccia stabilisce
che tutti i comitati provinciali siano finanziati dal Ministero per
quanto riguarda le spese di amministrazione dei comitati
provinciali, quindi non parlo né di spese per i ripopolamenti, ma
solo di spese di amministrazione, spese per personale, generali,
ecc.
Noi abbiamo fatto richiesta per avere un'analogia per il nostro
comitato regionale dei fondi, e abbiamo avuto una lettera nella
quale si dice che 12 milioni sono già assegnati alla Regione.
Inoltre, aspettiamo anche un conguaglio per l'anno 1969, di 7/8
milioni, per cui è iscritta in bilancio la cifra di 20 milioni e
abbiamo pure, nel capitolo di competenza, i 24 milioni, contributo
abituale del Comitato caccia, che, però, noi liquideremo nella
misura in cui vedremo i fondi che arrivano dallo Stato, in modo da
non superare, nemmeno in Valle, quelle che sono le spese per
l'amministrazione del Comitato.
Quindi adesso le abbiamo messe in bilancio, ma, naturalmente,
come liquidazione al Comitato; vedremo in base al bilancio che ci
verrà presentato, quali sono le spese amministrative e liquideremo
solo nella misura in cui sarà necessaria per la copertura di quelle
spese.
Caveri (U.V.)
- Je demandais une autre chose. L'année
passée c'était 18.500 ... alors il y a une augmentation de
18.500.000 ... Je comprends ... Mais il y a une autre considération
que je veux faire, ce n'est pas ni sur la chasse, ni le comité de
la chasse, rien du tout. Non, c'est une autre considération d'ordre
général que je veux faire. C'est-à-dire, l'Etat, la République
italienne devrait être basée sur les régions, pratiquement ce
devrait être un Etat à décentralisation régionale. Mais au lieu on
a fini par créer quelque chose d'hybride, parce que l'Etat serait
basé sur les Régions si l'Etat faisait une répartition une fois
pour toutes entre les différentes régions et chaque région pouvait
pourvoir directement à tous ses besoins, avec l'argent qu'elle
reçoit de l'Etat à titre de ristourne des impôts. Au lieu,
qu'est-ce qu'il arrive? Qu'on a créé une chose hybride, et nous le
voyons ici: l'Etat donne de l'argent pour le fonctionnement du
Comité de la chasse, à la Vallée d'Aoste. Est-ce que c'est de la
décentralisation, cela? Non, c'est du méli-mélo, c'est de la
salade, c'est le système de la salade. Au lieu un vrai
régionalisme, un vrai Etat à fondement régional, devrait être un
état dans lequel les régions pourvoient directement à tous les
comités de la chasse et de la pêche, possibles et imaginables, avec
les moyens de la Région, et entre autre, à travers la répartition
définitive et générale entre l'Etat et la Région. Tandis qu'est-ce
qu'il arrive? Il y a là aussi tout un effritement, tout un
morcellement de petits fonds donnés à l'Etat, aux Régions, mais on
n'affronte pas le problème central, le problème général, le noyau
vital de la répartition des impôts entre l'Etat et la Région, de
manière que ce n'est pas du tout vrai que notre Etat est fondé sur
les régions, notre Etat est fondé sur le chaos, sur la confusion,
voilà.
Colombo (P.S.I.)
- Per quanto riguarda il contributo ha
già risposto l'Assessore Maquignaz, quindi... Sulla domanda fatta
per il capitolo 80 "Contributo dello Stato per sistemazione strade
provinciali", qui noi l'anno scorso avevamo una entrata di
65.500.000 che ci provenivano dallo Stato per le sistemazioni delle
strade di Cogne, Champoluc e Gressoney e tutto questo ci proveniva
in base, naturalmente, a un tanto per chilometro; essendo queste
strade passate direttamente all'ANAS, provvede direttamente l'ANAS
e quindi noi non abbiamo più nessun contributo.
Per quanto riguarda i contributi dovuti dall'Ufficio regionale
Turismo per imposte di soggiorno, qui è un'entrata della ex
provincia che noi, naturalmente, portiamo tutti gli anni, ma non ha
niente a vedere con quanto concerne il problema delle spese e degli
oneri che abbiamo per il turismo regionale.
Sulla questione sollevata dal Consigliere Manganoni, contributo
speciale dello Stato, ai sensi del terzo comma dell'articolo 12
dello Statuto regionale, in relazione soprattutto alle osservazioni
fatte per quanto concerne il 1968, io devo dire che qui noi, come
lavori pubblici, naturalmente mi sento responsabile di questo
andamento, noi, come lavori pubblici avevamo allora appaltato il
programma dei lavori in relazione naturalmente a quelle che erano
le entrate del bilancio dell'amministrazione regionale. Alla fine
dell'anno il coordinamento ci ha bloccato, sospeso alcune delibere
che riguardano alcuni lavori tra i quali, il contributo ai comuni
per acquedotti, la scuola di Valsavaranche, e altri.
Devo dire che, in quel momento, alle imprese appaltatrici di
questi lavori noi abbiamo detto come stavano le cose e abbiamo
anche chiesto che questi lavori, naturalmente, non andassero
avanti. Abbiamo avuto da parte di alcune imprese una certa
pressione, non avevano altri lavori, quindi avevano, ad un certo
momento, interesse a fare questo, sempre che, naturalmente, ci
fosse l'assicurazione del finanziamento eventualmente anche
dilazionato.
Questo è quanto è avvenuto per quanto concerne la scuola di
Valsavaranche; io ricordo che allora l'impresa è venuta da me a
chiedere quali potevano essere le previsioni. In quel momento devo
dire che le previsioni erano migliori di quelle che poi si sono
verificate; il problema dei 3 miliardi, la legge è già passata al
Senato, era passata al Consiglio dei Ministri e al Senato, avrebbe
dovuto passare alla Camera e poi, purtroppo, la crisi che è
subentrata, e compagnia bella, ha finito per bloccare l'iter di
questa stessa legge.
Quindi, per quanto concerne questi problemi, noi riteniamo che
adesso, se verrà superata questa crisi, abbiamo l'assicurazione che
una delle prime leggi che viene discussa in Commissione alla
Camera, sarà proprio questa. Comunque non mancherà anche da parte
nostra una certa pressione, dato ormai l'iter che ha già seguito
questa legge, una certa pressione nei confronti del coordinamento
per vedere di fare approvare queste delibere, quindi di poter dare
adito a quelli che sono i pagamenti.
L'ultimazione di questi lavori non è un problema, perché
l'ultimazione deve, naturalmente, fare capo, sul nuovo programma di
lavori, con finanziamenti, relativi al 1969 o al 1970, quindi non
c'è un problema di ultimazione di questi lavori, perché,
naturalmente, dovranno essere ultimati con i nuovi
finanziamenti.
Questo è quanto posso dire, anche se, naturalmente, anch'io, non
è che non sia preoccupato di questa situazione che si è venuta a
creare nei confronti di alcune imprese.
Ci stiamo interessando, sia per quanto concerne un acceleramento
dell'iter a Roma, sia soprattutto anche per vedere di sbloccare la
situazione qui, con il coordinamento, che ormai penso la possa fare
tranquillamente perché, avendo già la legge superato l'approvazione
del Senato, certamente non mancherà l'approvazione da parte della
Camera.
Manganoni (P.C.I.)
- Io chiedo alla Giunta, dunque, io ho
un elenco molto ridotto di queste delibere, che naturalmente non
riguarda tutte le delibere; quelle delibere riguardano quale
assessorato? Solo lavori pubblici, non riguardano gli altri
assessorati ... Va bene. Qui c'è anche da chiedersi perché il
coordinamento se la prende con i lavori pubblici; ad ogni modo,
quelli sono fatti del coordinamento. Io penso, però, che la Giunta,
o almeno l'Assessore interessato, potrebbe anche toglierci questa
curiosità dicendo al Coordinamento, ma proprio con i lavori
pubblici ce l'avete? Non bocciano, per esempio i cinque milioni che
si danno a certi generali, 4 milioni, cinque, per fare certi studi
assolutamente inutili ecc., è strano che il coordinamento quelli
non li bocci, ma è strano. E se no, quando si vogliono pagare dei
terreni che valgono 10, che si vogliono pagare 20? Vedi Sarre. È
strano che il coordinamento non bocci. Va bene, magari quella non
era ancora arrivata al coordinamento, ad ogni modo, sono delle
considerazioni da farsi col coordinamento e che io, però, pregherei
la Giunta di fare col coordinamento queste considerazioni; ma
veniamo al nostro problema.
Lavori appaltati nel 1968. No, non approvati dal coordinamento,
siamo nel 1970, dobbiamo ancora eseguirli. Cosa succederà? Che
questo si protrarrà nel tempo e, cioè, i lavori previsti nel 1969,
nel 1972, approveranno, aspetteranno ancora che il coordinamento
approvi, e così di seguito: quando saremo, cioè, fin quando noi
portiamo questi 3 miliardi dell'articolo 12 sul bilancio ...
Colombo (P.S.I.)
- Non c'è nessuna delibera del 1969
bloccata dal coordinamento.
Manganoni (P.C.I.)
- Non ancora, non ancora, perché
...
Colombo (P.S.I.)
- Ormai sono passate tutte ...
Manganoni (P.C.I.)
- Colombo, io ti dimostro che non sono
passate tutte, io tiro fuori il programma dei lavori pubblici e ti
dimostro che non sono passate tutte, non sono ancora appaltate. Se
vuoi entriamo anche in quell'argomento, che è un'affermazione non
esatta. Comunque, comunque, dice, noi abbiamo avvertito le imprese
di non iniziare. A me non risulterebbe che questo è esatto, perché
vi sono delle imprese che non sono state per niente avvertite,
quando gli si è consegnato il lavoro. È poi stato detto loro dopo,
quando sono arrivati gli stati di avanzamento, si è detto loro, no,
no, non possiamo pagare perché non abbiamo i soldi, perché il
coordinamento, perché l'articolo 12 e tutto quello che ne segue, no
... In secondo luogo, perché appaltate, perché aggiudicate i
lavori, quando la delibera non è approvata? È questo che io vi
faccio osservare, è questo che io voglio sottolineare. Sapete che
il coordinamento non ha approvato neanche l'appalto e voi
aggiudicate i lavori? Ma questo è mancanza assoluta di serietà,
primo. Dice ancora Colombo, sì, noi eravamo ottimisti, perché la
legge era già passata al Senato, aspettava solamente più la Camera,
però la crisi, e la crisi ... Colombo, chi ha creato la crisi, noi?
L'abbiamo creata noi la crisi a Roma ... Ma voi, in fatto di crisi,
siete dei maestri, basta guardare qui in Valle d'Aosta e allora noi
non ci stupiamo se i ministri che appartengono alla stessa
conventicola della vostra fanno altrettanto a Roma. Io non voglio
dire che i Ministri seguono il vostro esempio, io penso che siate
voi che seguite l'esempio di Roma, no? E allora, crisi a Roma,
crisi ad Aosta, e crisi un po' dappertutto.
Secondo loro, dice Colombo, ma il problema verrà risolto presto
... Ma io chiedo a Colombo: li apre i giornali la mattina, non dico
"legge i giornali", il titolo, scritto in grossi caratteri e io li
leggo anche senza gli occhiali, ebbene, li legge quei titoli? No?
Allora io gli consiglio di leggerli, anche quelli di questa
mattina, e poi, caro Colombo, sarai molto meno ottimista, altro che
risolvere la crisi, io ho l'impressione che la stiate aggravando
sempre di più questa crisi, e allora, questi soldi, più la crisi si
aggrava, più voi questi soldi li aspettate. E perché? Perché non
funzionano i rami, c'è il governo per aria, tutto quel po' po' di
roba che c'è a Roma, come fanno a passarvi questa legge? Sia
chiaro, io mi augurerei che passasse subito questa legge, che
arrivino i soldi, che possiate versarli ai comuni, ma l'augurio mio
non risolve il problema, ché il problema si risolve laggiù. Sono i
famosi componenti del centro-sinistra che devono risolvere il
problema e non certamente i miei auguri che non sono sufficienti.
La morale è questa: dopo le cose come stanno a Roma, che non
lasciano sperare molto di buono in fatto di soluzione di crisi,
voi, per versare questi fondi ai comuni e alle imprese, volete
aspettare la risoluzione della crisi? ... no, no ... perché io
penso che qui anche i Consiglieri abbiano qualche cosa da dire. I
Consiglieri hanno approvato, il Consiglio ha approvato un piano di
lavori pubblici, presentato dalla Giunta, questo piano di lavori
pubblici non viene attuato perché non ci sono i soldi. Questa è la
realtà; e allora, io vi invito, perché, dice Colombo, dice, sul
prossimo piano di lavori pubblici, vediamo di risolverlo - un
momento, sul prossimo piano di lavori pubblici, non potremo
riportare quei lavori, non so se questa è la vostra intenzione,
quei lavori appaltati, ma non iniziati, ma le imprese che hanno
eseguito già una parte dei lavori, io non vi cito tutte le altre,
rimango ancora a quelle di Valsavaranche, che avrà eseguito, non so
io, per 15 milioni di lavori, no, Chabod forse ce lo potrebbe
confermare, lei che è del posto, bene, questi 15 milioni, come
glieli versate? Li portate sul piano dei lavori pubblici del '70,
se i lavori sono già eseguiti? Io penso che il piano dei lavori
deve prevedere dei lavori, delle opere, non ancora iniziate e già
eseguite perché il piano dei lavori deve prevedere dei lavori "da
fare", da eseguire.
Allora, l'invito che io vi faccio, e questo senza polemica, è
questo: volete portarlo sul piano dei lavori pubblici? I lavori non
ancora iniziati? E va bene ... Questa può essere una soluzione, ma
quella di dare i soldi alle imprese, e questo non si risolve col
piano dei lavori pubblici. Io vi invito a risolvere - ma presto -
no, anche, guarda Bordon, il domani mattina, presto, però io non
intendo domani mattina, io intendo tra alcuni mesi, perché per voi
presto vuole dire alcuni anni o mai, questo per voi vuole dire
presto. Quando c'ero io, gli impegni o non ce li prendevamo, o
quando ce li prendevamo, noi li rispettavamo gli impegni, caro
Bordon, noi non aggiudicavamo dei lavori, no, per cui la delibera
di appalto era stata bocciata. Questo, caro Bordon, stai sicuro noi
non l'abbiamo mai fatto, perché noi eravamo un pochino più seri
...
Segretario
- Piano verde - Totale £. 553.500.000 -
(legge)
Fosson (U.V.)
- Je voulais seulement demander à
l'Assesseur, ici, sur la question pour l'assainissement du bétail,
on n'a rien maintenant de la part de l'Etat, pratiquement. Je me
réserve après, dans la question dépenses, de parler un peu sur ce
sujet, parce que, pratiquement, la question, à un certain moment,
on devait avoir une partie des fonds aussi sur la loi de
l'assainissement du bétail, nationale. Alors, en tout cas je
parlerai un peu de cet argument aussi après et alors ...
Manganoni (P.C.I.)
- Il 131 "Fondo per l'incremento della
piscicoltura". Qui era stata discussa in Consiglio tutta la
questione dell'inquinamento della Dora. Era, mi pare, stato
demandato il compito a una Commissione per studiare, concordare,
vedere chi aveva inquinato ecc. Se l'Assessore volesse brevemente
informarci sull'esito di questa commissione e su cosa si è deciso
con quelle, con i responsabili dell'inquinamento ...
Maquignaz
(D.C.)
- Dunque, al Consigliere Fosson
rispondo che effettivamente oggi abbiamo solo 12 milioni delle 404
e questo era previsto già quando hanno distribuito, quando si sono
stabiliti i fondi che spettavano alla Regione; avevano aumentato i
primi anni, e ridotto invece negli ultimi anni. Questo era già in
programma e dalla lettera risulta che era di 40 milioni, poi 30,
poi 18 e poi di 12.
Noi abbiamo comunque fatto una richiesta al Ministero della
Sanità perché la bonifica sanitaria non è sotto il Ministero
dell'Agricoltura e abbiamo avuto una risposta negativa, cioè si è
detto che in questo momento non era possibile avere i fondi e che
del resto noi avevamo una nostra legge regionale e quindi non
potevano darci niente.
Per, invece, il Consigliere Manganoni vorrei dire che, quando
noi abbiamo discusso dei problemi dell'inquinamento, si era detto
che anche il problema dell'inquinamento rientrava in uno di quei
problemi che avrebbe trattato la Commissione che esaminava tutti i
problemi della Nazionale Cogne.
Io, comunque, ho voluto scrivere una lettera alla Nazionale
Cogne, dove pregavo di avere un incontro per esaminare in modo
particolare questo problema. Mi si è detto che in quel momento non
era possibile e che comunque, appena avrebbero avuto la
possibilità, mi avrebbero fatto sapere qualcosa; incontro che non è
ancora avvenuto, però qui si era detto, tutti i problemi li
mettiamo in quella Commissione che discute i problemi generali.
Manganoni (P.C.I.)
- E allora, campa cavallo ...!
Fosson (U.V.)
- Je voulais dire et je pense que
l'Assesseur est d'accord avec moi, moi je voudrais parler quelque
chose sur l'assainissement du bétail, peut-être c'est mieux que
nous en parlions au moment où nous examinons la dépense et alors je
dirais aussi ce que je veux dire maintenant et j'ai fait seulement
la demande, comme cela nous ne faisons pas deux fois la
discussion.
Segretario
- Provvidenze per i territori montani
dell'Italia Centro settentrionale, totale Lire 885 milioni.
Fosson (U.V.)
- Je voulais demander des explications ici
sur l'article 147 où il y a une diminution de 60 millions en
comparaison de l'année passée et cela du Tourisme aussi je peux
demander les motifs parce que aussi par la question du Tourisme il
y a une diminution de 65 millions tandis qu'il y a une augmentation
de l'article 148 qui se refait aux Travaux Publics.
Savioz (P.C.I.)
- Sapere qualcosa in merito al 149, il
perché della diminuzione e come l'Assessore prevede di utilizzare
questi 100 milioni.
Maquignaz
(D.C.)
- Rispondo al Consigliere Fosson.
Noi abbiamo effettivamente la diminuzione quest'anno dei 60 milioni
per lo stesso motivo di cui ho detto prima. Qui noi abbiamo avuto
un'assegnazione maggiore nei primi anni, nel primo anno e la
riduzione invece, quindi la lettera comportava già una somma totale
di 800 milioni, era però suddivisa nei vari anni, e quindi già
allora si prevedeva di avere un intervento maggiore nei primi anni
e inferiore successivamente.
Quindi questo è il concordato.
Fosson (U.V.)
- Non è che l'anno scorso si fossero
sommate a quello degli arretrati...
(Maquignaz:
no, no)
...era la cifra destinata l'anno scorso, diminuita quest'anno, e
già concordata in precedenza.
Milanesio (P.S.I.)
- Era stato fatto da parte del Governo
un piano triennale per quanto riguardava la legge 614; quest'anno
c'è stata una diminuzione prevista del resto in questo piano
triennale e pertanto la cifra stanziata è di 100 milioni.
Voi sapete che possono essere finanziati con questa legge
iniziative di carattere turistico, alberghiero o anche
infrastrutturale, purché ne sia fatta domanda da parte degli
interessati.
Noi attendiamo che vengano fatte delle domande; esistono già
delle domande tali da impegnare i fondi stanziati per il '68 e per
il '69, fondi che non sono ancora stati erogati per quanto riguarda
l'Assessorato al Turismo. Dovrebbero esserlo in questi mesi, io
sono già intervenuto presso il Ministero del Turismo e presso il
Ministero del Bilancio, anche, e la situazione avrebbe dovuto
sbloccarsi in questi giorni, in questi mesi. Forse, con la crisi al
livello governativo, non so come andrà a finire la vicenda.
A ogni buon conto noi siamo creditori verso lo Stato di oltre
300 milioni su questa voce di bilancio.
Segretario
- Categoria VI. Partite che si compensano
nella spesa, partite di giro. Totale lire 2.677.454.000.
Contabilità speciali totale lire 1.178.500.000. Titolo III -
Alienazione e ammortamento di beni patrimoniali e rimborso di
crediti. Categoria I. Vendita di beni immobili e affrancazioni di
canoni.
Fosson (U.V.)
- Je voudrais une explication de l'article
198: Proventi delle vendite di beni patrimoniali - 164 milioni.
Colombo (P.S.I.)
- Si tratta della provvigione di entrata
di lire 157 milioni che ci dovrebbe lo Stato in relazione alla
costruzione del fabbricato per la Questura e gli altri Enti di cui
abbiamo poi il mutuo di un miliardo. È l'annualità di 157 milioni
poi la differenza sono le piccole cose che...
(voce)
...Questura di Aosta, noi abbiamo un miliardo di mutuo come
anticipazione per la costruzione di un fabbricato da adibire a
Questura e altri Uffici Statali. Lo Stato ci rimborsa una quota di
157 milioni e su questa costruzione che noi dovremo fare, che non è
ancora fatta, comunque la spesa è prevista e abbiamo naturalmente
il contributo di 157 milioni e c'è tutto il problema dei terreni,
della progettazione, di tutte queste cose qui.
Segretario
- Categoria II - Ammortamento di beni
patrimoniali, lire 10 milioni.
Categoria III - Rimborso di anticipazioni e di crediti vari
della Regione, totale lire 1.784.000.000.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK