Consiglio Regionale della Valle d'Aosta - Oggetto del Consiglio n. 190 del 22 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 190 del 22 luglio 1971 - Resoconto
OGGETTO N. 190/71 - Progetti di legge sul controllo degli
atti e dei conti degli Enti locali. (Discussione generale)
Montesano (P.S.D.I.)
-  Allora si inizia la
discussione del primo oggetto che è l'8 bis, relatore il
Consigliere Dolchi, capogruppo del Partito Comunista che ha
proposto il disegno di legge. Nessuno è contrario a questa
inversione? È vero, l'inversione della discussione in genere è una
discussione globale vero, ma portiamo avanti prima quella proposta
dal Partito Comunista. La parola al Consigliere Dolchi.
Dolchi (P.C.I.)
- Ma la mia relazione sulla proposta di
legge regionale concernente l'esercizio di funzione di controllo
nei confronti degli Enti locali, presentata dal Gruppo comunista,
sarà breve e conterrà soprattutto alcune precisazioni.
La prima precisazione che penso sia superflua ma che vale la
spesa di ricordare al Consiglio, è che la legge che viene definita
del Gruppo comunista è in sostanza sia nella relazione che negli
articoli, cioè nel complesso della legge, la legge che è stata
presentata e concordata a suo tempo tra le forze politiche della
Democrazia Cristiana, del Partito Socialista, del P.S.I.U.P. e
allora del Rassemblement Valdôtain, cioè dei due Consiglieri che
adesso compongono il M.A.V..
Fatta questa precisazione, questo rappel, direi che sulla
proposta stessa non vogliamo riaprire né tutto il dibattito, né
riportare tutte le argomentazioni che hanno fatto a suo tempo
motivo di dibattito, di discussione del Consiglio, né vogliamo una
sterile polemica. Se apprezzassi il gusto del paradosso potrei fare
la mia relazione riportando testualmente le frasi dei Consiglieri,
e non faccio nomi o posso anche farli, da Pollicini a Milanesio,
che allora sono stati non solo i firmatari ma direi gli artefici di
questa proposta di legge, né in questa mia relazione analizzerò gli
orientamenti che hanno spinto le forze politiche della maggioranza
a presentare un nuovo testo di legge che possiamo anticipare non è
tutto da respingere, perché qualche cosa di innovativo, qualche
cosa di nuovo, di aderente alla nuova realtà che si ispira anche al
dettato costituzionale, vi è nella proposta della Giunta, ma noi
abbiamo ripresentato il vecchio progetto proprio perché era il
frutto di un lavoro comune direi, era l'unico frutto nel periodo
della Giunta Bionaz di un lavoro comune concorde che noi avevamo
considerato particolarmente positivo, che avevamo giudicato allora
positivo e lo giudichiamo ancora adesso anche se non era e lo
ricordo proprio per dovere di storia, se non era il testo comunista
presentato precedentemente, noi non abbiamo presentato il testo
comunista, abbiamo ripresentato il testo comune perché lo
ritenevamo un passo innanzi, un elemento positivo nell'attuazione
di quella autonomia degli Enti locali che è prevista nello Statuto
speciale valdostano e che è sancita dalla Costituzione
repubblicana.
Per riassumere, ho detto che sarei stato brevissimo, le
innovazioni della nostra proposta non ve le leggo, sono contenute a
pagina 2 della relazione che accompagna la proposta di legge, ma si
possono riassumere per brevità in tre punti fondamentali. Le
materie soggette a controllo di merito, le scadenze e l'organo di
controllo.
Le materie e le scadenze le ritroviamo con alcune modificazioni,
ma le ritroviamo quali oggetti fondamentali della proposta di legge
della Giunta, manca invece nella proposta di legge della Giunta e
noi lo abbiamo considerato un elemento fondamentale e cardine di
questa, possiamo chiamarla piccola riforma nel controllo, e
nell'attività collaborativa con le Amministrazioni comunali, manca
l'organo di controllo, cioè quell'organo di controllo
democraticamente eletto che esiste nelle altre Regioni a Statuto
speciale, esiste ormai in quasi tutte le Regioni a Statuto
ordinario.
È questo l'argomento di fondo che ci ha diviso l'altra volta, è
questo l'argomento che ancora ci divide perché è prevista nella
nostra proposta, non è previsto nella proposta della Giunta.
Noi riteniamo che per ragioni di principio, per una esatta
interpretazione di quella che deve essere l'autonomia comunale, i
poteri di controllo che non chiameremmo neanche più controllo, ma
che oramai vengono definiti normalmente in tutta Italia fra i
rapporti fra Enti locali e Regioni e Commissioni di controllo,
rapporti collaborativi di coordinamento, ebbene noi riteniamo che
questo cardine sia fondamentale.
Ecco perché diciamo che per ragioni di principio abbiamo
ripresentato il nostro testo, insistiamo sulla sua votazione che
contiene questo elemento innovatore, fondamentale, e non per
spirito di polemica ma ancora per precisazione, riteniamo che non
sia valida la considerazione che il mantenere alla Giunta il potere
di controllo o se volete ci auguriamo, di quel rapporto
collaborativo con le Amministrazioni comunali sia una difesa
autonomistica, sia una difesa dello spirito autonomistico sancito
nello Statuto speciale per la Valle d'Aosta e in questo caso
all'art. 43.
Noi riteniamo che le competenze della Giunta come Governo
regionale siano ben precise e rappresentino l'esecutivo
dell'Assemblea regionale e che il mantenere alla Giunta queste
competenze di controllo anche se collaborativo, siano da
interpretare come un mal compreso spirito autonomistico.
Togliere alla Giunta questo potere non significa diminuire i
poteri della Regione valdostana, significa vivificare, potenziare
tutte le autonomie che se riguardano quella regionale nei confronti
dello Stato, riguardano anche quelle degli Enti locali nei
confronti della Regione.
Quindi, direi, che proprio per un fondato spirito autonomistico
noi riteniamo che anche per gli Enti locali, un organo staccato
dalla Giunta, un organo regionale democraticamente eletto sia
motivo di maggiore attività e di maggiore potere decisionale
autonomistico.
È per questa considerazione di fondo che noi abbiamo insistito
in Commissione Affari Generali perché il nostro testo fosse portato
all'esame del Consiglio.
Ho detto che sarei stato breve, vi faccio grazia di tutta la
documentazione che in questi ultimi anni e soprattutto in questo
ultimo anno, dopo la costituzione delle Regioni a Statuto
ordinario, ha interessato tutte le forze politiche ed è stata alla
base di notevoli dibattiti.
Vi potrei solo ricordare che insediando la Commissione di
controllo e di collaborazione e di coordinamento toscano veniva
affermato che iniziava così anche per quella Regione il processo di
liberazione delle autonomie locali secondo lo spirito della
Costituzione proprio perché si tratterà, veniva affermato in quella
occasione, di un rapporto collaborativo e di coordinamento nel
rispetto dell'autonomia degli Enti locali e il controllo della
Regione ha un presupposto fondamentale di assoluta fiducia negli
Enti locali, non si tratterà quindi di un controllo opprimente ma
di un controllo che chiama in causa il senso di responsabilità
degli Enti locali, che garantisce il massimo di libertà e
presuppone il massimo senso del dovere e assicura nel contempo il
massimo di autonomia ed implica ancora la massiva severità in caso
di abuso.
Vi leggo solo queste affermazioni che riassumono tutto il nostro
pensiero sull'importanza della Commissione democraticamente eletta
per il controllo e la collaborazione con gli Enti locali.
Noi riteniamo che la nostra proposta aveva ed ha questo
vantaggio sulla proposta della Giunta. Noi riteniamo che
indipendentemente dall'onere che la Giunta per tutta l'attività di
tutela e che verrebbe sollevata quindi dalla costituzione di
un'apposita e democratica commissione, democratica proprio per la
partecipazione di tutte le forze, di tutti gli interessi che
regolano i rapporti fra Comune e Regione, ci sia una questione di
fondo e di principio e cioè la non identificazione del potere
esecutivo, cioè del Governo regionale con la tutela o con il
controllo dei Comuni e debbono, e noi riteniamo con questa proposta
di legge di aver identificato questo pensiero, i Comuni debbono e
possono richiedere alla Regione l'autonomia di cui hanno diritto,
l'autonomia decisionale a cui hanno diritto e che giustamente in
altre occasioni la Regione rivendica nei confronti dello Stato.
Grazie.
Montesano (P.S.D.I.)
- Prima di dare la parola al
Consigliere Tonino, io richiamo l'attenzione dei Consiglieri sulla
opportunità di fare un'unica discussione di questi tre disegni di
legge. Io credo che il Consiglio sia d'accordo su questo argomento
è unico e quindi poi saranno distinte solo le tre votazioni.
La parola al Consigliere Tonino.
Tonino (P.S.I.U.P.)
- Cioè io ho cercato di studiare
attentamente le due relazioni sulle proponenti leggi regionali che
concernono l'esercizio di funzioni di controllo nei confronti degli
Enti locali ed ho constatato che tutte e due le proposte di legge
tendono a rendere meno gravoso e più spedito il compito di
controllo sugli enti amministrativi degli Enti locali. Vi è però
una sostanziale differenza che mentre però la proposta di
iniziativa comunista affronta tutto il problema, quella invece
proposta dalla Giunta lo affronta solo in parte riducendo al
controllo della Giunta i soldi dei conti consuntivi degli Enti
locali e lasciando invece tutte le complesse materie che non sono
poche al controllo di merito della Giunta.
Per me questo vuol dire lasciare le cose quasi come erano prima
e vuole anche dire non migliorare e non potenziare l'autonomia
degli Enti locali, oltre a questo sul piano pratico il
provvedimento proposto dalla Giunta, ho già detto, non tende a
liberare la Giunta da un gravoso incarico di controllo che si
ritorce poi a danno degli stessi Comuni, i quali continuano ad
aspettare che le loro delibere, i loro provvedimenti ritornino ai
loro Comuni approvati o comunque vistati.
Quindi pur non entrando nel merito del complesso meccanismo del
controllo sugli Enti locali, ma ravvisandone la opportunità di dare
maggiore celerità al servizio stesso e nel tempo stesso garantendo
maggiore autonomia ai Comuni e celerità nelle approvazioni dei loro
atti, non posso che non essere d'accordo sulla proposta di legge di
iniziativa dei comunisti, la cui legge introduce per conto mio una
profonda innovazione su di un meccanismo molto delicato e che deve
essere necessariamente disciplinato.
Questi sono i motivi principali che mi inducono a votare la
proposta di legge del relatore Dolchi presentata dal Gruppo
comunista.
Montesano (P.S.D.I.)
- Chi chiede la parola? Nessuno
chiede la parola?
Il Presidente della Giunta vuole illustrare il disegno di legge
della Giunta? No, io ho detto un momento fa e ho chiesto al
Consiglio se era d'accordo che la discussione fosse unica è vero,
quindi per non ripetere poi le stesse discussioni, le stesse cose
su un argomento che è unico. Mi pare che il Consiglio è stato
d'accordo su questa linea da adottare, io non ho nulla in contrario
che si faccia altrimenti, però per logica l'argomento è unico e
quindi può essere discusso anche se riferito a tre leggi
diverse.
La parola al Presidente della Giunta.
Dujany
(D.P.)
- La Giunta propone sulla vigilanza
degli Enti comunali la legge che è stata sottoposta
all'approvazione del Consiglio regionale, che tende a dare maggiore
autonomia alle Amministrazioni comunali e in termini concreti, e
dando la possibilità, dando la competenza di questo controllo alla
Giunta regionale e mantenendo al Presidente della Giunta il
controllo di legittimità sugli atti dei Comuni.
Direi che come è già stato detto dal Consigliere Dolchi, l'unica
differenza esistente fra i due progetti consistono nell'attribuire
questa competenza di controllo ad una Commissione anziché alla
Giunta regionale, a parte altri problemi di dettaglio.
Mi pare che questo è un così una prima proposta se pure con
delle visioni diverse che tende a realizzare un certo decentramento
ed una certa autonomia a favore delle nostre Amministrazioni
comunali.
Il nostro progetto di legge presentato dalla Giunta parte da
determinati concetti che però si ritrova diciamo ad approvare e ad
affermare alcuni concetti che sono comuni alle due proposte che
sono i concetti di decentramento e di autonomia delle
Amministrazioni comunali e nello stesso tempo riteniamo di poter
scaricare la Giunta regionale della grossa massa di lavoro, di cui
oggi è oberata dalle 50.000 deliberazioni comunali che annualmente
deve esaminare e nelle varie deliberazioni di Giunta.
Da un calcolo sommario fatto dagli Uffici, le deliberazioni di
Giunta, con questa proposta presentata dal Consiglio regionale,
dovrebbero scendere dalle 50.000 alle circa 10.000 deliberazioni,
perché pare che la quantità essenziale delle deliberazioni dai
Consigli comunali sono o delle Giunte o delle Amministrazioni
comunali in genere, sono deliberazioni che non saranno più soggette
al visto di merito, all'esame di merito da parte della Giunta
regionale.
Quindi, riteniamo in questo modo di fare e di proporre un primo
esperimento di decentramento, quindi di riconoscimento di
possibilità decisionali da parte delle Amministrazioni comunali e
di sottoporre successivamente all'esame pratico e concreto la
validità di questa legge.
Non dimentichiamo che con questa legge si raggiunge lo scopo e
gli scopi precedentemente illustrati e in più si configura alla
Giunta regionale la possibilità dell'organo di controllo degli
altri Enti locali per cui non esiste ancora una legge regionale e
cito in modo particolare il nuovo Ente Ospedaliero che di fatto è
stato, è controllato chiamiamolo così, è vigilato dalla Giunta
regionale, ma senza uno strumento legislativo che era compito
nostro darci e in questo modo e con questa proposta di legge.
Ritengo importante questo provvedimento, soprattutto sotto
questo aspetto, che l'organo di controllo dell'Ente Ospedaliero sia
prefissato nella Giunta regionale ed in questo modo si regolarizza
una situazione di fatto che abbiamo creato che però non è ancora
mai stata regolamentata da nessuna disposizione legislativa.
Quindi io chiedo al Consiglio di respingere il progetto di legge
dei comunisti, di voler votare il progetto di legge presentato
dalla Giunta regionale e di verificare successivamente quali
saranno gli inconvenienti conseguenti a questa decisione che il
Consiglio vorrà adottare in questa sede. Rendiamoci conto che le
leggi sono degli strumenti che rispondono a determinate necessità
di un determinato momento ma non sono dei mausolei da conservare
quando non rispondono più alla realtà della vita e del Paese.
Montesano (P.S.D.I.)
- Chi chiede la parola? Assessore
Milanesio
Milanesio
(P.S.I.)
- È un po' imbarazzante per noi
socialisti di fronte a due disegni di legge, uno presentato dal
Partito comunista oggi, ma che era stato concordato allora da
diverse forze consiliari, ricordo dal sottoscritto come
presentatore, da Dolchi, da Pollicini, da Chamonin, forse ho
dimenticato qualcuno, è difficile evidentemente per noi socialisti
dire che quel progetto di legge non va bene. Progetto di legge che
affronta il problema del controllo degli atti degli Enti locali in
modo completo, in modo democratico.
Con questo non voglio dire che il progetto presentato dalla
Giunta affronti il problema controllo degli atti degli Enti locali
in modo antidemocratico e non completo. Evidentemente il progetto
presentato dalla Giunta è il frutto di una discussione e di un
accordo politico che si è raggiunto a livello della maggioranza di
questa Regione, non è però un accordo scadente, non è però un
compromesso disonorevole in quanto si introduce un principio
importantissimo. È pur vero che rimane la Giunta quale organo di
controllo, però si introduce il principio che la decisione della
Giunta quando entra nel merito del provvedimento, non è mai una
decisione di annullamento, ma è al massimo una decisione di
sospensione del provvedimento stesso per cui se l'Amministrazione
comunale ridelibera a maggioranza assoluta dei suoi componenti,
questo atto è definitivo e la Giunta regionale non lo può più
fermare.
È per questa ragione che io mi sento in tutta coscienza di
votare per il provvedimento presentato dalla Giunta, però non
voterò contro il provvedimento presentato dal Partito comunista, mi
asterrò semplicemente. Non voterò contro perché evidentemente
sarebbe votare contro una cosa cui avevo partecipato anch'io
all'elaborazione, però si fa della real-politique, tra nessun
disegno di legge, perché è inutile che ce lo nascondiamo, non
abbiamo trovato una maggioranza allora e penso che non la troveremo
neanche adesso per far passare il disegno di legge che oggi porta
la firma di Dolchi e dei Consiglieri comunisti, quindi tra un buon
disegno di legge che rimane sulla carta e un altro buon disegno di
legge che ha la possibilità di passare, in base al discorso della
real-politique, io scelgo il disegno di legge che può passare, però
con questo noi non voteremo contro il provvedimento di legge
presentato dai comunisti, ci asteniamo.
Montesano (P.S.D.I.)
- Altri interventi? Consigliere
Pollicini.
Pollicini (D.P.)
- Vi sono temi nei quali non è investita
la posizione politica di un gruppo o di una maggioranza e su questi
temi è possibile avere e tenere delle posizioni personali. Vi sono
altri temi prettamente politici e qualificanti che normalmente sono
il frutto di una mediazione o meglio di un compromesso fra le forze
che compongono la maggioranza. Su queste scelte correttezza vuole
che gli appartenenti alla maggioranza debbano accettare la linea
stabilita anche se ciò non corrisponde alla posizione personale,
come è nel mio caso, per quanto concerne i progetti di legge sui
controlli nei confronti degli atti degli Enti locali, sui quali
voterò contro il progetto comunista e a favore del progetto della
Giunta.
Montesano (P.S.D.I.)
- Consigliere Chamonin. No pardon,
c'è prima Germano. È lo stesso? Consigliere Chamonin.
Chamonin
(M.A.V.)
- È perché anch'io mi trovo
nelle stesse condizioni dei Consiglieri Milanesio e Pollicini,
dovrei dire esattamente le stesse cose e la discussione è già
andata avanti abbastanza mi pare. Ho firmato anch'io a quel tempo
quel progetto di legge, evidentemente oggi, pur non rinunciando,
pur accettando ancora il principio che allora ci aveva fatto
portare alla firma di quell'altro progetto di legge, evidentemente
come dissero già Pollicini e Milanesio questo è il frutto di una
mediazione, di un compromesso e dovendo comunque, facendo comunque
parte di questa maggioranza, dovendo il sostegno a questa
maggioranza, noi voteremo per il progetto presentato dall'attuale
Giunta e voteremo contro il progetto di legge presentato dal Gruppo
comunista.
Montesano (P.S.D.I.)
- Consigliere Germano.
Germano (P.C.I.)
- Ma, io comprendo, direi tutti noi
comprendiamo l'imbarazzo che ha contrassegnato l'intervento di
alcuni Consiglieri, però non abbiamo l'abitudine di fare il
maramaldo, quindi non vogliamo approfondire questo tema, la vita va
avanti, le cose si vedranno nel loro sviluppo. Io però vorrei fare
presente ancora una volta alla maggioranza alcuni aspetti legali
che possono anche fermare l'iter della vostra legge. Perché? Il
nostro Statuto dice all'art. 43 "Il controllo sugli atti dei Comuni
e delle istituzioni pubbliche di beneficenza, dei consorzi, delle
consorterie ed altri Enti locali è esercitato dalla Regione nei
modi e limiti stabiliti con legge regionale in armonia coi principi
della legge dello Stato" in armonia coi principi della legge dello
Stato.
Nella Costituzione si parla per le Regioni, non per le Regioni a
Statuto speciale, ma per le Regioni, del controllo degli atti degli
Enti locali e dice all'art. 130 della Costituzione: "Un organo
della Costituzione della Regione, costituiti nei modi stabiliti da
legge della Repubblica, esercita anche in forma decentrata il
controllo di legittimità sugli atti delle Province, dei Comuni
degli altri Enti locali. È l'unico richiamo che abbiamo nella
Costituzione al principio della tutela, abbiamo poi una legge dello
Stato che si parla di abrogarla, che è quella del 1953 la famosa
legge Scelba, che prescrive un organo di controllo.
Abbiamo poi la realtà stessa che in tutte le Province, in tutte
le Regioni, è stato costituito l'organo di controllo, nella
maggioranza delle Regioni a Statuto speciale, vi è l'organo di
controllo, eccezione il Trentino-Alto-Adige dove funzionano le
Giunte delle due Province.
Voi ritenete che sia giusto così, fatelo. Sotto l'aspetto legale
noi però vi abbiamo posto davanti queste questioni.
E vi è poi l'altro aspetto, quello democratico. Lo abbiamo detto
in Commissione, dobbiamo dirlo ancora oggi. Qual è il vantaggio
secondo noi del nostro progetto di legge che avviene attraverso
l'organo di controllo una tutela più democratica perché presente la
minoranza, non è solo la maggioranza che decide. Vi è la
maggioranza, ma vi è il controllo della minoranza. Nel vostro
progetto di legge questo non c'è. Per questo noi sul vostro
progetto di legge ci asterremo, perché consideriamo che sono stati
acquisiti molti punti, però riteniamo che in linea legale, non sia
costituzionale, non sia a posto per l'aspetto legislativo.
Montesano (P.S.D.I.)
- Vice-Presidente Fosson.
Fosson
(U.V.)
- Ma, io non vorrei dilungarmi su
questo argomento, noi dell'Union Valdôtaine avevamo già espresso in
passato quali erano le nostre perplessità di addivenire a una legge
che rinnovasse completamente arrivando a demandare un potere che
attualmente è demandato alla Giunta regionale, pur condividendo
tutte quelle possibilità di alleggerimento del lavoro che è stato
poi recepito dalla legge che è stata presentata dalla Giunta, ma
avevamo le nostre perplessità sul passaggio completamente ad un
organo nuovo, completamente nuovo.
Ora noi possiamo in linea di principio, possiamo anche ammettere
in futuro, vedendo come funzionerà questa nuova legge, questi nuovi
controlli, potremo vedere, non saremo certamente fermi a quello che
stabiliamo oggi se vedremo che sarà necessario di modificare, però
vorrei dire, rispondendo a quanto ha detto Germano, che sotto
l'aspetto della legalità, non penso che si possa fare delle
eccezioni alla legalità della legge che è stata presentata,
ricollegandosi a quell'articolo della Costituzione che è stato
citato oppure a quella legge Scelba, che praticamente noi abbiamo
sempre detto e d'altra parte la legge stessa dice che non ha nessun
valore per le Regioni a Statuto speciale.
La questione anche di paragonare sempre alle altre Regioni e
alle altre Province. D'accordo anche questo, questi paragoni vanno
fatti molte volte ma teniamo conto che in Valle d'Aosta abbiamo 74
Comuni e quindi non è una Regione che abbia centinaia o migliaia di
Comuni, o una Provincia che abbia centinaia di Comuni e proprio
attraverso l'analogia che è stata fatta, vediamo che la Regione
Trentino-Alto-Adige che ha le due Province che sono sempre Province
che sono sempre più grandi della nostra Regione, questa azione di
controllo è stata affidata alle Giunte provinciali, quindi anche in
questa parte di analogia vediamo che ridotte ad una dimensione più
piccola forse la questione di creare un altro organismo apposta per
il controllo, per il controllo e addivengo alla questione che ha
detto Dolchi di collaborazione a quella parola introduttiva,
introdurre un nuovo concetto che non sia solo in controllo pesante
ma sia anche quello della collaborazione.
Per queste ragioni, noi abbiamo visto fin dall'inizio, con una
certa preoccupazione, una nuova legge che rivoluzionasse tutta
questa parte, condividiamo la questione collaborazione e nella
legge che è stata presentata dalla Giunta si è cercato appunto di
inserire questo nuovo concetto e di cercare di semplificare tutto
quello che è il controllo di merito.
Ora ci sono certi atti dei Comuni per i quali è assolutamente
necessario che si continui ad avere il controllo di merito e su
questo mi sembra che non ci sia una grande divergenza fra... perché
i punti poi sui quali bisognava mantenere il controllo di merito mi
sembra che collimano sia nella legge che è stata presentata dal
Partito Comunista, sia dalla legge che è stata presentata dalla
Giunta.
C'è un'altra questione permettetemi e poi finisco che ci ha
fatto, ci ha resi restii all'innovazione completa di un nuovo
organo che svolgesse questa tutela, perché dalla pratica stessa che
abbiamo fatto in questa sede, nella sede regionale, vediamo che
quando si deve fare la tutela di merito per molte delibere dei
Comuni, che cosa bisogna fare? Bisogna servirsi di tutti gli
Assessorati, perché a un certo momento, se sono questioni di Lavori
pubblici, abbiamo diversi contributi che diamo noi come Lavori
pubblici, a un certo momento bisogna sentire l'Assessorato ai
Lavori pubblici, per altre questioni bisogna sentire l'Assessorato
all'Agricoltura, quindi in definitiva, un certo lavoro che si deve
svolgere attraverso gli organi della Regione continuerebbe a
sussistere, forse, forse, riteniamo che nell'ambito della Regione
della Valle d'Aosta una volta pensato di alleggerire questo lavoro
come lo prevede la legge presentata dalla Giunta sia logico ancora
che sia la Giunta che lo faccia, riportato a quei pochi settori e
limitatamente a quelle voci che si è detto e per queste ragioni,
non per delle questioni di opposizione, puramente di partito o di
cosa, che noi avevamo sostenuto questa tesi in passato, la
sosteniamo ancora adesso liberi certamente che se domani, nello
svolgimento dei vari compiti si dovesse vedere di portare a questa
legge delle ulteriori, degli ulteriori miglioramenti o delle
ulteriori modifiche, saremmo sempre disponibili in questo
senso.
È per queste ragioni che noi votiamo direttamente contro al
progetto di legge che è stato presentato dal Partito Comunista e
voteremo a favore per quello presentato dalla Giunta regionale.
Montesano (P.S.D.I.)
- Ci sono altri interventi?
Consigliere Ramera.
Ramera (D.C.)
- Dovrei dire anche una battuta perché se
non altro serve... perché taluni interventi mi hanno ricordato
l'autocritica del famoso atleta Zatopek, che dopo aver preso parte
ai fatti di Praga in questi giorni ha dovuto naturalmente
rimangiarsi tutto e dire che si era sbagliato, naturalmente, ad
ogni modo questa era la battuta che mi era venuta, ascoltando
alcuni colleghi...
(Voce
) ...Eh, perché? Ma mi sa che
l'altra volta c'è stato un tale pasticcio... No, no... in
Commissione il nostro collega si è astenuto, l'amico Bordon mi
sembra che si sia astenuto...
(Montesano:
Germano, per
favore! Comunque non ha valore tutto quello che è avvenuto).
Quindi vista la presentazione di due proposte contrastanti e per
quelle considerazioni diciamo che ha illustrato così bene il
Consigliere Fosson su una certa burocratizzazione diciamo del
controllo che per noi va bene così, viste anche le dimensioni del
nostro territorio, noi votiamo contro al disegno di legge comunista
però considerate le perplessità manifestate nella stessa
maggioranza, con la presa di posizione del Consigliere del P.S.I.
Balestri, il gruppo D.C. si astiene sul disegno di legge presentato
dalla Giunta.
Montesano (P.S.D.I.)
- Altri interventi? Tonino per
favore.
Tonino (P.S.I.U.P.)
- A me pare che da un po' di tempo a
questa parte in questo Consiglio regionale vi siano troppi
compromessi, compromessi che rischiano sempre più di fare di questo
Consiglio non già un'Assemblea che delibera, ma una piazza di
mercato dove in cambio di una scelta si dà un voto, in cambio di
una certa sicurezza di ottenere una maggioranza si cambiano le
opinioni che prima si erano prese; avanti di questo passo a me pare
che non costruiremo in meglio quell'edificio della nostra autonomia
regionale, ma costruiremo un qualche cosa che non ha nulla a che
vedere la libera scelta che ogni Consigliere dovrebbe portare in
questa Assemblea.
Analizzando tutto questo dovrei essere portato a votare contro
la proposta della Giunta, ma rendendomi conto di ciò che potrebbe
comportare un voto contrario, dichiaro la mia astensione dal
progetto di legge presentato dalla Giunta, mentre voterò a favore
della proposta presentata dai Comunisti.
Montesano (P.S.D.I.)
- Altre dichiarazioni? Altre
dichiarazioni, perché siamo scivolati nelle dichiarazioni di voto.
Allora io chiudo con la mia dichiarazione, sullo stesso argomento
c'è un contrasto di fondo tra un settore dell'opposizione e la
maggioranza e quindi nella mia qualità di Presidente del Consiglio,
mi astengo e dall'una votazione e dall'altra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK