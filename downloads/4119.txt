Consiglio Regionale della Valle d'Aosta - Oggetto del Consiglio n. 461 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 461 del 5 ottobre 1981 - Resoconto
OGGETTO N. 461/81 - ACQUISTO DI IMMOBILI FACENTI PARTE DELLA
"CASA SALLUARD" SITI IN FRAZIONE MARSEILLER IN COMUNE DI VERRAYES -
APPROVAZIONE ED IMPEGNO DI SPESA - DELEGA DELLA GIUNTA.
Presidente
- Do lettura del testo dell'oggetto n. 17:
Il Consiglio regionale
delibera
1)
di approvare l'acquisto, per il prezzo a corpo di
L. 16.000.000, degli immobili di proprietà della Signora Lavevaz
Persida, distinti al Catasto Terreni del Comune di Verrayes come
segue:
F. 54 nn. 81/2 e 96;
2)
di approvare ed impegnare la spesa di L. 16.000.000
finanziandola con imputazione al Capitolo 23250 del bilancio
preventivo della Regione per l'anno 1981 ("Spese per l'acquisto e
costruzione di beni patrimoniali"), che presenta la necessaria
disponibilità.
3)
di delegare alla Giunta regionale l'adozione di
ogni successivo provvedimento di esecuzione per addivenire alla
stipulazione dell'atto notarile di compravendita degli immobili di
cui si tratta e, in particolare, per la designazione del notaio
rogante, per la liquidazione delle relative spese, nonché per gli
eventuali accertamenti circa la consistenza e l'intestazione
catastale degli immobili da acquisire.
Presidente
- La parola al Presidente della Giunta,
Consigliere Andrione.
Andrione
(UV)
- Quando i Savoia fecero il famoso
processo alla Maison de Challand per abusi, mandarono un certo
nobile Jean Salluard, probabilmente dall'Alta Valle, a presidiare i
feudi, e fu costruita intorno al 1130 la Casa Forte Salluard, con
degli affreschi pregevoli dell'epoca che, in gran parte scrostati,
rischiavano di essere persi completamente.
Si tratta di un'opera di valore che la Sovrintendenza ha
classificato e sulla quale siamo intervenuti rifacendo il tetto e
rinforzando la torre nel lato ovest. La presenza di questi
affreschi e il fatto che lentamente li rimetteremo a posto,
impedisce di continuare ad utilizzare questi ambienti come fienile
e come deposito di attrezzi, perché evidentemente il fieno, urtando
contro le pareti, danneggia gli affreschi. Di conseguenza
proponiamo l'acquisto e la sistemazione definitiva di questi
ambienti che saranno anche visitabili. Il prezzo è di 16 milioni di
lire. L'accordo passato infatti, su 13 milioni di lire, data da più
di un anno; per vari motivi è stato ritardato, e con il
proprietario abbiamo accettato questa rivalutazione a 16 milioni di
lire. Se andate a visitarlo vedrete che non è caro; comunque si
tratta di una stima che la Sovrintendenza alle Antichità e Belle
Arti ritiene indispensabile dato il valore documentale, storico ed
anche artistico di questi affreschi.
Presidente
- È aperta la discussione sull'oggetto n.
17.
Ha chiesto di parlare il Consigliere Mafrica, ne ha facoltà.
Mafrica (PCI)
- Ringrazio il Presidente per l'esposizione
storica, però devo correggerlo per quanto riguarda la questione
finanziaria. Egli dice che questo acquisto passa da 13 a 16 milioni
perché c'era una vecchia perizia e questa perizia è stata
rivalutata. In realtà le cose non stanno così, perché nel documento
allegato si dice che c'era una perizia del 25 febbraio e che era
necessario rivederla, ma è la perizia del 22 settembre che parla di
13 milioni, quindi, evidentemente l'Ufficio dice che oggi questo
immobile è da valutare 13 milioni.
In premessa si spiega che la Giunta regionale, nonostante gli
Uffici abbiamo valutato questo immobile 13 milioni, è disposto a
darne 16 in considerazione del fatto che questo immobile non è più
utilizzabile dalla proprietaria da diversi anni. La spiegazione non
mi sembra adeguata; se c'è un edificio che per ragioni di
ristrutturazione non è più utilizzato, il suo valore non è che
possa aumentare, ma diminuisce. Cioè, non riesco proprio a
spiegarmi per quali ragioni dobbiamo pagare 16 milioni quello che
ne vale 13.
Presidente
- La parola al Presidente della Giunta,
Consigliere Andrione.
Andrione
(UV)
- Io non ho parlato di perizia, ma
di accordo che era avvenuto diverso tempo fa. La perizia è stata
fatta allora ed è stata mantenuta dal geometra. La spiegazione non
è data dal valore o meno dell'immobile, ma dal fatto che per due
anni circa e forse di più, i locali non sono stati più utilizzati
perché non era possibile utilizzarli mentre vi erano questi lavori.
Quindi con questa motivazione - che è differente da quella che ho
dato, perché io ho parlato di cifra concordata allora e adesso
aumentata - con questa motivazione specifica, cioè il non utilizzo
dei locali durante il periodo della ristrutturazione, nelle
premesse è detto che la Giunta addiviene ad un aumento della cifra.
Però il fatto fondamentale è quello dell'accordo che era avvenuto
allora tra l'Ufficio legale e il proprietario.
Presidente
- Altri che intendono prendere la parola? Ci
sono dichiarazioni di voto sull'oggetto n. 17?
Metto in approvazione l'oggetto n. 17.
Esito della votazione:
Presenti, votanti e favorevoli: 26
Approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK