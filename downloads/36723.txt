Consiglio Regionale della Valle d'Aosta - Oggetto del Consiglio n. 658 del 29 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 658 del 29 luglio 2014 - Resoconto
OGGETTO N. 658/XIV - Interpellanza: "Sostegno alle
Amministrazioni comunali per l'adeguamento delle strutture
attinenti alla linea ferroviaria alle misure di sicurezza richieste
da RFI".
Presidente
- Qualcuno...ha chiesto la parola la
Consigliera Certan. Ne ha la facoltà.
Certan (ALPE)
- Buongiorno a tutti. Grazie
Presidente.
Assessore, sarà a conoscenza di una richiesta, che è stata fatta
da
RFI
ai comuni che hanno un territorio lungo l'asse
ferroviario, di lavori...diciamo...straordinari, riguardanti in
particolare attraversamenti stradali, cavalcaferrovia, oppure
parallelismi stradali, cioè tutte le strade poderali o meno che
costeggiano l'autostrada. Sicuramente una richiesta, da una parte
legittima, di RFI però, sarà sicuramente a conoscenza della
difficoltà che le Amministrazioni possono avere a dare risposte
puntuali. Anche perché questa lettera richiede eventualmente
progettazioni qualora ci fossero degli interventi da fare; è una
richiesta operativa. Quindi, come Gruppo ALPE, chiediamo se
l'Amministrazione regionale intende in qualche modo supportare,
sostenere, le Amministrazioni Comunali anche coordinando, dico
coordinando, le varie fasi fra i vari territori; facendo a esempio
lo stato dell'arte, (perché sono sicuramente necessari dei
sopralluoghi) è necessario un cronoprogramma. Se ci sarà la
necessità di fare, di realizzare dei lavori, ci chiediamo se può
essere possibile da parte dell'Amministrazione regionale seguire
questi lavori. Dal momento che lei, Assessore, ci ha più volte
ribadito e ci ha più volte rincuorato che con RFI e con Trenitalia
c'è un dialogo continuo, costante, aperto e anche di
collaborazione, ci chiediamo se questo...in un momento anche di
forte crisi sia economica sia lavorativa, se è possibile magari
utilizzare delle squadre, che in questo momento sono composte ma
che non lavorano, se possono essere rese operative per queste opere
di manutenzione lungo la ferrovia. Sappiamo che non sono solo opere
che riguardano amministrazioni comunali e territori comunali, ma
anche i privati; quindi ci sarà sicuramente una complicazione
riguardo a questo. Grazie.
Presidente
- La risposta...l'Assessore Marguerettaz. Ne
ha la facoltà.
Marguerettaz (UV)
- Grazie Presidente.
Rispetto a quanto mi chiedono i Consiglieri, devo confessare che
né il sottoscritto né i servizi dell'Assessorato sono stati
interessati da questa procedura; né c'è stato un coinvolgimento da
parte di RFI, né da parte dei comuni. Per cui è ovvio che, qualora
i comuni interessati e altri soggetti abbiano un interesse a creare
un coordinamento, da parte dell'Amministrazione regionale c'è una
disponibilità. Abbiamo avuto durante questi anni dei privati, dei
Consorzi, dei soggetti, la Deval stessa che si sono avvicinati
perché avevano dei problemi con attraversamenti, sia di opere
idrauliche sia di collegamenti elettrici; e per quanto ci concerne,
siccome abbiamo periodicamente degli incontri sia con Trenitalia
sia con RFI, abbiamo posto sempre i problemi sul tavolo per cercare
di dare una soluzione. Rispetto a questo tema, quindi, manifesto
sin d'ora tutta la disponibilità a creare un coordinamento.
Presidente
- Per la replica, la Consigliera Certan. Ne ha
la facoltà.
Certan (ALPE)
- Sì, grazie Assessore.
Prendiamo atto della risposta e soprattutto della disponibilità
per un'eventuale collaborazione con le amministrazioni. La nostra
richiesta andava nella direzione di sollevare, chiaramente, questa
criticità. Perché da una parte RFI si appella a delle norme di
sicurezza, ma dall'altra parte...appunto, come le
dicevamo...sicuramente i lavori di messa in sicurezza che
richiedono non saranno semplici. A questo punto credo che, se le
amministrazioni lo riterranno, chiederanno un coordinamento e
quindi la contatteranno. Questo problema l'avevamo anche sollevato
perché proprio in un momento, ripeto, di grave crisi anche
economica e di disponibilità nella finanza locale, credo che sia
più semplice ed economico lavorare insieme, coordinarsi, piuttosto
che intervenire in modo singolo. Grazie.
Presidente
- Grazie Consigliera Certan. Passiamo al punto
32.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK