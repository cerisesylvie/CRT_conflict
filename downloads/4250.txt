Consiglio Regionale della Valle d'Aosta - Oggetto del Consiglio n. 592 del 26 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 592 del 26 novembre 1981 - Resoconto
OGGETTO N. 592/81 - DIFFUSIONE DELLA PEDICULOSI: RICERCA DELLE
CAUSE ED INIZIATIVE PER I RIMEDI. (Interpellanza)
Presidente
- Do lettura dell'interpellanza presentata dal
Consigliere Minuzzo
INTERPELLANZA
PRESO ATTO che il fenomeno della pediculosi è in continuo
aumento nelle scuole della Regione;
CONSIDERATO che da più parti è stata ventilata l'ipotesi che
il diffondersi della pediculosi sia dovuta a scompensi ecologici
dovuti ai concimi e agli anticrittogamici usati in
agricoltura;
Interpella
l'Assessore competente per conoscere:
1)
quali iniziative ha assunto per limitare del
diffondersi della pediculosi;
2)
se risponde a verità il fatto che una delle cause
della diffusa pediculosi nelle scuole della Regione sia dovuta a
scompensi ecologici;
3)
cosa intende fare nel futuro per prevenire tale
fenomeno.
Presidente
- Ha chiesto di parlare l'Assessore alla
Sanità ed Assistenza sociale, Rollandin, ne ha facoltà.
Rollandin (UV)
- Confermo che non ho nessun motivo di
irritazione nel rispondere alle interpellanze, qualsiasi esse
siano; è invece un fatto a parte che poi a livello locale ci siano
delle competenze che poi per certi versi purtroppo rimangono e non
per colpa della Giunta.
Per quanto riguarda l'interpellanza in oggetto, concordo con il
Consigliere Minuzzo che non è necessaria un'ampia illustrazione, si
chiedono solo alcune notizie per sapere quali iniziative sono state
prese per limitare il diffondersi della pediculosi. Già prima
dell'inizio dell'anno scolastico era stata inviata una circolare
dove si ricordava quali erano le cause che favoriscono il
diffondersi della pediculosi e quali le misure da adottare, che -
come tutti sanno - sono essenzialmente di natura igienica, e non
sono da ricondursi a scompensi ecologici, almeno per quanto ho
potuto accertare. Sono state prese misure provvedendo da una parte
a rafforzare l'azione preventiva, vale a dire ad evitare che si
verifichino casi di insufficiente pulizia dei ragazzi, coinvolgendo
in tal modo le famiglie, perché l'igiene sia rispettata la massimo;
d'altra parte a scegliere il disinfettante più idoneo per mettere
in atto le misure profilattiche necessarie là dove si sono già
verificati dei casi. Non saprei cos'altro di fatto potrei dire
oltre a queste brevi notizie, se mai ci sono delle particolare
richieste, potrà eventualmente fornirle al di là di quello che ho
detto verbalmente.
Presidente
- Ha chiesto di parlare il Consigliere
Minuzzo, ne ha facoltà.
Minuzzo (PSDI)
- Mi dichiaro soddisfatto della risposta e
invito l'Assessore ad emanare magari un'altra circolare oltre a
quella già inviata, o a prendere provvedimenti per circoscrivere
questo fenomeno, perché questa infestazione continua ad espandersi,
come è risultato anche da una riunione dei genitori che ha avuto
luogo ieri sera nelle scuole.
Presidente
- Per l'oggetto n. 12 la Presidenza propone
come per l'oggetto precedente, il rinvio alla presenza
dell'Assessore Marcoz, in quanto l'interpellanza è rivolta in modo
esplicito all'Assessore all'Agricoltura e Foreste. Il Consigliere
Minuzzo è d'accordo, quindi passiamo alla trattazione dell'oggetto
n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK