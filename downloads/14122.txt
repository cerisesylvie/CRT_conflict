Consiglio Regionale della Valle d'Aosta - Oggetto del Consiglio n. 645 del 21 aprile 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 645 del 21 aprile 1994 - Resoconto
OGGETTO N. 645/X - Definizione della situazione gestionale della
Casa da gioco di Saint-Vincent. (Reiezione di risoluzione)
Risoluzione - Il Consiglio regionale della Valle d'Aosta
Atteso che al fine di rilanciare al meglio il Casino di
Saint-Vin­cent codesta Amministrazione regionale si è fissata due
obiettivi precisi: la rapida definizione della situazione
gestionale e l'ac­quisizione di tutte le proprietà attinenti al
Casino;
Constatato che più delibere adottate dal Consiglio regionale
inerenti l'affidamento della gestione della Casa da gioco sono
state, o sono tuttora, oggetto di contenzioso giudiziario o di
pro­nunce sfavorevoli da parte della Magistratura amministrativa, e
che in data odierna è stata diffusa dagli organi di informa­zione
la notizia dell'accoglimento del ricorso della società Fino­per in
merito all'esclusione dalla procedura di affidamento della gestione
della Casa da gioco;
Preoccupati della diminuzione degli investimenti, che hanno
comportato il calo qualitativo dei servizi globalmente offerti alla
clientela del Casino, indice di una politica gestionale in declino
a causa dell'incerto futuro affidamento della concessio­ne
all'attuale società gerente;
Vista la preoccupante situazione occupazionale esistente in
Valle, che potrebbe aggravarsi ulteriormente se la Regione
con­tinuasse a rinviare inutilmente le proprie scelte, come
accaduto d'altronde in questi ultimi anni;
Considerato che ai sensi della legge regionale 21 dicembre 1993
n. 88 il Consiglio regionale può istituire con propria
delibera­zione la gestione straordinaria per l'esercizio della Casa
da gio­co di Saint-Vincent;
Impegna
la Giunta regionale:
1) a definire, entro 60 giorni, l'acquisizione della proprietà
delle infrastrutture ritenute funzionali all'esercizio della Casa
da gioco;
2) a predisporre, al più presto e comunque non oltre il termine
di cui al punto precedente, la gestione straordinaria regionale del
Casino di Saint-Vincent.
F.to: Viérin M. - Marguerettaz - Collé - Chiarello - Tibaldi -
Linty
Presidente -
La riproposizione di un atto respinto
poco tempo fa lascia un po' di perplessità, però abbiamo deciso,
nel clima di concordia che si intende ricreare, di discutere le
risoluzioni, ed è un atto politico. Iniziamo con la risoluzione
relativa alla decisione Fi­noper.
Presidente -
La parola al Consigliere Tibaldi.
Tibaldi (LN) -
Credo che l'ammissibilità di questa
risoluzione non abbia dub­bi: sono cambiate le premesse. Visto che
l'argomento è già stato trattato, non mi sembra il caso di
dilungarmi molto sulle ra­gioni che ci hanno spinto a presentare la
risoluzione, il cui contenuto è analogo a quella già
presentata.
Le ragioni però oggi sono sorrette dal fatto che esiste una
pronuncia del TAR di Aosta che ha accolto il ricorso della Finoper.
Inoltre, come ave­va detto il Presidente della Giunta, si attendeva
la decisione del TAR. Mi ha fatto piacere che agli onori della
cronaca sia andato il merito alla maggioranza che dice: basta con
le proro­ghe, mentre è stato sottaciuto che la Lega dal 20 dicembre
ha richiesto il commissariamento del Casino. Siamo a poco più di
due mesi dalla scadenza della proroga e quindi la Giunta deve
prendere una decisione; vorrei sottolineare che non è escluso che
l'ufficialità della sentenza pervenga dopo il 30 giugno.
Quindi la risoluzione dev'essere approvata tempestivamente
perché non possiamo attendere l'ufficialità del provvedimento e che
quindi si usino parole per dare un'immagine di scelte che poi, in
realtà, vengono disattese.
Ecco che i problemi gestionali, occupazionali, devono essere
risolti ed è necessario che la Giunta non si tiri indietro di
fronte a determinate responsabi­lità precise e i tempi potrebbero
costringere a delle soluzioni che nessuno vuole. Facendo leva sul
programma che la maggio­ranza ha votato io chiedo che il Consiglio
ponga attenzione ai contenuti della risoluzione e esprima parere
favorevole dimo­strando la sua volontà politica usando la legge n.
88 del 1993, alla quale tutti abbiamo riconosciuto una notevole
utilità per­ché viene a colmare un vuoto che c'è stato per 50 anni,
ed offre una possibilità di ovviare a questa situazione.
Presidente -
La parola al Consigliere
Marguerettaz.
Marguerettaz (PpVA) -
É vero che una risoluzione
simile era già stata presentata e non accolta, ma è pur vero che
sono variati i presupposti. Ora noi sappiamo che il TAR ha accolto
il ricorso Finoper ed abbiamo appreso che uno dei punti
riqualificanti di questa maggioranza è quello di non concedere più
proroghe alla SITAV. Ora è evi­dente la necessità che il Consiglio
regionale tutto prenda una posizione tempestiva, dia un segnale
rassicurante a tutti i di­pendenti.
Se il Consiglio approvasse all'unanimità questa riso­luzione noi
potremmo lenire le preoccupazioni. Non si chiede nulla di
eccezionale: si impegna la Giunta a mettere in piedi l'eventuale
commissariamento e a definire le infrastrutture che la Giunta
intende come strategiche per il Casino. Eventuale, perché può
essere che la Giunta abbia individuato altre strade che a noi
sfuggono; comunque, sarebbe necessario che si desse un indirizzo
chiaro.
Presidente -
La parola al Consigliere
Chiarello.
Chiarello (RC) -
Ripresentare la risoluzione mi
sembra il minimo che possiamo fare. É un atto dovuto per rispetto
di quelli che stanno ri­schiando il posto. Sono maturati quei fatti
che avevano spinto la maggioranza a dire:
"Aspettiamo e vediamo
quello che dice il TAR"
.
Noi vogliamo impegnare questo Consiglio a decidere che cosa si
vuol fare entro 60 giorni, si definisca l'acquisto delle strutture
strategiche, perché solo con quelle possiamo attuare delle azioni.
Io ritengo che non sia un grosso impegno, ma solo un atto di
rispetto verso quei lavoratori in difficoltà.
Presidente -
La parola al Presidente della Giunta,
Viérin Dino.
Viérin D. (UV) -
Je voudrais examiner deux questions de
procédure pour définir ce problème qui se présente à plusieurs
reprises pendant les séances du Conseil. Je prierais le Président
pour que la Commission pour le règlement se penche sur ces aspects.
Tout d'abord, la signification qu'on donne au mot "résolution":
l'article 65 du Règlement dit que:
"A l'occasion des débats
concernant des pétitions, des motions, des communications et des
rapports sur des sujets spécifiques chaque conseiller peut
présenter des résolutions formulant des orientations du
Conseil"
. Je demanderais donc, que l'on définisse le sens des
résolutions et des points de vue de leur présentation, en se
rapportant à des débats concernant des pétitions, des motions, des
communications et des rapports sur des sujets spécifiques, pour que
tout le monde puisse savoir sur quel sujet il est appelé à prendre
une position.
Le deuxième aspect concerne la phrase:
"...en définissant des
orientations du Conseil...";
c'est différent, par rapport aux
engagements que l'on sollicite par les motions au Gouvernement.
L'article 37 et l'article 27 posent des limitations quant à la
présentation successive de projets de loi ou d'actes administratifs
qui ont déjà été votés par le Conseil. L'article 27:
"Les
commissions ne peuvent pas être saisies des questions reproduisant
en substance le contenu des propositions précédemment rejetées par
le Conseil avant un délai de six mois suivant la date du
rejet"
. C'est une modification introduite pour uniformiser
cette disposition à la même disposition qui est prévue à l'article
37, 8ème alinéa:
"Ne peuvent en outre être inscrites à l'ordre
du jour des proposition d'actes administratifs à l'exception
d'actes de nomination reproduisant le contenu des propositions
rejetées par le Conseil avant un délai de six mois"
.
Il faut trouver une harmonisation, c'était donc une
considération visant à solliciter la Commission sur le Règlement
pour que l'on évite de discuter sur la procédure, vu que cette
résolution reproduit essentiellement le contenu de la proposition
qui a été déjà présentée. Nous avons voté l'ordre du jour, ce
problème ne se pose donc pas aujourd'hui, mais il est valable pour
le futur.
Pour ce qui est de la présentation de cette nouvelle résolution
qui reproduit le contenu de la proposition rejetée par le Conseil,
je ne peux que confirmer ce que j'avais déjà exprimé la dernière
fois, en ajoutant des éléments importants qui répondent aux soucis
exprimés par monsieur Chiarello. Hier, quand nous avons présenté
les priorités programmatiques, nous avons affirmé qu'il est dans
l'intention de cette majorité de ne pas accorder de prolongation
ultérieure pour ce qui est de la convention qui régit la gestion de
la maison de jeu. Les soucis ont donc, déjà eu une réponse; nous ne
croyons pas qu'il soit nécessaire de le réaffirmer le jour après.
Cette affirmation entraîne une série de conséquences, je crois que
tout cela fait partie de la dialectique politique, mais nous
pensons ne pas être des irresponsables, nous ne pensons donc pas
attendre le 29 juin pour définir les procédures pour la gestion de
ce problème, compte tenu du fait que nous ne voulons pas accorder
de prolongation ultérieure.
Ici on veut souligner des choses que nous avons déjà dites et
que je veux dire: le Gouvernement travaille déjà dans ce sens et
dans cette direction. Pour ce qui est de l'autre aspect: ce n'est
pas vrai qu'on ne sait pas quand la sentence sera connue, parce
qu'il y eu le sens du contenu de la décision du TAR
mais,évidemment, les raisons que nous avons exprimées aujourd'hui
encore, gardent en partie leur validité. A partir du 29 avril on
pourra lire cette sentence: elle ne sera pas encore déposée, mais
on pourra la lire. Ainsi, si nous avons dit qu'il était nécessaire
de disposer de tous les éléments avant de prendre une décision, je
crois qu'aujourd'hui ces mêmes raisons persistent.
La dernière fois il y eu un malentendu parce que ce qu'on ne
voulait pas accepter c'était de prendre des décisions avant de
connaître tous les éléments. Vous sollicitez cette définition et
nous ne pouvons que confirmer le jugement exprimé au dernier
Conseil et déclarer notre abstention sur la résolution.
Presidente -
La parola al Consigliere Bich.
Bich (APA) -
Io ho letto le due risoluzioni e mi
soffermo su quella sulla Casa da gioco. La materia è strategica e
le va accordata un'incisività notevole; quindi mi sembra di dover
respingere la visione che si vuol dare della risoluzione,
inserendola della tematica maggio­ranza-opposizione.
Dopo una giornata come questa dove vi è stato un serrato
dibattito e sono emerse posizioni di ostruzioni­smo, tutte le armi
valgono, sia di tipo ordinamentale, sia di tipo politico; però
lasciamo fuori il cuore di alcuni problemi. É im­possibile dare una
risposta precisa questa sera ad alcune cose.
Non conosciamo i termini della sentenza, quali sono le
procedu­re e il dispositivo. Senza avere un accordo di massima fra
i gruppi su questo aspetto mi sembra delittuoso che questo
con­sesso abbia ad esprimersi perché darebbe all'esterno
un'imma­gine falsata.
Quindi mi riservo il mio voto contrario o l'asten­sione per un
fatto formale, perché non ho potuto approfondire e confrontarmi con
gli altri gruppi per prendere una posizione ragionata. Quindi vi
pregherei di rinviare questo punto e di da­re soddisfazione
all'opinione pubblica con le chiamate alla re­sponsabilità politica
di ciascuna forza. Gestita in questo modo, la questione non farebbe
altro che rendere un pessimo servizio all'immagine del
Consiglio.
Presidente -
La parola al Consigliere
Marguerettaz.
Marguerettaz (PpVA) -
Io credo che un regolamento
vada applicato sempre seguendo un'ottica politica. L'articolo 27 al
quale il Presidente faceva ri­ferimento è evidentemente un articolo
che vuole mettere un freno ad una forma ostruzionistica. Ora questa
risoluzione non va in quella direzione, essa vuole vedere se il
Consiglio regiona­le può dire oggi che è importante impegnare la
Giunta a fare queste due cose.
(...voci fuori microfono...)
... non acquisire, ma definire quali sono le proprietà. Oggi noi
non chiediamo di comprare; quello che però vorremmo è che questa
Giunta pensi quali sono queste proprietà, allora comin­ciamo a dire
che cosa vogliamo comprare. Ma quando noi par­liamo della bozza di
convenzione ci viene detto che è da appro­vare.
Seconda riflessione. Io ho notato nella risposta del Presidente
un cambiamento di impostazione: quando alcuni mesi fa
l'op­posizione presentava delle risoluzioni la risposta era:
"Ci
impe­gnamo a..."
, oggi il tono è:
"...non siamo mica
irresponsabili..."
. Del resto, questa necessità di proporre la
risoluzione al Consi­glio deriva dal fatto che, pur ricordando gli
impegni presi ieri dalla maggioranza, noi non possiamo dimenticare
che quando questa maggioranza si insediò proclamò che non avrebbe
con­cesso proroghe a SITAV, e abbiamo visto che questo impegno non
fu rispettato. Ecco perché, come diceva Bich, l'esigenza di dare
questa risposta è funzione del Consiglio tutto.
Presidente -
La parola al Consigliere Tibaldi.
Tibaldi (LN) -
Mi pare di capire che siano state
proposte eccezioni più formali che sostanziali. Alcune questioni
vanno trattate in sede di rego­lamento e lì si vedrà di dare una
corretta interpretazione degli articoli in causa. Un po' più
pesante è la dichiarazione di Bich:
"...è impossibile dare una
risposta"
; mi pare che non siano mai state date risposte.
Giustamente, Marguerettaz ricordava che già nel programma del 30
giugno c'era un preciso impegno; ora, per ragioni che sono
opinabili, è stato disatteso, e speriamo che non sia anche così il
30 giugno.
Mi pare che si voglia giocare sulle parole, stando
all'interpre­tazione data dal Presidente sul documento della
verifica: si dice che non si daranno proroghe, ma allora l'unica
via è il commis­sariamento, a meno che non si voglia giungere a
convenzioni brevi con l'attuale gestore - ma ditelo chiaramente! -
oppure che si voglia ricorrere al Consiglio di Stato. La Giunta
annuncia di lavorare, ma non in quale direzione, lasciando un alone
d'om­bra sulla soluzione "Casino".
Effettivamente c'è un elenco det­tagliato delle proprietà nella
bozza, ma prima di definire l'ac­quisizione si chiede anche quanto
dovrà pagare la Regione e non se n'è ancora parlato; non si sa
nemmeno se c'è un'idea. Io spero solo che non si crei la consueta
discrepanza tra le buone intenzioni politiche e l'atteggiamento
effettivo, altrimenti il do­cumento verrebbe svuotato e il rischio
è che ci si trovi con l'ac­qua alla gola. Noi diamo un secondo
avvertimento affinché si dimostri la volontà di risolvere la
questione, perciò non ritengo che si debba ritirare la
risoluzione.
Presidente -
La parola al Consigliere
Chiarello.
Chiarello (RC) -
Io, quando ho detto che era
obbligatoria l'iscrizione, intendevo moralmente; anch'io ritengo
che non sia che un impegno che abbiamo verso tale questione, sicché
anch'io sono d'accordo a non ritirare la risoluzione.
Presidente -
Voglio precisare che sulla base
dell'articolo 65 non sarebbe stato possibile iscrivere la
risoluzione, però in passato lo ab­biamo fatto, se poi la
maggioranza non voleva accettare poteva votare contro. É certo che
in un clima di rapporti normali questi problemi non avrebbero
portato difficoltà. Il rischio è che, se si verificano situazioni
come quella di stamane, è chiaro che si potrebbe nuocere al buon
funzionamento del Consiglio. Comunque questo problema può essere
esaminato e visto all'interno della Commissione del
Regolamento.
Passiamo alla votazione della risoluzione.
Presenti: 27
Votanti e favorevoli: 7
Astenuti: 20 (Agnesod, Aloisi, Bionaz, Chenuil, Dujany,
Ferra­ris, Florio, Lanivi, Lavoyer, Mafrica, Mostacchi, Parisi,
Perrin C., Perrin G.C., Perron, Piccolo, Squarzino, Stévenin,
Vicquéry, Viérin D.)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK