Consiglio Regionale della Valle d'Aosta - Oggetto del Consiglio n. 155 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 155 del 30 novembre 1988 - Resoconto
OGGETTO N. 155/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do comunicazione
dell’attività svolta dalla Presidenza del Consiglio
e dagli organi consiliari dopo l’ultima adunanza del
9 novembre 1988:
Disegni di legge presentati:
D.L. n. 16, presentato dalla Giunta regionale in data 10
novembre 1988 concernente: "Accettazione di offerta di donazione di
collezioni di monete antiche e moderne disposte a favore della
Regione dalla Signora Mariuccia Ratti vedova Pautasso" (I e V
Commissione).
D.L. n. 17,
presentato dalla Giunta regionale in data 10
novembre 1988, concernente:" Consulta regionale per la condizione
femminile. Finanziamento del programma di attività per
l’anno 1988 e modificazione alla legge regionale 23
giugno 1983, n. 65" (I Commissione) (già iscritto in via
d’urgenza all’ordine del giorno
dell’adunanza odierna).
D.L. n. 18,
presentato dalla Giunta regionale in data 10
novembre 1988, concernente: "Finanziamento di spesa nei diversi
settori regionali di intervento e modificazione alle autorizzazioni
di spesa di leggi regionali in vigore, assunto in coincidenza con
l’approvazione del bilancio di previsione per
l’esercizio 1989 e del pluriennale 1989/1991 (Legge
finanziaria per gli esercizi 1989/1991)" (I Commissione).
D.L. n. 19,
presentato dalla Giunta regionale in data 10
novembre 1988, concernente: "Bilancio di previsione della Regione
Autonoma Valle d'Aosta per l’anno finanziario 1989 e
per il triennio 1989/1991" (I Commissione).
D.L. n. 20,
presentato dalla Giunta regionale in data 10
novembre 1988, concernente: "Rifinanziamento della legge regionale
16 giungo 1978, n. 22, concernente l’adesione della
Regione al consorzio garanzia fidi fra gli Albergatori della Valle
d'Aosta e successive modificazioni e integrazioni" (III e I
Commissione) (già iscritto in via d’urgenza
all’ordine del giorno dell’adunanza
odierna).
D.L. n. 21,
presentato dalla Giunta regionale in data 10
novembre 1988, concernente: "Interventi per la qualificazione e lo
sviluppo degli insediamenti artigiani" (III e I Commissione).
D.L. n. 22,
presentato dalla Giunta regionale in data 10
novembre 1988, concernente: "Ulteriori modificazioni della legge
regionale 9 gennaio 1986, n. 4 e successive modificazioni ed
integrazioni recante interventi a sostegno
dell’occupazione e a favore dei lavoratori in cassa
integrazione guadagni" (III e I Commissione).
D.L. n. 23,
presentato dalla Giunta regionale in data 10
novembre 1988, concernente: "Ulteriori modificazioni e
rifinanziamento della legge regionale 18 agosto 1986, n. 50 e
successive modificazioni recante azioni finalizzate a qualificale
l’apprendistato artigiano" (III e I
Commissione).
D.L. n. 24,
presentato dalla Giunta regionale in data 11
novembre 1988, concernente: "Rifinanziamento delle leggi regionali
16 giugno 1978, n. 23 e 16 giugno 1978, n. 25, concernenti
interventi della regione a favore delle imprese consorziate ai
Consorzi garanzia fidi fra gli artigiani e i commercianti della
Valle d’Aosta ( III e I commissione) (già iscritto
in via d’urgenza all’ordine del
giorno dell’adunanza odierna).
D.L. n. 25,
presentato dai Consiglieri Tonino, Bajocco,
Chenuil, Dolchi e Mafrica in data 11 novembre 1988 concernente:
"Disciplina per l’installazione degli impianti
elettrici ed elettronici" (II Commissione).
D.L. n. 26,
presentato dalla Giunta regionale in data 24
novembre 1988, concernente: "Norme per
l’installazione degli impianti elettrici ed
elettronici" (II Commissione).
D.L. n. 27,
presentato dalla Giunta regionale in data 24
novembre 1988, concernente: "Modifica alla legge regionale 29
gennaio 1987, n. 9, concernente la riforma
dell’organizzazione turistica della Regione" (IV
Commissione).
Disegni di legge vistati:
D.L. n. 2, concernente: "Approvazione del rendiconto generale
della Regione per l’esercizio finanziario 1987".
D.L. n. 3
, concernente: "Assestamento del bilancio di
previsione per l’anno 1988, ai sensi
dell’art. 43 della legge regionale 7 dicembre 1979,
n. 68".
D.L. n. 4
, concernente: "Autorizzazione
all’acquisto di immobili vari da destinare ad
insediamenti produttivi ed in parte sedi di servizi
dell'Amministrazione regionale".
D.L. 1,
concernente: "Titularisation dans le corps
régional du personnel enseignant et éducateur de certaines
catégories de personnel scolaire".
D.L. n. 9,
concernente: "Réglementation de
l’attribution de la prime de bilinguisme au
personnel d’inspection, de direction, enseignant et
éducateur des établissements scolaires dépendant de la Région
Autonome de la Vallée d'Aoste".
D.L. n. 8,
concernente: "Nouvelle détermination de la
prime régionale versée au personnel de direction et enseignant en
service dans les écoles maternelles et primaires de la Région pour
la prolongation d’horaire dérivant de
l’enseignement du français".
D.L. n. 11,
concernente: "Provvedimento di finanziamento
in diversi settori di intervento. Autorizzazione e contrazione di
mutuo passivo''.
Deliberazioni vistate: n. 27
Riunioni:
Ufficio di Presidenza: 2
I Commissione: 1
II Commissione: 2
III Commissione: 1
IV Commissione: 1
I e V Commissione in riunione congiunta: 1
II e III Commissione in riunione congiunta: 1
In data 15 novembre 1988 si è insediata la Consulta regionale
per la condizione femminile.
Do inoltre alcune notizie che interessano l'attività del
Consiglio e dell'Ufficio di Presidenza.
Il giorno 15 novembre é stata proclamata ad Algeri (questa é una
notizia generale che ha avuto un grande rilievo) la nascita dello
Stato palestinese con una dichiarazione sottoscritta dai
partecipanti al Consiglio Nazionale delle Organizzazioni per la
liberazione della Palestina. Trattandosi di un fatto di grande
rilievo e di notevole incidenza nei rapporti tra i vari Paesi e
nell’ambito delle Nazioni Unite stesse, rilievo che
é stato dato anche dalla stampa in questi giorni, mi farò parte
diligente per presentare alla Conferenza dei Capigruppo una bozza
di documento da portare all’approvazione del
Consiglio regionale.
Ricordo che la Conferenza dei Capigruppo è convocata per oggi
pomeriggio alle ore 15.
In data 15 novembre si è svolto nella città di Aosta, promosso
dalla Presidenza del Consiglio, in collaborazione con
l’ANCI regionale, un convegno di studi sul ruolo
della Regione e dei Comuni nel progetto di riforma delle autonomie
locali. Tale progetto di riforma è stato già presentato in
Parlamento e ha suscitato un notevole dibattito e la presa di
posizione da parte degli organi politici. Il Convegno è stato un
utile momento di confronto e ha visto la partecipazione di numerosi
amministratori e di due professori universitari, oltre ai relatori
delle Amministrazioni locali che hanno dato un particolare
orientamento ai lavori stessi. AI termine del convegno è stato
approvato un ordine del giorno che rivendica alla Regione Autonoma
della Valle d'Aosta la competenza primaria in materia di
ordinamento degli Enti locali. Riguardo a questo ordine del giorno
ricordo che è stato già presentato un disegno di legge in
Parlamento a cura del deputato On. Caveri e che tale disegno di
legge è attualmente bloccato alla I Commissione. Sarà cura sia dei
nostri parlamentari sia degli organi regionali sollecitare la
discussione di detto progetto di legge.
Nei giorni 25 e 26 novembre ho preso parte a un seminario di
studi relativo ai sistemi elettorali nelle diverse Regioni europee
organizzato dal Consiglio regionale del Veneto.
L’incontro è stato un momento di importante
confronto, di approfondimento delle tematiche elettorali, anche
perché costituisce un discorso pregiudiziale per la presentazione
di un disegno di legge, probabilmente di iniziativa del Governo o
dei vari Gruppi politici parlamentari, per la modifica della legge
regionale elettorale di tutte le Regioni a statuto ordinario, e
pertanto può avere dei riflessi anche per le Regioni a statuto
speciale. Ricordo sotto questo aspetto che la proposta di legge
costituzionale, d’iniziativa dei deputati Caveri,
Teodori, Cardetti, Strumendo, Soddu e Columbu, per "Modifiche e
integrazioni alla legge costituzionale 23 febbraio 1972, n. 1
"concernente la durata in carica dell'Assemblea regionale siciliana
e i Consigli regionali della Sardegna, della Valle
d’Aosta, del Trentino-Alto Adige e
Friuli-Venezia-Giulia, modifica lo statuto speciale per la Valle
d'Aosta. Il disegno di legge è stato assegnato il 18 ottobre 1988
alla I Commissione affari costituzionali della Camera in sede
referente: è stato approvato in Commissione il 9 novembre 1988 ed è
stata presentata la relazione il 14 novembre 1988 per la
discussione in aula. E’ un progetto di legge che ha
un enorme rilievo; proporrò alla Conferenza dei Capigruppo una
serie di interventi e di elaborazioni della proposta regionale in
materia di legge elettorale.
Il seminario cui ho fatto cenno ha poi espresso con degli atti
le sue determinazioni; gli atti sono stati inviati ai Consiglieri
della I Commissione, anche su richiesta dei Consiglieri Mafrica e
Tonino, per un approfondimento delle varie tematiche relative ai
sistemi elettorali delle diverse Regioni.
Nei giorni scorsi il Senato della Repubblica ha approvato il
proprio regolamento interno che all’art. 9 prevede
tra l’altro che i disegni di legge che contengono
disposizioni nelle materie stabilite nell'art. 117 della
Costituzione o che riguardino l’attività legislativa
o amministrativa delle Regioni siano trasmessi anche alla
Commissione parlamentare per le questioni regionali. Il parere di
quest’ultima, nei termini dell’art.
39, è allegato alla relazione che la Commissione competente
presenta poi alla discussione dell’Assemblea. Questa
è una parte innovativa che da una corsia privilegiata alle Regioni
per i disegni di legge proposti dai Consiglieri regionali, affinché
possano arrivare direttamente in aula.
Ricordo anche con dolore che è mancato nei giorni scorsi, in
seguito a un incidente sul lavoro, l’operaio
forestale Renzo Voyat, che è cognato dell'Assessore alle Finanze.
Va all'Assessore Voyat tutto il senso del nostro più commosso
cordoglio.
Ha chiesto di parlare il Consigliere Dolchi, ne ha facoltà.
DOLCHI (P.C.I.):
Je m’adresse aux plus
anciens de cette salle, pour dire que "
tanto tuonò che piovve".
J
e crois qu'il faut souligner ce que vient de nous annoncer le
Président du Conseil régional, c’est-à-dire que la
Commissione di coordinamento
a donné son avis favorable pour
la délibération que nous avions adoptée,
c’est-à-dire l’adhésion à
l’association des parlementaires de langue
française. Parmi les 27 avis favorables de la Commission de
coordination, il y a aussi cet avis donné le 17 novembre. Je
souhaite que cette prise de position de la Commission de
coordination annonce une nouvelle saison, une nouvelle saison
positive vis-à-vis des rapports extérieurs des Régions italiennes
et non seulement italiennes, parce que les mêmes problèmes se
posent aussi pour les Régions de l'Europe, ce qui
d’ailleurs a fait l’objet
d’une conférence internationale à Saint-Vincent et
aussi a Gènes. Puisque nous avons beaucoup parlé, dans cette salle,
de cette Association (nous avions même du y adhérer
individuellement pour ne pas être éloignés de cette Association),
il faut se réjouir aujourd’hui, je crois, que
finalement la Région y adhère avec tous ses droits et ses
devoirs.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Io volevo chiedere notizie al Presidente
del Consiglio relativamente ad un argomento di cui non è stata data
comunicazione precedentemente e di cui non c’è
traccia ne nell’ordine del giorno del Consiglio di
oggi ne in quello del 5-6-7 dicembre. Riguarda una questione che il
Consiglio aveva affrontato già due mesi fa, cioè
l’istituzione di una Commissione speciale per il
1992. La discussione fu affrontata rispetto a una precisa proposta
che il nostro Gruppo aveva presentato, sottolineando
l’urgenza e l’importanza di istituire
una Commissione conoscitiva di questo genere, e la mozione venne
ritirata sulla base di un preciso impegno del Presidente della
Giunta regionale di proporre l’istituzione della
Commissione in uno dei successive Consigli. Mi risulta che la
Giunta abbia deliberato in tal senso, però passano i Consigli,
passa il tempo e rischiamo di andare troppo in avanti rispetto a
un’indagine, a un lavoro di conoscenza e di
preparazione rispetto al 1992 che è urgente e
dev’essere quindi fatto. Vorrei sapere dal
Presidente del Consiglio qual è l’iter per
l’istituzione di questa Commissione, quali sono gli
ostacoli che hanno impedito di portare all’ordine
del giorno questo argomento e quando potremo discutere e costituire
questa Commissione.
BICH (Presidente del Consiglio):
Anche noi siamo a
conoscenza che la Giunta ha proposto la costituzione di due
Commissioni, una relativa alle modifiche allo statuto e
l’altra alla scadenza del 1992, e questo ci è stato
comunicato per iscritto. Viceversa non ci è stata mandata la
formulazione della proposta, ne per la prima ne per la seconda
Commissione. Noi abbiamo sollecitato quindi l’invio
della documentazione che fissa i termini di costituzione della
Commissione stessa: l’organigramma, la
quantificazione dei Consiglieri, le competenze insomma la proposta
nella sua globalità.
A tutt’oggi non ci è ancora arrivata la
determinazione della Giunta; appena questa sarà inviata alla
Presidenza del Consiglio, sarà mia cura seguire
l’iter previsto dal Regolamento che comporta
l’audizione della Conferenza dei Capigruppo e quindi
la determinazione della proposta stessa nell’ambito
del Consiglio regionale. Per adesso, quindi, la proposta è ancora
incompleta. E’ stata mandata una comunicazione
recante solo i titoli e l’oggetto di questa proposta
ma manca il testo della proposta stessa.
Ha chiesto di parlare il Consigliere Mafrica, ne ha facoltà.
MAFRICA (P.C.I.):
Il Presidente ha fatto cenno
all?opportunità di una presa di posizione del Consiglio rispetto a
ciò che riguarda la proclamazione dello Stato Palestinese e la
presenza di Arafat all'ONU. Il nostro Gruppo ha in proposito
presentato una mozione con la quale chiede che il Consiglio inviti
il Presidente dell'OLP a una visita in Valle d'Aosta. Chiedo se il
Presidente del Consiglio può, assieme all’ordine del
giorno da lui predisposto, portare nella riunione dei Capigruppo
anche la mozione da noi presentata, perché altrimenti perderebbe di
senso la prossima volta.
PRESIDENTE:
D’accordo. Io faccio
distribuire già stamani la bozza dell’ordine del
giorno e i Capigruppo possono prenderne visione e apportare le
modifiche necessarie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK