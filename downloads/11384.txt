Consiglio Regionale della Valle d'Aosta - Oggetto del Consiglio n. 2437 del 22 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2437 del 22 luglio 1991 - Resoconto
OGGETTO N. 2437/IX Individuazione di un alloggio nell'ambito
del comune di Aosta, ai sensi del 3° comma dell'articolo 1 della
legge regionale 6 marzo 1987, n. 15 - Ulteriore modificazione della
deliberazione del Consiglio regionale n.1183/IX del 18 aprile
1990.
Presidente
Do lettura del testo della
delibera:
Deliberazione Il Consiglio regionale
- premesso che con deliberazione n. 1183/IX, in data 18 aprile
1990, come modificata dalla successiva n. 1718/IX in data 20
dicembre 1990, il Consiglio regionale individuava 21 alloggi
nell'ambito del complesso denominato "Quartiere Case Cogne di
Aosta", in applicazione del 3° comma dell'articolo 1 della legge
regionale 6 marzo 1987, n. 15;
delibera
1) di individuare, ai sensi del 3° comma dell'articolo 1 della
legge regionale 6 marzo 1987, n° 15, nell'ambito del complesso
denominato "Quartiere Case Cogne di Aosta", il seguente alloggio: -
alloggio n° 026 via Salimbeni 9/9;
2) di stralciare dall'elenco degli alloggi individuati con
propria deliberazione n° 1183/IX del 18 aprile 1990, come
modificata dalla successiva n° 1718/IX del 20 dicembre l990, il
seguente alloggio; - alloggio n° 222 via Salimbeni 18/4;
3) di dare atto che l'unità abitativa di cui al punto 1) sarà
esclusa dalla disciplina prevista dalla legge regionale 6 marzo
1987, n° 15;
4) di stabilire che l'individuazione dell'unità abitativa di cui
al punto 1) e la relativa assegnazione verranno a cessare con il
superamento dell'emergenza sfratti nel Comune di Aosta;
5) di demandare al Comune di Aosta l'assegnazione dell'alloggio
al punto 1) utilizzando all'occorrenza i criteri di cui
all'articolo 6 della legge regionale 6 marzo 1987, n° 15, con
esclusione della lettera e).
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Questa deliberazione si rende
necessaria a seguito di una lettera pervenuta dal comune di Aosta,
che chiede, a parziale modificazione della deliberazione del
Consiglio regionale del 18 aprile '90, concernente individuazione
di alloggi nel comune di Aosta, ai sensi del 3° comma dell'articolo
1 della legge regionale 6 marzo '87 n. 15, di stralciare, dalla
individuazione disposta dal Consiglio regionale con detto
provvedimento, l'alloggio di proprietà comunale contraddistinto con
il numero 222, ubicato in Aosta, in Via Salimbeni 18/4, in
sostituzione di analogo alloggio contraddistinto con il numero 026,
ubicato in Aosta, in Via Salimbeni 9/9.
Tale sostituzione si rende necessaria in quanto l'unità
abitativa indicata con il n. 222 è immediatamente disponibile,
mentre l'altra, indicata con il numero 026, a suo tempo assegnata
al sig. Canatabi, inquilino dell'edificio di proprietà regionale in
Via Rostand 10, non è ancora resa agibile.
E' solo la sostituzione di un alloggio con un altro che richiede
il comune; questo mi sembra giusto perché così possiamo sistemare
un alloggio e dare un alloggio efficiente ad una persona che ne ha
necessità.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK