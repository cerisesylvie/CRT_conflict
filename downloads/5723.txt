Consiglio Regionale della Valle d'Aosta - Oggetto del Consiglio n. 146 del 7 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 146 del 7 novembre 1983 - Resoconto
OGGETTO N. 146/VIII - PROVVEDIMENTI PER EVITARE LO STATO DI
AGITAZIONE DEL PERSONALE DELL'U.S.L. IN SEGUITO ALLA MANCATA
CORRESPONSIONE DI EMOLUMENTI.- (Interrogazione).
PRESIDENTE:
Do lettura dell'interrogazione presentata dai
Consiglieri Mafrica, Millet e Bajocco.
INTERROGAZIONE
Ritenendo per quanto possibile opportuno evitare astensioni
dal lavoro in servizi essenziali per il cittadino, quali quelli
sanitari, i sottoscritti Consiglieri regionali
INTERROGANO
l'Assessore alla Sanità ed Assistenza Sociale per conoscere i
provvedimenti che egli ha preso o intende prendere per evitare che
il personale dell'U.S.L. entri in agitazione in seguito alla
mancata corresponsione degli stipendi e delle indennità
dovuti.
PRESIDENTE:
Ha chiesto di parlare l'Assessore alla Sanità
ed Assistenza Sociale Marcoz, ne ha facoltà.
MARCOZ - (U.V.):
Non ho aspettato l'interrogazione per
avere gli incontri con i Sindacati e con l'U.S.L.; infatti nel mese
scorso si sono svolte 4 riunioni - il 13, il 25, il 28 e il 3
novembre - con i Sindacati in occasione delle quali si sono
dibattuti in modo particolare i punti sull'applicazione del
contratto del D.P.R. 348; si è trovata, dopo ampie discussioni,
un'intesa, non abbiamo avuto nessuna astensione dal lavoro da parte
dei dipendenti delle U.S.L., gli stipendi sono stati pagati ed
anche certe indennità.
Come i Consiglieri sapranno, ho instaurato con le forze
sindacali un rapporto settimanale, tutti i mercoledì ci vediamo per
l'applicazione del contratto; si discute attorno ad un tavolo con
posizioni che poi molte volte arrivano ad un accordo e credo che
questo sia il sistema migliore per confrontarsi e per risolvere la
questione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Mi auguro che l'Assessore non debba
aspettare le interrogazioni per fare quello che è il suo compito,
cioè sovrintendere alle attività che riguardano la Sanità e
l'Assistenza in Valle d'Aosta. Il settore ha bisogno di essere
seguito con particolare attenzione anche dal punto di vista del
rapporto con il Sindacato, perché le difficoltà finanziarie
dell'U.S. L. sono abbastanza rilevanti.
Penso che problemi si potranno avere anche in futuro visto che
il governo ha deciso di fare dei tagli nella Sanità, che
indubbiamente peseranno anche sulla nostra Regione, quindi mi
auguro che il rapporto che l'Assessore ha voluto instaurare con le
Organizzazioni sindacali sia più produttivo rispetto ad altri
intercorsi fra l'Amministrazione regionale e le Organizzazioni
sindacali.
Seguiremo questa vicenda perché ci sembra che far funzionare un
servizio come quello sanitario sia un obiettivo primario per una
Comunità che voglia dare ai cittadini dei servizi adeguati almeno
per determinate cose.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK