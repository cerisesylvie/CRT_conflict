Consiglio Regionale della Valle d'Aosta - Oggetto del Consiglio n. 1729 del 20 dicembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 1729 del 20 dicembre 2000 - Resoconto
OGGETTO N. 1729/XI Tempi di approvazione della legge quadro
di riforma del turismo. (Interrogazione)
Interrogazione Preso atto degli impegni presi da tempo in
merito alla Riforma della legge quadro sul turismo;
Vista l’urgenza che riveste
l’organizzazione turistica nella nostra Regione,
nonché il ruolo svolto dalle A.P.T.;
il sottoscritto Consigliere regionale
Interroga
la Giunta regionale e l’Assessore competente per
conoscere:
- i tempi entro i quali sarà portata a conoscenza e
all’approvazione del Consiglio regionale la legge
quadro di riforma del Turismo.
F.to: Beneforti
PrésidentLa parole à l’Assesseur au tourisme,
aux sports, au commerce et aux transports, Lavoyer.
Lavoyer (FA)
Come ho già avuto modo di esplicitare
all’interrogante, che probabilmente ha messo in atto
questa iniziativa prima che la Giunta deliberasse la proposta di
approvazione della legge sulla riforma delle APT al Consiglio
regionale, la mia risposta in questo caso sarà brevissima.
La Giunta ha già provveduto a deliberare e ad inviare tale
proposta di legge alle commissioni consiliari competenti e quindi
al Consiglio per il dibattito e l’eventuale
approvazione definitiva.
Adesso il compito è quello delle commissioni, del Consiglio per
l’approvazione in tempi brevi della stessa.
Président
La parole au Conseiller Beneforti.
Beneforti (PVA-cU)
Quando ho presentato questa
interrogazione, da parte della Giunta non era stato ancora
approvato il disegno di legge in discussione, per cui nel prendere
atto della volontà politica di sottoporre all’esame
del Consiglio l’apposito disegno di legge,
concernente l’organizzazione turistica nella nostra
Regione, non vorremmo che restasse solo un atto di buona volontà
politica come lo è stato per lungo tempo.
È vero che agli organi di informazione lei ha dichiarato che la
riforma sarà un atto rivoluzionario per l’intero
settore, in quanto rappresenta, se applicata, una svolta
fondamentale nel modo di organizzare il turismo in Valle
d’Aosta.
Noi vogliamo crederle, Assessore, come vogliamo credere che sul
testo che sarà presentato si possa aprire un confronto che una
riforma importante come quella del turismo richiede.
La crisi che il settore turistico attraversa merita tutta la
nostra attenzione come la meritano le strutture portanti quali le
APT o AIAT (come si andranno a chiamare), le pro-loco, gli enti
locali o la scuola alberghiera.
È importante che la legge sia completa, adeguata e rispettosa
delle nuove esigenze di mercato. È importante che la legge preveda
il decentramento di certi compiti dall’Assessorato
alla periferia. È importante che si esca dai soliti schemi
burocratici, che si rivitalizzi l’intero apparato.
Questa è una necessità fondamentale per la politica turistica nella
nostra Regione.
È importante, infine, che si eliminino le eventuali
conflittualità che si sono create nel passato fra gli enti che
portavano avanti la politica turistica nella nostra Regione.
Pertanto riteniamo che questa legge sia determinante per dare
una svolta al settore. Occorre realizzare un progetto di sviluppo
turistico della Valle d’Aosta e un progetto si
realizza nella misura in cui abbiamo persone, operatori e manager
professionalmente preparati e nella misura in cui
c’è un organismo che coordina tutto quanto avviene a
livello regionale.
Queste erano le indicazioni che volevamo far rilevare con questa
interrogazione. Ci fermiamo qui, riprenderemo il discorso al
momento che avremo il progetto di legge sul quale mi auguro che ci
sia tutto il confronto che è necessario a livello di commissione
come a livello di Consiglio.
La riforma del turismo è importante, per cui ha bisogno
dell’apporto di tutti, anche di questa opposizione
che fino ad oggi è stata molto inascoltata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK