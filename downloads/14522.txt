Consiglio Regionale della Valle d'Aosta - Oggetto del Consiglio n. 2221 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
LAVORO
Precedente
Successivo
Resoconto integrale del dibattito dell'aula
Oggetto del Consiglio n. 2221 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2221/X Piano straordinario per l'occupazione di
lavoratori cassaintegrati dell'ex Ilva - Cogne S.p.A.. (Ritiro di
mozione)
Mozione Premesso che, l'Assessorato all'Industria, Commercio ed
Artigianato non ha finora elaborato alcun piano di riutilizzo a
favore dei dipendenti della società Ilva Cogne S.p.A. in
liquidazione, attualmente in cassa integrazione nonostante gli
assunti impegni verbali a cui seguiva la costituzione di gruppi di
lavoro improduttivi;
Rilevato che le uniche iniziative concrete sono state
predisposte dai comuni e dalle Comunità montane mediante la
previsione di lavori socialmente utili che risultano insufficienti
ai bisogni dei succitati lavoratori in virtù della transitorietà e
precarietà di tali lavori che non hanno carattere di continuità e
che coinvolgono una minima parte di lavoratori;
tutto ciò premesso il Consiglio regionale della Valle
d'Aosta
Impegna
la Giunta regionale a predisporre entro 30 giorni da oggi:
1) progetti mirati al loro utilizzo al fine del raggiungimento
dell'età pensionabile mediante l'avvio di un piano straordinario
per l'occupazione in analogia alla legge regionale 7 luglio 87, n.
52 riguardante l'istituzione di cantieri forestali e/o di tutela
ambientale ad hoc anche attraverso le cooperative sociali (per
esempio, mediante la sistemazione e recupero di aree di particolare
interesse turistico ed ecologico-ambientale, la manutenzione di
sentieri turistici e parchi ricreativi ed, in genere, gli
interventi di recupero di aree dissestate, di alvei e di aste
fluviali, oltreché interventi di rimboschimento e costruzione e
manutenzione della viabilità forestale e pedestre) a favore di quei
lavoratori che si trovano in età avanzata per i quali sussiste
l'impossibilità concreta di loro assorbimento nel processo
produttivo;
2) avviare, in modo concreto, progetti di riconversione di
personale idonei all'assorbimento da parte del mercato locale delle
succitate energie umane il tutto d'intesa con l'Associazione
valdostana degli industriali e con le associazioni artigiane a
favore dei lavoratori in cassa integrazione di media età;
3) organizzare, tramite l'Agenzia del lavoro, corsi di
formazione professionale e/o di preparazione ai concorsi pubblici
così da favorire il loro inserimento lavorativo nella Pubblica
Amministrazione o nel settore privato a favore dei lavoratori
cassintegrati più giovani.
F.to: Dujany
Presidente Ha chiesto la parola il Consigliere Dujany.
Dujany (PVA) L'Assessore all'industria mi ha manifestato la
volontà e l'impegno della Giunta regionale di presentare in
Consiglio, entro 30 giorni da oggi, proposte operative concrete a
favore delle categorie interessate da questa mozione.
Se questo impegno viene confermato dal Governo regionale, questa
mozione deve intendersi ritirata.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) É stato avviato un lavoro da tempo e sono
allo studio proposte per intervenire in questa materia, proposte
che saranno riferite al Consiglio al più presto, possibilmente
entro i 30 giorni di cui si è parlato.
Presidente Viene ritirata la mozione presentata dal Consigliere
Dujany.
Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK