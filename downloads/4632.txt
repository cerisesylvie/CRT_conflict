Consiglio Regionale della Valle d'Aosta - Oggetto del Consiglio n. 330 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 330 del 10 giugno 1982 - Resoconto
OGGETTO N. 330/VII - DISEGNO DI LEGGE CONCERNENTE: "ACQUISTO
DELLE ATTREZZATURE DEL COMPLESSO RESIDENZIALE "EREMO" SITO IN
COMUNE DI SAN REMO, IN LOCALITA' SAN ROMOLO, DA DESTINARE A
SOGGIORNO PER ANZIANI".
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta solo di completare secondo
gli accordi l'acquisto dell'"Eremo" a San Romolo, avendo la
disponibilità finanziaria della seconda tranche di quanto era già
stato spiegato al momento dell'acquisto dell'immobile.
PRESIDENT
: J'adjoins que vous avez l'avis favorable de
l'Assessorat aux Finances ainsi que de la 1ère Commission.
Le Conseiller Péaquin prend la parole.
PEAQUIN - (P.C.I.):
Volevo solo chiedere informazioni su
quando questi locali potranno essere messi a disposizione della
popolazione anziana e dei bambini, perché so che ci sono delle
difficoltà adesso per gli anziani che vanno al mare e non sempre si
trovano in condizioni adatte.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se questa disposizione
era necessaria prenderla con una legge, perché mi sembra che da
tutta la giornata stiamo facendo leggine di rifinanziamento, tanto
che non riusciremo poi a fare neanche più il codice, perché le
leggi che approviamo sono in numero sterminato.
Chiedo allora dal punto di vista tecnico, se per le leggi di
rifinanziamento non si può studiare un sistema che ne comprenda più
di una, in modo da evitare questo frazionamento dell'attività del
Consiglio, che è per tutti pesante.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Il Consigliere Mafrica ha ragione,
purtroppo la questione si presenta in questi termini: o si fa un
capitolo acquisti di 6-7 miliardi o anche di più, e quel capitolo
al momento della discussione del bilancio potrebbe lasciare molto
perplessi perché dovrebbero essere specificati tutti gli acquisti,
cosa che può essere difficile, o certe somme vanno a finire nei
fondi globali. Se vanno a finire nei fondi globali, siamo obbligati
a farlo per legge. La nuova impostazione del bilancio porta questo
inconveniente; d'altra parte bisogna riconoscere che c'è una
tendenza in atto - che io deploro - a evitare di fare delle
delibere che sarebbero certo molto meglio, anche perché questa di
fatto non è una legge, ma è una delibera.
PRESIDENTE
: Passiamo all'esame dell'articolato. Do
lettura dell'art. l.
Art. 1
E' autorizzata, limitatamente all'anno 1982, la spesa di lire
trecento-milioni per l'acquisto di mobili e delle attrezzature del
complesso residenziale "EREMO" sito in Comune di San
Remo,
località San Romolo, di proprietà della s.r.l. E. N. C. O. , con
sede in Legnano, destinato a soggiorno per anziani e bambini che
necessitano di cure climatiche.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 2.
Art. 2
La Giunta regionale provvederà all'adozione dei provvedimenti
deliberativi per l'esecuzione della presente legge.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 3.
Art. 3
L'onere di lire trecentomilioni derivante dall'applicazione
della presente legge, graverà sull'istituendo capitolo 42550 della
parte spesa del bilancio di previsione della Regione per l'anno
1982.
Alla copertura di cui al precedente comma si provvede
mediante riduzione di pari importo dello stanziamento iscritto al
cap. 50050 (Fondo globale per il finanziamento di spese per
l'adempimento di funzioni normali - Spese di investimento) della
parte spesa del bilancio di previsione della Regione per l'anno
1982.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'articolo 4.
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in aumento:
Settore 2.2.3. - Sicurezza sociale Programma 2.2.3.04. -
servizi sociali
Cap. 42550 di nuova istituzione:
"Spese per l'acquisto di mobili e delle attrezzature del
complesso residenziale "EREMO" sito in Comune di San Remo,
destinato a soggiorno marino per anziani e bambini che necessitano
di cure climatiche".
£ 300.000.000
Variazione in diminuzione:
Cap. 50050
"Fondo globale per il finanziamento di spese per
l'adempimento di funzioni normali (spese di investimento)".
£ 300.000.000
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
PRESIDENTE
: Do lettura dell'art. 5.
Art. 5
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale.
E' fatto obbligo a chiunque spetti di osservarla e di farla
osservare come legge della Regione Autonoma della Valle
d'Aosta.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti: 22
Votanti: 22 Maggioranza:18 Favorevoli: 22
Il Consiglio approva all'unanimità
PRESIDENTE
: Il Consiglio è chiamato ad esprimersi per
votazione segreta sul complesso della legge.
VOTAZIONE PER SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK