Consiglio Regionale della Valle d'Aosta - Oggetto del Consiglio n. 1650 del 22 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula
Oggetto del Consiglio n. 1650 del 22 novembre 1995 - Resoconto
SEDUTA ANTIMERIDIANA DEL 22 NOVEMBRE 1995
OGGETTO N. 1650/X Consulenze di personale medico dell'USL a
favore di istituzioni pubbliche non sanitarie. (Interpellanza)
Interpellanza Vista la delibera n. 2738 del 31 marzo 1995
relativa all'approvazione della deliberazione del Direttore
generale dell'U.S.L n. 686 del 6 marzo 1995 recante l'approvazione
di schema di convenzione tra l'U.S.L. e la C.G.I.L. regionale per
l'effettuazione di consulenza a favore di istituzioni pubbliche non
sanitarie;
Tenuto conto che sembra che l'U.S.L. abbia mantenuto in vita da
più anni una convenzione, prima con il patronato I.N.C.A. ed ora
con la C.G.I.L., per la sistematica erogazione di prestazioni di
consulenza in materia medico legale da parte di uno o più suoi
dipendenti di diversa disciplina;
Rilevato che ciò contrasta con la previsione del contratto di
lavoro e con le norme che disciplinano lo stato giuridico del
personale dell'U.S.L.;
il sottoscritto Consigliere regionale
Interpella
l'Assessore regionale competente per conoscere:
1) chi sono i medici che, ad oggi, hanno svolto le consulenze di
cui sopra;
2) come intende operare al fine di verificare con tempestività
la legittimità di tale convenzione;
3) quali provvedimenti intende porre in essere nel caso venisse
ravvisata l'illegittimità negli atti dell'U.S.L. in merito alla
convenzione di cui sopra.
F.to: Lanièce
Presidente Ha chiesto la parola il Consigliere Lanièce.
Lanièce (GA) Il contenuto di questa interpellanza mi sembra
abbastanza chiaro, quindi mi riservo di intervenire dopo aver
sentito le risposte dell'Assessore alla sanità.
Presidente Ha chiesto la parola l'Assessore Vicquéry.
Vicquéry (UV) S'agissant d'une question qui concerne une
délibération de l'USL et donc pas de compétence de cette
Administration régionale, je me limite à donner lecture de la note
du fonctionnaire de l'Assessorat de la santé en ce qui concerne le
contrôle de légitimité des actes, ainsi que la réponse qui nous a
été envoyée de la part du Directeur sanitaire de l'USL, dr. Paolo
Bruni:
"La deliberazione del Direttore generale dell'USL della Valle
d'Aosta n. 686 in data 6 marzo 1995, recante approvazione di schema
di convenzione fra l'USL e la CGIL regionale della Valle d'Aosta
per l'effettuazione di consulenze a favore di istituzioni pubbliche
non sanitarie è stata approvata dalla Giunta regionale con
deliberazione n. 2738 in data 31 marzo 1995, in seguito alla
istruttoria predisposta dai competenti uffici dell'Assessorato alla
sanità e assistenza sociale, ai sensi dell'articolo 5 della legge
regionale 16 dicembre 1992, n. 75. L'atto è pertanto divenuto
definitivo con le conseguenze che ciò comporta.
Per quanto concerne la legittimità della deliberazione dell'USL
n. 686/95, si rileva che la stessa è stata ritenuta regolare in
quanto non appariva in contrasto né con le finalità e i compiti
istituzionali del Servizio sanitario nazionale, già sanciti dalla
legge 23 dicembre 1978, n. 833, istitutiva del servizio, né con le
disposizioni che disciplinano lo stato giuridico del personale
dell'USL, contratti di lavoro compresi.
A tal proposito si evidenzia che sia l'articolo 35, lett. f),
del DPR 20 dicembre 1979 n. 761, Stato giuridico del personale
delle USL, sia l'articolo 27, lett. c), del DPR 20 maggio 1987, n.
270, penultimo contratto di lavoro, ma la norma non è stata né
abrogata né modificata dall'ultimo contratto di lavoro per il
personale medico, approvato con DPR 28 novembre 1990 n. 384,
consentono l'attività di consulenza ad istituzioni pubbliche non
sanitarie nei termini e con le modalità indicate nella convenzione
approvata con deliberazione dell'USL n. 686/95."
La lettre est signée par le fonctionnaire, Maurizio La Nave.
La lettre du Directeur sanitaire Bruni dit:
"Con riferimento all'interpellanza del sig. Lanièce, Consigliere
regionale del Gruppo autonomo, relativo all'oggetto, si forniscono
le precisazioni che seguono:
1) la convenzione fra USL e sindacato CGIL è il rinnovo di
quella esistente precedentemente fra USL e patronato INCA della
CGIL, che era stata approvata dall'assemblea generale
dell'Associazione dei comuni con deliberazione n. 4 del 16 aprile
1984;
2) le consulenze sono sempre state svolte dal dr. Paolo Ferrero,
attuale responsabile dell'U.O. del soccorso sanitario 118;
3) le consulenze ad istituzioni pubbliche non sanitarie e a
privati sono espressamente previste dall'articolo 84, 1° comma,
lett. c), del DPR 25/87 n. 270, confermato dall'articolo 136 del
DPR 28 novembre 1990 n. 384, purché non in contrasto con le
finalità e i compiti del Servizio sanitario nazionale;
4) la consulenza di cui trattasi riguarda prestazioni di
previdenza ed assistenza erogate dagli istituti, enti pubblici e
privati, e dallo Stato, e pertanto non è in contrasto con
l'attività di responsabile dell'U.O. soccorso sanitario 118, svolta
dal dr. Paolo Ferrero.
Ciò premesso, si ritiene non opportuno per il futuro stipulare
convenzioni di questo genere, in quanto le stesse prestazioni
possono essere svolte dal singolo medico in regime libero
professionale. Si procederà pertanto con congruo preavviso alla
risoluzione della convenzione. Si precisa, infine, che l'atto in
argomento è stato deliberato con provvedimento n. 686 del 6 marzo
1995, approvato dalla Giunta regionale con propria deliberazione n.
2738 del 31 marzo 1995."
Si dà atto che, dalle ore 10,54, presiede il Presidente
Stévenin.
Presidente Ha chiesto la parola il Consigliere Lanièce.
Lanièce (GA) In pratica, dal 1984 ad oggi, l'USL ha stipulato
prima con il patronato INCA e poi con la CGIL una convenzione per
prestazioni di consulenze in materia medico-legale, che vede come
medico consulente lo stesso medico. Guarda caso, il dr. Paolo
Ferrero, dal 1984 ad oggi, è l'unico medico esistente in Valle
d'Aosta che svolge queste funzioni.
Se non sbaglio il dr. Ferrero è specializzato in anestesia e
rianimazione, e tale sua specialità mi sembra abbastanza difforme
dalla specialità richiesta per verificare la silicosi; inoltre mi
sembra strano che uno che ha la silicosi vada a farsi visitare da
un esperto in rianimazione. Probabilmente la specialità non è
importante, probabilmente non è importante che l'USL stipuli delle
convenzioni all'interno delle quali indichi, come medico che svolga
questi servizi, un medico che non ha una specializzazione nel
settore che riguarda la convenzione.
Questo è l'aspetto particolare che mi ha spinto a presentare
l'interpellanza, perché mi sembrava strano che ci fosse dal 1984 ad
oggi lo stesso medico che svolgeva questi servizi di consulenza,
dal momento che la specialità di questo medico non è collegata con
il problema della silicosi, della medicina del lavoro più in
generale, e tenuto conto anche che il DPR 761/79, all'articolo 35,
parla di rapporti di lavoro del personale medico, di attività
libero professionale al di fuori delle strutture dell'USL,
limitatamente a consulti e a consulenze non continuativi.
Dal 1984 ad oggi invece il dr. Ferrero ha uno stipendio di
600mila lire al mese per queste consulenze, oltre allo stipendio
dovuto per il suo lavoro.
Poi nel DPR 270/87 viene richiamato il fatto del profilo
professionale e del ruolo di appartenenza del medico; anche qua si
solleva il problema di cui dicevo prima, un medico specializzato in
rianimazione ed anestesia non mi sembra quello più adatto per
svolgere consulenze per quanto riguarda la silicosi.
Quindi, non si tiene conto dell'aspetto della non continuità,
non si tiene conto della specializzazione che in questo caso non mi
sembra la più affine per verificare la silicosi; occorre
sottolineare inoltre che l'USL per acquisire dall'esterno
prestazioni che non può erogare direttamente può comportarsi in due
modi: o stipula una convenzione in modo da poter avere un qualcuno
che eroghi il servizio al posto suo, oppure può affidare le
prestazioni ad altri che sono in grado di farlo; però, in questo
caso, secondo me, deve rivolgersi a personale che abbia specifica
competenza.
Non vorrei che tutto questo fosse stato fatto perché il dr.
Ferrero era medico di fiducia del patronato INCA prima e adesso
della CGIL, per cui ora gli viene dato anche questo "contentino".
Se così stanno le cose, mi sembra che emerga una mancanza di
controllo da parte dell'Amministrazione regionale, tanto più che la
gente "queste cose" prima o poi le viene a sapere. Se le norme
parlano di periodi non continuativi, ma poi dal 1984 ad oggi c'è
sempre lo stesso medico che svolge funzioni di consulenza e che
percepisce un compenso di 600mila lire al mese, mi sembra che
parlare di non continuità sia dire delle falsità.
Mi rammarico che questo atto dimostri l'ennesimo episodio di
poca chiarezza e trasparenza nell'ambito della sanità valdostana e
invito l'Assessore a fare in modo da evitare che si possano portare
avanti delle convenzioni ad personam, che, in effetti, non sono
convenzioni che hanno un fine collegato con le normative
esistenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK