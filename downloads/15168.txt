Consiglio Regionale della Valle d'Aosta - Oggetto del Consiglio n. 1688 del 12 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1688 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1688/X Approvazione dell'acquisto di un terreno sito
in Comune di Pollein, di proprietà del signor Attilio Celesia, da
destinare alla realizzazione di un caseificio. Approvazione ed
impegno di spesa. Delega alla Giunta.
Deliberazione Il Consiglio
Preso atto che:
l'Assessorato regionale all'agricoltura, forestazione e risorse
naturali ha in programma di realizzare un caseificio
cooperativistico in Comune di Pollein ed ha pertanto intrapreso le
azioni necessarie per addivenire all'acquisizione delle aree
segnalate;
si è provveduto a ricercare un terreno idoneo, servito da strada
comunale, affinché possa essere realizzato un caseificio di idonee
dimensioni e con caratteristiche funzionali previste dalle vigenti
norme in materia e rispondente alle esigenze delle aziende di
produzione, come risulta dalla relazione predisposta
dall'Assessorato all'agricoltura, forestazione e risorse
naturali;
è stata pertanto individuata un'area di terreno di mq. 2.224
distinta al NCT al F. 2 n. 44 il cui proprietario, interpellato al
riguardo, ha manifestato la propria disponibilità ad alienare al
prezzo dichiarato congruo dall'Ufficio Patrimoniale
dell'Assessorato del bilancio e delle finanze con perizia di stima
in data 13 gennaio 1995;
più precisamente, il signor Celesia Attilio, proprietario del
mappale interessato, si è dichiarato disposto ad alienare il
terreno di sua proprietà al prezzo unitario di lire 36.000= al
metro quadrato;
il terreno da acquisire è libero da pesi, vincoli, contratti di
affitto o altra formalità pregiudizievole e i proprietari
confinanti, aventi diritto, hanno rinunciato ad esercitare la
prelazione;
Visto il parere favorevole di legittimità rilasciato dal
dirigente del servizio affari generali e legali della Presidenza
della Giunta, ai sensi dell'articolo 72 della legge regionale n.
3/1956 e successive modificazioni, e del combinato disposti degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Visto il parere della II commissione consiliare permanente;
Delibera
1) di approvare l'acquisto, per il prezzo complessivo di lire
80.064.000= (ottantamilionisessantaquattromila) del terreno sito in
Comune di Pollein, destinato alla realizzazione di un caseificio
cooperativistico, distinto al catasto terreni del Comune di Pollein
come segue:
Ditta Celesia Attilio nato a Pollein (AO) il 13.03.1952 (CF CLS
TTL 52C13 G794L)
F. 2 n. 44 mq. 2.224
2) di approvare ed impegnare la spesa complessiva di lire
80.064.000= (ottantamilionisessantaquattromila) da imputare al
capitolo 35060 del bilancio di previsione della regione per l'anno
1995 ("Spese per l'acquisto di beni patrimoniali"), che presenta la
necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
commissione di coordinamento per la Valle d'Aosta, ai sensi e per
gli effetti dell'articolo 8, lett. d), del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK