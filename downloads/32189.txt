Consiglio Regionale della Valle d'Aosta - Oggetto del Consiglio n. 990 del 27 gennaio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 990 del 27 gennaio 2010 - Resoconto
OGGETTO N. 990/XIII - Interrogazione: "Interventi per
l'abbattimento delle barriere architettoniche presso la sede
espositiva della Biblioteca regionale".
Interrogazione
Constatato che oramai da molti anni l'area interna alla
Biblioteca regionale detta Espace Porta Decumana è abitualmente
utilizzata come sede per mostre e esposizioni;
Evidenziato che lo spazio sopra indicato continua a non
essere accessibile alle persone con disabilità motoria e che nessun
intervento è ancora stato intrapreso;
Ricordato quanto affermato dall'Assessore all'Istruzione e
Cultura, durante il Consiglio del gennaio 2009, in riferimento ai
lavori per rendere accessibile la sede espositiva Espace Porta
Decumana: ''nous avons lieu de dire que durant cette année les
travaux seront achevés";
i sottoscritti Consiglieri regionali
Interrogano
gli Assessori competenti per sapere:
1) se si conferma la volontà di rendere fruibile a tutti
l'Espace Porta Decumana;
2) in caso affermativo, a cosa sono dovuti i ritardi
nell'intervento;
3) in che tempi si ritiene possibile iniziare e concludere i
lavori per l'abbattimento delle barriere architettoniche della sede
espositiva in premessa.
F.to: Bertin - Giuseppe Cerise - Chatrian - Louvin - Patrizia
Morelli
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci, M. le Président.
Per quanto riguarda la prima domanda:
"se si conferma la
volontà di rendere fruibile a tutti l'Espace Porta Decumana"
...
in effetti sì, certamente s'intende rendere accessibile il piano
interrato della sede, che è destinata a spazi espositivi e, per
quanto riguarda invece la seconda questione, in effetti ci sono dei
ritardi sull'iter che deve portare alla soluzione di questi
problemi, che sono dovuti all'iter procedurale alle autorizzazioni
che si sono dovute ottenere durante questi mesi dai Vigili del
fuoco, dai diversi servizi dell'Amministrazione inerenti a questa
problematica. Quindi ora il problema è stato definito e, di
conseguenza,
"in che tempi si ritiene"
... ad oggi il
progetto è stato concordato con l'Assessorato delle opere pubbliche
che deve poi materialmente eseguire i lavori ed è stato affidato al
competente Assessorato per la relativa programmazione.
Noi stiamo monitorando questa problematica che è di primaria
importanza ed è nostro impegno verificare che questi lavori siano
effettuati nel più breve tempo possibile. Come avevamo già avuto
modo di sottolineare l'anno scorso durante la discussione in
Consiglio, ma non solo, con altri colleghi ne avevamo dibattuto, in
effetti questo è un problema che noi abbiamo ereditato, ma che ad
oggi deve essere risolto. Quindi oggi ci impegniamo a risolvere nel
più breve tempo possibile questa problematica.
Président
- La parole au Conseiller Bertin.
Bertin (VdAV-R)
- Prendiamo atto del rinnovato impegno a
realizzare questi lavori. Già era stato preso l'anno scorso
l'impegno, anzi, l'anno scorso in un momento di entusiasmo ci era
stato detto che in un anno i lavori si sarebbero conclusi. A questo
punto sono 15 anni che questa sede è utilizzata e non è
accessibile, pertanto abbiamo ritardo su ritardo; il problema è
sempre quello di programmare prima gli interventi di modo che poi
si possano usufruire subito da parte di tutti. Ci auguriamo che i
tempi si accelerino il più possibile. Buon lavoro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK