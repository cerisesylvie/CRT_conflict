Consiglio Regionale della Valle d'Aosta - Oggetto del Consiglio n. 257 del 9 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 257 del 9 ottobre 1972 - Resoconto
OGGETTO N. 257/72 - Rilievi sulla formazione dell'ordine del
giorno.
Montesano (P.S.D.I.)
- Ora se il Consiglio, se i
Consiglieri devono prendere la parola, questa delibera deve essere
discussa e approvata in seduta segreta...
(Voce di Manganoni)
...
pregiudiziale non sull'argomento.
Manganoni (P.C.I.)
- Cioè io per l'ennesima volta intendo
protestare energicamente contro il fatto che si propone al
Consiglio degli ordini del giorno con quanti, 30 punti, 30 punti e
poi se ne discute poco più della metà e si rinvia.
Cosa succede? Che vengono rinviate sempre le mozioni perché le
mozioni si portano alla fine dell'ordine del giorno. Noi abbiamo
protestato nel passato per i casi di alcune mozioni che venivano
discusse dopo tre o quattro mesi dalla loro presentazione ed oggi
ci troviamo nella stessa situazione, abbiamo avuto due mesi di
sospensione, mozioni presentate quindi due mesi fa, verranno
discusse quando? Forse alla fine di questo mese... ora io la
inviterei Presidente, e Lei si era impegnato di farlo che quando fa
gli ordini del giorno così lunghi, quando fa l'ordine del giorno
per delle convocazioni per 30 punti, con 30 argomenti o anche meno,
Lei si era impegnato di mettere il giorno X e se non verrà ultimato
l'ordine del giorno si proseguirà il giorno successivo.
Lei lo ha affermato in questo Consiglio, però non lo ha fatto,
ed allora qui avremo di nuovo il problema che queste mozioni di tre
mesi fa le discuteremo chissà quando.
Montesano (P.S.D.I.)
- Caro collega Manganoni mi dispiace
di doverlo contraddire, perché se Lei ha fatto attenzione il
Consiglio è stato convocato per il giorno 6 e purtroppo, purtroppo
Lei sa benissimo perché il Consiglio è stato sospeso per ragioni di
lutto.
Quindi perciò, un attimo, però il Presidente del Consiglio non
prevede che su argomenti dal n. 15 al n. 19 si vada avanti mezza
giornata, non lo può prevedere, primo. Adesso mi lasci finire,
secondo, Lei sa benissimo e io allora non ero in Consiglio perché
questo è avvenuto ai tempi della Vice Presidente Pasquali che Lei
ha dato il voto favorevole affinché le mozioni fossero messe alla
fine dell'ordine del giorno e Lei ha votato a favore perché ha
votato tutto il Consiglio e io le so queste cose. Terza cosa, io ho
accolto le sue proteste le sue preghiere a questo riguardo e ho
portato nel Regolamento la modifica che le mozioni qualora non
fossero svolte nell'ambito di due Consigli prendono la precedenza
sugli altri argomenti, questo lo sa benissimo perché è stato
approvato, più di questo io non so cosa fare, almeno che non
vogliamo stare una settimana qui fino ad esaurire l'ordine del
giorno. Io mi rendo conto delle sue perplessità e delle sue
esigenze come proponente di mozioni, però Lei, d'altra parte, si
deve rendere conto dei miei sforzi per poter addivenire
all'esaurimento dell'ordine del giorno.
Poi, d'altronde, si ricordi che oggi rispetto agli altri
Consigli, forse uno su tre volte non finiamo l'ordine del giorno,
l'altra volta l'abbiamo finito.
Manganoni (P.C.I.)
- Benissimo, Lei non può prevedere,
benissimo, ma non potendo prevedere, metta se in questi giorni
l'ordine del giorno non è ultimato, si prosegue il giorno seguente.
Lei aveva detto che l'avrebbe fatto, primo, io ho votato a favore
perché le mozioni erano portate al tempo di Pasquali ecc.,
benissimo, ma io allora non prevedevo che il Consiglio convocato
per un giorno, per un giorno e mezzo, sapendo poi quello che c'era
questa volta, no, ci fossero dei punti, ci fossero degli ordini del
giorno con 30 punti.
Le mozioni portatele pure alla fine però... che si possono
discutere perché non va così, non va così.
Montesano (P.S.D.I.)
- Lei non prende parte alla riunione
dei Capigruppo, non stabilisco io, io avrei l'autorità di farlo,
però, da che sono Presidente, ho sempre convocato i Capigruppo per
stabilire i giorni.
Manganoni (P.C.I.)
- Se i Capigruppo accedono su proposte
di far discutere 30 punti all'ordine del giorno, io deploro il
comportamento dei Capigruppo perché questo impedisce al Consiglio
di discutere perché o si avvalla, si approva tutto a tambour
battant senza discutere, e questo io non sono d'accordo, sennò si
rinvia sempre alle calende greche.
Questa è la realtà, la conclusione è questa.
Dolchi (P.C.I.)
-
(non si sente)
...si era detto
6-9-10.
Montesano (P.S.D.I.)
- No, 6 e 9 si è detto. Quindi mi
spiace per questa turnata, è andata così, ma le altre volte
l'abbiamo sempre esaurito, nevvero?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK