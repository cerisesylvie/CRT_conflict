Consiglio Regionale della Valle d'Aosta - Oggetto del Consiglio n. 353 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 353 del 8 luglio 1981 - Resoconto
OGGETTO N. 353/81 - ACQUISTO DA PARTE DELLA REGIONE, DI UNA
RACCOLTA DI ESEMPLARI IMBALSAMATI DI FAUNA AVICOLA.
(Interrogazione)
Presidente
- Do lettura dell'interrogazione del
Consigliere De Grandis.
INTERROGAZIONE
Il Consigliere regionale del P.R.I. Franco De Grandis,
interroga:
l'Assessore competente per conoscere:
1) di quale consulente tecnico ci si è avvalsi per stimare il
reale valore scientifico ed economico della raccolta;
2) dove è attualmente custodita la raccolta;
3) quando si intende mettere a disposizione i locali per
l'allestimento del museo di scienze naturali.
Presidente
- Risponde il Presidente della Giunta
Andrione.
Andrione
(UV)
- Quale consulente tecnico ci siamo
valsi, per stimare il reale valore scientifico, dell'Associazione
Ornitologica della Valle d'Aosta, e precisamente dell'Ing. Jaccod e
del prezzo di mercato di qualsiasi piccolo animale imbalsamato. Per
esempio, abbiamo pagato 8 milioni di lire; ho qui la lista di tutti
gli esemplari acquistati e la consegnerò al Consigliere De Grandis,
in maniera che possa farne controllare la validità.
Nel numero di esemplari presenti abbiamo eliminato tutti quelli
che non facessero parte della fauna avicola presente in Valle
d'Aosta, in quanto l'intenzione della Giunta era quella di avere
una raccolta che permettesse uno studio e quindi l'avvicinamento
alla natura, attraverso il riconoscimento, aiutato dal fatto di
avere visto un esemplare di questi animali. Attualmente, la
raccolta è custodita nei locali dell'Associazione Ornitologica.
Il terzo punto, che è il più difficile, è che gli ornitologi non
accettano le proposte che nella mia generosità faccio, e chiedono
altri locali, che la Sovrintendenza alle Antichità e Belle Arti non
vuole lasciare. Non appena, però sarà finito il periodo feriale,
faremo una riunione triangolare cercando di contemperare le opposte
esigenze, ma spero che, alla fine, si decidano ad accettare le
nostre proposte, perché deve essere un locale accessibile al
pubblico, specie ai giovani e agli studiosi, e non deve interferire
con altre manifestazioni regionali o con altre possibilità di
utilizzo di questa raccolta.
Per quanto riguarda l'Associazione Ornitologica ho messo in
contatto l'Associazione con il Comune di Saint-Pierre in quanto
esiste una raccolta più piccola donata dal museo Duca degli
Abruzzi, attuale Scuola Militare Alpina, e conservata a
Saint-Pierre nel castello dove c'è il Municipio.
Sarà quindi una collezione unica, poiché vi sono più animali
esotici che nostrani.
Presidente
- Il Consigliere De Grandis intende
replicare?
Si passa pertanto alla trattazione dell'oggetto n. 5.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK