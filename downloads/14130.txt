Consiglio Regionale della Valle d'Aosta - Oggetto del Consiglio n. 653 del 4 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 653 del 4 maggio 1994 - Resoconto
OGGETTO N. 653/X - Ratifica di deliberazioni adottate dalla
giunta regionale in via d'urgenza.
Oggetto n. 38 in data 14 gennaio 1994:
Approvazione del
"progetto?programma" di sviluppo di iniziative consortili
nell'ambito del territorio della regione Valle d'Aosta, ai sensi
della legge 5 ottobre 1991, n. 317, recante "Interventi per
l'in­novazione e lo sviluppo delle piccole imprese".
Presidente -
Ha chiesto la parola il Consigliere
Tibaldi.
Tibaldi (LN) -
Un paio di osservazioni sul
progetto programma mi sembrano necessarie.
Già in sede di commissione avevo fatto alcune osservazioni
all'assessore e mi pare che le sue risposte siano state quelle che
il progetto viene presentato malgrado non ci siano richiedenti,
almeno per ora, e malgrado non ci siano fondi previsti dalla legge
nazionale, la legge 317.
Questo è successo il 16 marzo scorso, nel corso di una riunione
della IV commissione. Allora la prima domanda ovvia che mi viene da
fare è a cosa serva ap­provarlo, se non ci sono richiedenti e se
non ci sono fondi.
Però bisogna fare una analisi un po' più approfondita della
co­sa. Secondo me il problema è, se non ci sono richiedenti, come
facevano a conoscere, le persone interessate, la possibilità di
questi finanziamenti. In realtà non potevano conoscerla, erano
impossibilitati perché l'amministrazione è stata inerte,
ineffi­ciente nel dare adeguata pubblicità a questo provvedimento,
che prevede notevoli benefici perché sono contributi in conto
capitale a favore della piccola impresa.
Il decreto ministeriale 297/93 (decreto che è stato approvato
nel maggio scorso) all'articolo 5 prevede che le regioni, in tempo
utile per la presentazione delle domande, devono predisporre il
progetto programma di sviluppo di iniziative consortili nel
territorio. Il tempo utile che è stato in questo caso utilizzato
dalla regione è di 12 mesi, cioè dal maggio 1993 al maggio 1994
dove si è riusciti a predisporre come regione questo progetto
programma. L'assurdo è che le domande degli interessati dove­vano
pervenire entro il 31 gennaio scorso, quindi è già quasi una
incongruenza, una assurdità che non so quanto sia giusti­ficabile.
Vi è ritardo della regione nel provvedere a predisporre il piano,
impossibilità per i piccoli imprenditori di conoscerlo ed
addirittura impossibilità per i piccoli imprenditori di avanzare le
legittime richieste di finanziamento (se ovviamente possie­dono i
requisiti) per beneficiare delle somme che la legge pre­vede di
erogare in loro favore.
Se consideriamo poi la qualità del contenuto di questo progetto
programma, sostanzialmente è la sintesi della legge 317, non mi
pare che ci siano dei programmi veri e propri, né penso che si
possa parlare in questo caso di un documento programmati­co;
vengono riprese semplicemente alcune norme della legge 317 in
maniera molto sintetica, leggermente modificate nella loro
terminologia, ma non c'è nulla di nuovo. Inoltre sia il de­creto
ministeriale 297 sia la legge 317 prescrivono che questo progetto
dovrebbe indicare gli stanziamenti anche a carico del bilancio
regionale, e questo è specificamente indicato anche nell'articolo 5
di questo decreto ministeriale, dove, oltre a dire che le regioni
in tempo utile dovevano predisporre questo pro­getto, si precisa
che le stesse devono determinare le priorità di accesso alle
agevolazioni e le entità degli interventi propri di altri pubblici
destinati al finanziamento di tale progetto pro­gramma. E qui non
mi pare che compaia.
Questo ovviamente perché non ci sono domande, pertanto ricadiamo
nel discorso che ho fatto prima, che nessuno poteva materialmente
proporre delle domande, avanzare delle richieste, perché non poteva
co­noscerlo.
Le osservazioni che faccio sostanzialmente sono queste: mi
sembra che traspaia l'assenza di volontà politica di promuovere lo
sviluppo e la competitività della piccola impresa; potremmo
beneficiare di questi contributi, ma l'inerzia
dell'amministra­zione regionale impedisce che piccole imprese
possano rivolge­rsi all'ente di promozione e di sviluppo
dell'imprenditoria, limi­tandole nella loro possibilità di
utilizzare i fondi che sono pre­visti da questa legge.
Sono considerazioni che in parte avevo già esposto in
commis­sione all'assessore, per cui se non ci sono valide
giustificazioni e controargomentazioni la Lega si asterrà
dall'approvare.
Presidente -
Ha chiesto la parola l'Assessore
all'Industria, Commercio e Ar­tigianato Mafrica.
Mafrica (GV-PDS-SV) -
A mio giudizio le
argomentazioni del consigliere Tibaldi defor­mano la verità della
situazione.
In primo luogo, questa legge 317 è stata contestata dalla CEE e
soltanto nell'autunno del 1993 la CEE ha dato via libera a questa
legge e il decreto che ha stabilito la data entro cui predi­sporre
i programmi è del 4 novembre 1993. La delibera non è stata
presentata un anno dopo perché arriva in consiglio in questo
momento, ma è una deliberazione del 14 gennaio 94, che è stata
diffusa a tutte le associazioni interessate. Si è trattato di un
adempimento formale per consentire, ove eventualmente ci fossero
stato consorzi nella possibilità di accedere a queste provvidenze,
che ciò avvenisse.
Questo non è avvenuto non perché non ci fosse informazione
adeguata, ma perché esistono (e la regione è intervenuta e questo
assessorato ha seguito con grande attenzione questi problemi)
consorzi che beneficiano di elevati fondi regionali sulla base
della legge regionale n. 9., a favore dei consorzi. Tale legge
consente ai consorzi con almeno 5 imprese di avere fondi del 30
percento a fondo perduto nella costruzione degli edifici consortili
e il finanziamento del 40 percento a tasso agevolato per gli stessi
fini. Esistono 6 consorzi che si trovano ad avere circa 75 imprese
associate, che hanno già previsto investimenti per 20 miliardi di
lire, e ai quali sono stati deliberati nel corso del 1993
finanziamenti per oltre 3 miliardi. Questi programmi stanno andando
avanti. Diciamo che questi consorzi finora hanno avuto più
carattere edificatorio delle sedi consortili, che non carattere
organizzativo delle attività d'impresa, e questo forse è lo sforzo
che, d'accordo con i consorzi, occorrerà fare per­ché possano
trasformare la loro natura.
L'approvazione del provvedimento oggi ha il senso di
consenti­re, se vi saranno ulteriori fondi - perché i fondi di cui
parliamo ora sono quelli del triennio 1991-93 che vengono
distribuiti in ritardo perché c'era stata da parte della CEE la
contestazione della legge 317 -, se quindi vi saranno
rifinanziamenti succes­sivi della legge per gli anni 1994-96,
questo atto, oltre che completare un iter legislativo di
procedimento amministrativo perché era stato approvato dalla
Giunta, consentirà con varia­zioni dello statuto sociale di
accedere anche a questi fondi.
Quindi non è un atto inutile, non è vero che non ci sia stata
in­formazione, non è vero soprattutto che manchi, nei confronti
delle imprese, una politica regionale, perché basta parlare con i
consorzi di Morgex, Courmayeur, Pollein o Pont-Saint-Martin (stanno
altresì per decollare i consorzi di La Thuile e di Cogne) per avere
il senso di quali siano stati gli interventi a favore delle
attività consortili. Attività che possono essere sviluppate
ulteriormente, ma che credo non siano assolutamente da criti­care,
soprattutto in confronto con quanto viene fatto da altre
regioni.
Semmai, una contestazione che avrebbe potuto essere fatta, ma
non è stata fatta, è quella che la legge 317 avrebbe dovuto dare i
fondi direttamente alla regione, invece che mantenerli
nell'autorità ministeriale, facendo fare alla regione solo la
fun­zione di analisi delle domande.
Su questo credo dovrà esserci un impegno, perché anche le leggi
future che riguardano l'in­dustria trasferiscano direttamente i
fondi alla regione e non utilizzino la regione come strumento di
passaggio.
Presidente -
Ha chiesto la parola il Consigliere
Tibaldi.
Tibaldi (LN) -
A parte il fatto che mi sembra di
aver notato che rispetto a quanto detto in commissione l'assessore
abbia leggermente va­riato il suo orientamento, perché in
commissione ci disse che non c'erano richiedenti, adesso pare che
dei consorzi abbiano avanzato delle richieste.
In ogni caso, per essere precisi, visto che ha citato un decreto
ministeriale del 4 novembre, l'articolo unico prevede la proroga di
un termine concernente la presentazione delle domande, pe­rò il
progetto programma poteva già essere attuato dal maggio 1993 in
quanto era stato approvato il 26 aprile scorso il rego­lamento di
attuazione delle norme della legge 317.
Bisogna co­munque ammettere che c'è un ritardo notevole che non
è sola­mente di sei mesi, bensì di un anno. Non mi sembra comunque
che le giustificazioni addotte dall'assessore siano sufficienti ad
approvare il progetto in questione.
Presidente -
Pongo in votazione la ratifica della
deliberazione in oggetto:
 Esito della votazione
Presenti: 28
Votanti: 22
Favorevoli: 22
Astenuti: 6 (Bavastro, Collé, Linty, Marguerettaz, Tibaldi e
Marco Viérin)
Il Consiglio approva
Oggetto n. 1708 in data 4 marzo 1994:
Autorizzazione a
Balteadisk S.p.A. a sublocare una porzione di stabilimento di
proprietà regionale sito in Arnad e conferimento di incarico a
Finaosta S.p.A. per l'esecuzione di lavori in opificio concesso a
Balteadisk S.p.A..
Presidente -
Ha chiesto la parola il
Vicepresidente Marco Viérin.
Viérin M. (PpVA)
- Su questo problema vorrei dei
chiari­menti più precisi da parte dell'assessore, per sapere cosa
succe­derà in futuro di questo stabilimento di proprietà regionale,
an­che perché durante gli eventi dell'alluvione del settembre 1993
si erano verificati dei disagi nei locali, soprattutto nel locale
seminterrato. Già allora avevo chiesto, in questa sede, se alcuni
interventi potevano essere eseguiti, per evitare che in futuro si
ripetesse la stessa situazione. Non vorrei che venissero spesi
ulteriori miliardi per fare queste eventuali modifiche alla
struttura, e alla fine di tutto però non si tenesse conto di quanto
ho detto prima, cioè di verificare in maniera completa la
situazione dello stabilimento e la sua dislocazione, e le sue
problematiche in merito agli eventi calamitosi.
Presidente -
Ha chiesto la parola il Consigliere
Tibaldi.
Tibaldi (LN) -
In commissione l'assessore ci aveva
aggiornato che il numero dei dipendenti attuali assunti alla
Balteadisk è di 94; in realtà la convenzione del 1985 ne prevede
ben 103, e sono 103 ulte­riori alla mano d'opera che è stata
trasferita dall'Olivetti, cioè in poche parole 103 persone di mano
d'opera locale. Adesso qui si interviene con un piccolo
stanziamento di 1,2 miliardi per attrezzare un nuovo reparto e
permettere che la Balteadisk lo dia in sublocazione ad un'altra
società del gruppo Olivetti. Vo­levo sapere se non c'è il rischio
che in questo caso venga elusa la convenzione nel rispetto dei
livelli occupazionali, visto che da una parte c'è un intervento
della regione che è sì finalizzato a permettere la sublocazione,
quindi l'attrezzatura di questo re­parto, dall'altra c'è ancora una
assenza di 10 unità per rag­giungere il tetto occupazionale
previsto. Non vorrei che si trattasse di un escamotage per eludere
la convenzione del 1985, che fissa dei punti precisi.
Presidente -
Ha chiesto la parola l'Assessore
all'Industria, Commercio e Art­igianato Mafrica.
Mafrica (GV-PDS-SV) -
Lo stabilimento Balteadisk
di Arnad è costituito da due piani, uno seminterrato e un piano
rialzato, che hanno una superficie di 11.500 mq l'uno. I danni di
cui parlava il vicepresidente Vié­rin si riferiscono a danni avuti
nel seminterrato ed è stata pre­sentata da parte di Balteadisk una
relazione per il recupero da parte della legge vigente sui danni,
per cui interverremo in quel senso e valuteremo anche come è
possibile migliorare - a questo riguardo c'è uno studio in corso da
parte dell'assessorato dei lavori pubblici - in tutte le zone in
cui si sono avuti eventi alluvionali in prossimità di attività
produttive di varia natura.
Per quel che riguarda la convenzione e l'occupazione, la
con­venzione della Balteadisk è del 1985, le evoluzioni delle
impre­se seguono processi economici che sono sempre più rapidi e
cre­do che si possa dire che sostanzialmente la Balteadisk ha
ri­spettato per 8 anni la convenzione, pur se il numero degli
ad­detti è di 94 rispetto ai 103 previsti, se si tiene conto della
na­tura di questo stabilimento che aveva come produzione
princi­pale quella dei floppy disk. Per il settore dei floppy disk,
in quanto settore in cui la materia prima e la tecnologia sono
re­peribili sul mercati e in cui diventa determinante il posto del
lavoro, per questo tipo di prodotti la possibilità di competere da
parte di imprese che si trovino in Europa è molto scarsa rispet­to
alle produzioni che ci sono nei paesi dell'Estremo Oriente. Si
andrà quindi (e si sta lavorando in questo senso) ad una com­pleta
ristrutturazione delle attività della Balteadisk.
Il provvedimento che viene oggi riguarda dei locali per 1500 mq,
che verranno destinati ad una attività di servizio di ripa­razione
piastre, attività che essendo di servizio è indipendente dai
modelli prodotti, cioè, qualunque sia il modello, con adegua­ta
istruzione la diagnostica e poi l'attività di riparazione
conti­nueranno nel tempo.
Quindi dei 94 attuali addetti 20 vengono recuperati attraverso
questa convenzione, più 6 nuovi, pertanto la convenzione parla di
20 addetti Balteadisk e 6 nuovi.
É in corso di trattativa un'ulteriore parte di attività con la
Balteadisk che dovrebbe portare ad un cambiamento delle pro­duzioni
e all'impiego di 107 unità aggiuntive alle 74 oggi esi­stenti.
Stiamo lavorando in quella direzione e questa potrebbe essere una
prima risposta ad una crisi occupazionale nella zona di Verrès che
è molto forte, ma che comincia a lasciar intrave­dere segnali di
soluzione possibile.
Come abbiamo sempre la­mentato una crisi occupazionale che
diventava più acuta, dob­biamo dire che in questi ultimi mesi
arrivano proposte di una certa serietà ed anche con un numero
significativo di dipen­denti, che, seppure da valutare con
attenzione, probabilmente consentiranno di risolvere in modo utile,
con un ampliamento complessivo di 113 persone, la soluzione della
Balteadisk in aggiunta agli occupati attuali.
Presidente -
Ha chiesto la parola il Consigliere
Tibaldi.
Tibaldi (LN) -
Mi pare di capire dalle parole
dell'assessore che sostanzial­mente la convenzione è stata
rispettata, in realtà però se guardiamo la lettera di questo
documento così non è stato. Quindi praticamente ha ammesso un
mancato rispetto di que­sta convenzione.
Volevo sottolineare una cosa di cui prima mi sono dimenticato.
Si parla di un progetto imprenditoriale presentato dalla TLC che è
stato esaminato da Finaosta, però non si dice in che data è stato
presentato tale progetto.
Visto che la Finaosta fa delle previsioni a medio termine
triennali, sarebbe interessante sa­pere quando è stato presentato e
quando è stato esaminato, an­che perché la difficile congiuntura
del mercato relativa ai pro­dotti della società Balteadisk e in
generale del mercato infor­matico è sancita da questa stessa
delibera in premessa.
Sap­piamo che non è un mercato florido, che è un mercato a
rischio, per cui sarebbe interessante sapere se c'è questa
compatibilità dei tempi, cioè se il progetto è stato presentato nei
tempi utili e se non si tratta di una previsione ormai
superata.
Presidente -
Ha chiesto la parola il
Vicepresidente Marco Viérin.
Viérin M. (PpVA) -
Solo per dire all'assessore che
è vero che sicuramente la Bal­teadisk ha chiesto il finanziamento
tramite le leggi specifiche sul disastro alluvionale del 1993 per
il rimborso e la ricostitu­zione di quanto perso durante questa
alluvione, però la mia domanda era più specifica, cioè quella è
stata sicuramente una richiesta per un rimborso sui danni subiti,
non vorrei che poi queste strutture venissero fatte nella stessa
maniera di prima. Visto che andiamo a spendere 1,2 miliardi per
quella proprietà immobiliare della regione, volevo sapere se si
prevedeva, in quella progettazione, qualche modifica alla struttura
dello stabilimento, proprio per evitare che eventi come quelli
successi nel 1993 potessero essere meno dannosi per la struttura
stessa.
Presidente -
Ha chiesto la parola l'Assessore
all'Industria, Commercio e Ar­tigianato Mafrica.
Mafrica (GV-PDS-SV) -
Rispondendo alla domanda del
Vicepresidente Viérin, questi sono lavori interni a questi 1.500
mq, quindi sono lavori che ac­cedono alla proprietà regionale.
In questa fase non sono pre­visti lavori di sicurezza idraulica,
mentre credo che potranno essere previsti con la seconda parte di
cui ho parlato, se andrà a buon fine l'accordo con Balteadisk, per
ristrutturare il com­plesso, cioè anche gli altri 10mila mq dove
attualmente si fanno i floppy disk; allora in quel caso trattandosi
di un intervento più rilevante potranno essere presi in
considerazione questi lavori.
Rispetto alla domanda del consigliere Tibaldi, questa parte del
progetto che riguarda riparazione piastre è indipendente dalle
produzioni perché è una attività di servizio, cioè si insegna alla
gente a diagnosticare un guasto e ad intervenire qualunque sia il
tipo di modello, mentre la seconda parte del progetto Baltea­disk è
pervenuta il 28 gennaio 1994, è stata esaminata da parte della
Finaosta, che dà parere favorevole. Non abbiamo ancora
completamente definito le forme di intervento ed arriverà in queste
settimane alla discussione delle commissioni. Per questa seconda
parte i tempi sono importanti, ma siamo in vista di una certa
ripresa del mercato informatico europeo ed anche italiano che è
legato ad una più generale tendenza alla ripresa, che mi auguro si
confermi con le nuove iniziative che il governo che sta per
installarsi ha promesso, ripresa di cui comunque esistono segnali
anche in questa regione.
Presidente -
Pongo in votazione la ratifica della
deliberazione in oggetto:
 Esito della votazione
Presenti: 29
Votanti: 23
Favorevoli: 23
Astenuti: 6 (Bavastro, Collé, Lanièce, Linty, Tibaldi e Marco
Viérin)
Il Consiglio approva
Oggetto n. 2206 in data 17 marzo 1994:
Modificazione
della convenzione rep. n. 11091 del 12 marzo 1993 concernente lo
sviluppo e il finanziamento di attività produttiva della Soc.
Valdostana Resine S.p.A..
Presidente -
Pongo in votazione la ratifica della
deliberazione in oggetto:
 Esito della votazione
Presenti, votanti e favorevoli: 29
Il Consiglio approva all'unanimità
Oggetto n. 2565 in data 1° aprile 1994:
Concessione di un
contributo di lire 7.000.000 al Comitato organizzatore Trofeo Fiou,
nelle spese previste per l'organizzazione della 16° edizio­ne del
"Memorial Maurizio e Carlo Fiou", gara internazionale di sci
alpinismo, in programma a Saint?Oyen il 24 aprile 1994, ai sensi
della legge regionale 31/1992. Approvazione e impegno di spesa.
Presidente -
Pongo in votazione la ratifica della
deliberazione in oggetto:
 Esito della votazione
Presenti, votanti e favorevoli: 29
Il Consiglio approva all'unanimità
Oggetto n. 2702 in data 1° aprile 1994:
Approvazione
dell'estensione del numero dei partecipanti e riduzione della
durata media dell'iniziativa e approvazione delle modalità
or­ganizzative e gestionali del progetto pilota (012AL) approvato
con deliberazione della Giunta regionale n. 11355/1993, per la
formazione connessa ai contratti di formazione e lavoro.
Fi­nanziamento della spesa.
Presidente -
Pongo in votazione la ratifica della
deliberazione in oggetto:
 Esito della votazione
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK