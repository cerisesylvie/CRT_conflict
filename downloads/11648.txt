Consiglio Regionale della Valle d'Aosta - Oggetto del Consiglio n. 470 del 9 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 470 del 9 febbraio 1994 - Resoconto
OGGETTO N. 470/X - Situazione e intendimenti in merito
all'applicazione delle normative inerenti le quote latte.
(Interpellanza).
Interpellanza - Sentite le continue preoccupazioni dei
produttori di latte in me­rito all'applicazione delle normative
inerenti alle quote latte.
Considerata l'enorme importanza che tale argomento riveste per
il settore agricolo valdostano.
Considerato che l'attuale situazione provocherebbe la chiusura
definitiva di molte aziende agricole per lo più condotte da quei
pochi giovani che sono rimasti legati a questo duro lavoro.
Ritenendo indispensabile che tale vicenda non comporti
ulterio­ri abbandoni lavorativi nel settore agricolo.
I sottoscritti Consiglieri regionali
Interpellano
l'Assessore competente per conoscere:
1) qual è la situazione attuale;
2) quali provvedimenti l'Amministrazione regionale ha
intra­preso e intende intraprendere.
F.to: Viérin - Collé - Marguerettaz
Presidente -
La parola al Vicepresidente, Viérin
Marco.
Viérin M. (PpVA) -
Questo Consiglio ha già
trattato tale argomento più volte e questo ne denota subito
l'importanza, addirittura il Consiglio in data 14 dicembre del 1993
ha votato all'unanimità una risolu­zione su tale aspetto. Il fatto
più grave è il rischio di chiusura di circa 300 aziende agricole
condotte da giovani agricoltori; i giovani sono sempre meno
presenti sul territorio e questa crisi andrebbe ulteriormente a
sfavorire quei pochi che ancora rimangono.
Il bollettino n. 4 è, secondo il sottoscritto e i firmatari
dell'in­terpellanza, inapplicabile, in quanto le quote dei singoli
non corrispondono alle reali produzioni locali ma, dato strano, il
globale delle quote si avvicina in realtà molto alla situazione
reale che è quella di circa 650 mila quintali.
Il problema è nato, secondo noi, da una errata gestione delle
quote latte in Valle e pensiamo che la Regione avesse la
pos­sibilità e il dovere di controllarle in questi ultimi anni,
cosa che è stata fatta, secondo noi, in maniera non troppo
chiara.
Terza cosa: l'Assessore mi dirà che l'Amministrazione regionale
ha fatto una lettera nella quale si rifiuta di divulgare il
bollet­tino n. 4 perché questa cosa serve a prendere tempo, e do
atto all'Assessore che è stato logico farlo, ma chiedo che cosa si
pen­sa di fare nel futuro. Mi si dirà anche che è stata costituita
una Commissione regionale per ricostruire le quote. Anche questa è
stata una cosa sensata, ma non si è mai precisato a che cosa questa
Commissione dovrà giungere, che potere avrà la stessa a livello
politico, se non quello di constatare una determinata
situazione.
Chiedo soprattutto all'Assessore qual è la situazione attuale e
quale sarà l'azione politica nei confronti dell'AIMA.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Questo è uno di quegli argomenti
delicati e difficili sui quali credo, in questo momento, sia
opportuno ragionare con il mas­simo della tranquillità, evitando
ogni tipo di speculazione. Cre­do che sia un argomento verso il
quale bisogna porsi con un atteggiamento costruttivo e credo di
aver colto questo nell'in­tervento del Consigliere Viérin, che
quindi ringrazio per aver voluto portare all'attenzione del
Consiglio, ancora una volta, questo argomento. Credo che sia
necessario inquadrare brevis­simamente la problematica che ha
portato alla pubblicazione del "famigerato" bollettino n. 4, che
tanti problemi crea ai no­stri allevatori e produttori di
latte.
Il censimento della produzione di latte nazionale che è stato
fatto dalle associazioni e che si riferisce alle annate 1988 e 1989
ha portato alla pubblicazione dei vari bollettini provvisori e poi
del bollettino n. 3; esso dà come risultato una quota che è
eccedente rispetto al quantitativo che la CEE riconosce
all'Ita­lia. Rispetto quindi a questo quantitativo eccedente, la
CEE ha riconosciuto all'Italia un'assegnazione provvisoria e ha
contem­poraneamente affibbiato all'Italia il pagamento di sanzioni.
É evidente che da parte del Ministero e dell'AIMA si siano
di­sposti dei controlli per verificare queste quote, anche perché è
sorto il dubbio, dopo i primi controlli, che l'Italia stia pagando
multe per latte che non produce, perché è apparso abbastanza
evidente che i bollettini costruiti dalle associazioni hanno
co­munque, in certe zone, sovrastimato la produzione.
Dicevo anche che l'AIMA ha disposto i controlli e qui sono nati
i problemi; questo perché i controlli disposti dall'AIMA non han­no
riconosciuto alcuni dei criteri che l'UNANAT aveva dato alle
proprie associazioni per calcolare queste quote. Mi riferisco, in
modo particolare, alle quote assegnate con i piani di sviluppo, i
piani di miglioramento e ai giovani di primo insediamento; mi
riferisco, in modo particolare, a quelle quote documentate con
dichiarazioni sostitutive di atto di notorietà che sostituivano
quella documentazione fiscale, l'unica riconosciuta dall'UNA­NAT.
Ci rendiamo conto che in situazioni del tutto particolari, nelle
zone di montagna in generale, e nella nostra regione in
particolare, dove non tutti i caseifici sono aperti durante tutto
l'anno, dove in alcuni anni, 1988 e 1989, vi sono stati gravi
problemi relativi agli abbattimenti, altro mezzo non c'era se non
quello della dichiarazione sostitutiva. Ebbene, queste quote sono
state depennate dal collettivo n. 4 che è il primo bollettino
contenente il risultato dei primi controlli fatti dall'AIMA.
L'Amministrazione ha cercato di intervenire prima che l'AIMA
procedesse alla pubblicazione; in data 6 dicembre 1993, insieme ai
colleghi di Trento e Bolzano, abbiamo avuto un incontro con il
Ministro Diana, in cui abbiamo rappresenta­to la particolarità
della zootecnia e dell'allevamento nelle zone di montagna e abbiamo
chiesto che alle zone di montagna ve­nisse assegnata una riserva,
con la quale si potessero assegna­re le quote ai piani di
miglioramento.
Abbiamo poi partecipato ad un incontro, sempre con il Mini­stro,
insieme con i rappresentanti delle Associazioni produttori delle
zone alpine e abbiamo chiesto di non procedere alla pub­blicazione
del bollettino n. 4 - prima di aver chiarito l'esito dei controlli
- perché ci rendevamo conto che, se non erano ricono­sciute le
quote, ciò avrebbe comportato la conseguenza di chiu­dere quelle
aziende che meglio si sono strutturate in Valle. In questo senso,
ho anche fatto un telegramma al Ministro in data 7 dicembre 1993,
chiedendogli di non procedere alla pubblica­zione del bollettino,
telegramma a cui ho fatto seguire una let­tera dove meglio
esprimevo le problematiche. Qui però c'è stata una posizione rigida
da parte del Ministro che scaturisce da un'esigenza di tipo
politico abbastanza chiaramente interpre­tabile, nel senso che, dal
31 gennaio al 4 febbraio, c'è stata all'AIMA l'ispezione di una
Commissione della CEE che doveva verificare le azioni intraprese
dallo Stato italiano per ridurre la quota; l'esito di questa
ispezione, se favorevole, comporterà l'assegnazione definitiva
all'Italia di quella quota ulteriore che era stata assegnata
provvisoriamente. É chiaro che da parte ministeriale e da parte
dell'AIMA c'era l'esigenza di non modi­ficare niente di tutte le
azioni che avevano messo in piedi. Quindi, verso metà gennaio il
bollettino n. 4 è stato pubblicato dall'AIMA; il Consigliere Viérin
sa che la legge 468 prevede, per le regioni, il compito di dare la
massima diffusione e divul­gazione ai bollettini. Rispetto a questo
bollettino abbiamo veri­ficato che la sua applicazione avrebbe
comportato problemi gravissimi per almeno 200 aziende valdostane;
abbiamo preso la decisione di non pubblicare il bollettino e questa
decisione l'abbiamo segnalata al Ministro, in data 20 gennaio 1994,
in una lettera in cui precisavamo che l'Amministrazione, non
condividendo gli obiettivi del bollettino n. 4, non provvederà alla
sua pubblicazione, attenendoci dunque ai contenuti del bollettino
n. 3.
Dopo il 20 gennaio ho partecipato al coordinamento degli
asses­sori all'agricoltura a Venezia, in cui abbiamo chiesto di
inserire il problema all'ordine del giorno del Comitato permanente
delle politiche agro-alimentari. La cosa è stata fatta e il
Ministro ha fornito garanzie per la soluzione del problema per
quanto ri­guarda la riserva da assegnare alle zone di montagna. Poi
la Giunta ha deliberato l'istituzione di una commissione tecnica
che è composta da due funzionari e da rappresentanti delle for­ze
sindacali e che ha il compito di ricostruire i livelli produttivi
regionali e individuare i criteri di assegnazione coerenti con la
realtà produttiva della Regione. Nella prima riunione della
Commissione abbiamo programmato la strada da percorrere. Vi sono
due obiettivi, uno a scadenza immediata ed uno di lungo periodo.
Nel primo caso, si tratta di identificare i criteri alla base
dell'assegnazione delle quote da parte della nostra Asso­ciazione
produttori e quindi dimostrare all'AIMA che nel 1992-1993, non solo
non abbiamo prodotto di più rispetto al 1988-1989, ma di meno. Dopo
si tratterà di concordare con l'AIMA l'applicazione di questi
criteri e quindi ci sarà un dibattito po­litico con l'AIMA stessa.
Si tratterà poi di riverificare le nuove quote, per vedere se sono
corrispondenti alla realtà produttiva. Nel secondo caso, crediamo
che le quote non debbano riferirsi alla produzione ma piuttosto
alle caratteristiche aziendali per­ché le quote siano legate al
territorio.
Per quanto riguarda gli alpeggi, il discorso è da costruire
per­ché oggi ci troviamo ad operare con delle leggi che prevedono
certi meccanismi. L'obiettivo primario, considerato che il
bol­lettino n. 5 sarà pubblicato a giugno, è quello di fare in modo
che questo bollettino contenga dati equi che risolvano i pro­blemi
creati dal bollettino n. 4.
Giovedì si riunisce di nuovo la commissione e il 17 febbraio
faremo una prima verifica con il Ministero e l'AIMA; nel frattempo,
l'AIMA dovrebbe aver com­pletato il controllo di tutte le quote
assegnate alla Valle d'Aosta e quindi dovremmo poter disporre di
dati completi per ragiona­re. Ho ricevuto ieri una lettera del
Ministro Diana che dice che trovano interessanti alcuni
suggerimenti formulati da noi e che si dà disposizione ai servizi
di valutarne la compatibilità con la legge 468/92 e con la
normativa CEE, in modo da giungere al più presto ad una loro
applicazione. Quindi ci stiamo muovendo nella giusta direzione e
stiamo operando per risolvere il problema.
Presidente -
La parola al Vicepresidente, Viérin
Marco.
Viérin M. (PpVA) -
Devo dare atto all'Assessore di
aver capito lo spirito dell'inter­pellanza che non era speculativo.
L'Assessore diceva che biso­gna dimostrare che nel 1992 si è
prodotto di meno, ma bisogna fare attenzione che non vengano perse
le differenze tra 1991-1992 e 1988-1989, e quindi che si parta con
il piedistallo 1991-1992. Poi concordo in pieno sul fatto di non
fare dipendere tutto dalla produzione perché rischieremmo di avere
alpeggi abban­donati, visto che non si potrebbe avere una
sufficiente produ­zione. Infine riterrei che la cosa migliore,
vista la situazione peculiare della Valle, è quella di ottenere una
riserva per i piani di miglioramento nelle zone alpine e definire
per la Re­gione una propria disciplina diretta in merito alle
quote, così come avviene in altre realtà.
Chiudo chiedendo all'Assessore di tenerci informati
sull'evoluzione di tale argomento che è anche politico. Inoltre, si
è detto che l'AIMA sta facendo i controlli presso gli agricoltori e
non vorrei che poi ci ritrovassimo con dei dati di nuovo diversi da
quelli della Commissione regionale, quindi arrivare ad un altro
ulteriore contenzioso che farebbe perdere altro tempo.
Si dà atto, che dalle ore 11,34 riassume la Presidenza il
Presi­dente Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK