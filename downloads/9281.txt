Consiglio Regionale della Valle d'Aosta - Oggetto del Consiglio n. 279 del 11 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 279 del 11 gennaio 1989 - Resoconto
OGGETTO N. 279/IX - "INCARICO ALLA II COMMISSIONE CONSILIARE
DELL'ANALISI DEL DISAGIO ABITATIVO IN VALLE D'AOSTA E
DELL'INDIVIDUAZIONE DI CONCRETE MODALITA' DI INTERVENTO".
(Approvazione di mozione).
PRESIDENTE:
Do lettura della mozione in oggetto,
presentata dal Consigliere Riccarand ed iscritta al punto 32
dell'ordine del giorno dell'adunanza.
MOZIONE
RILEVATO che anche in Valle d'Aosta vi è ancora una forte
domanda di abitazioni e che sono numerosi coloro che vivono in
situazioni abitative precarie ed inadeguate;
EVIDENZIATO, in particolare, che per il recente bando per
l'assegnazione ad Aosta di una cinquantina di alloggi di edilizia
economico-popolare sono state presentate ben 598 domande;
EVIDENZIATO altresì che, nel solo capoluogo regionale, vi sono
circa 150 famiglie colpite da sfratto esecutivo che non sanno dove
e come trovare un alloggio in affitto;
SOTTOLINEATO che è compito della pubblica amministrazione
garantire a tutti i cittadini il diritto ad una abitazione
dignitosa ad un prezzo equo;
AL FINE di avere un quadro completo dell'entità e della
distribuzione del disagio abitativo in Valle d'Aosta e di
individuare concrete modalità di intervento;
il Consiglio regionale
DELIBERA
1) di costituire un Gruppo di lavoro in caricato: a) di fare un
censimento dell'entità e della distribuzione del disagio abitativo
in Valle d'Aosta; b) di quantificare il fabbisogno di edilizia
abitativa per il decennio 1990-1999, analizzando le caratteristiche
della domanda ipotizzata; c) di formulare al Consiglio regionale
delle concrete proposte di intervento;
2) il gruppo di lavoro sarà composto dall'Assessore regionale ai
Lavori Pubblici con funzioni di Presidente, dal Presidente
dell'IACP da un Consigliere designato dalla maggioranza del
Consiglio regionale; da un Consigliere designato dalla minoranza
del Consiglio regionale; da un funzionario del Servizio Studi,
programmi e progetti della Presidenza della Giunta; da un
funzionario dell'Assessorato ai Lavori Pubblici; dal responsabile
dell'ufficio casa del Comune di Aosta;
3) le funzioni di segreteria saranno svolte da personale della
Presidenza del Consiglio regionale ed il Gruppo di lavoro potrà
promuovere audizioni e ricorrere, tramite la Presidenza del
Consiglio regionale, ad apposite consulenze;
4) il Gruppo di lavoro dovrà presentare al Consiglio regionale
un rapporto sui dati e le conclusioni dello studio entro un anno
dalla sua costituzione.
PRESIDENTE:
Ha chiesto la parola Consigliere Riccarand; ne
ha facoltà.
RICCARAND (NS):
Questa mozione parte dalla constatazione
che in Valle d'Aosta vi è ancora, purtroppo, un grave problema di
disagio abitativo. In questi ultimi mesi, anche per la vicenda del
bando per l'assegnazione di abitazioni di edilizia
economico-popolare, si è potuto constatare come la disponibilità di
alloggi da assegnare attraverso la forma dell'edilizia
sovvenzionata sia enormemente sproporzionata rispetto alla
domanda.
Questo problema esiste ed è particolarmente acuto ad Aosta, ma è
presente anche in altri centri della Regione: Courmayeur,
Pont-Saint-Martin ed in altre località del centro Valle. Tuttavia
nei confronti di questo problema c'è una difficoltà d'intervento da
parte dell'Amministrazione regionale, che, pur avendo notevoli
disponibilità finanziarie, non ha ancora definito una linea
coerente di intervento rispetto al problema dell'edilizia
economico-popolare, infatti, specie in quest'ultimo decennio, si è
sostanzialmente limitata a girare ai Comuni i finanziamenti
previsti dalle leggi statali.
Esiste invece il problema di avere una propria linea politica
precisa e delle proprie scelte di politica abitativa, per cui la
proposta che viene formulata con questa mozione è quella di
costituire un gruppo di lavoro a termine, nel senso che dovrebbe
fare uno studio o una relazione e poi sciogliersi, con il precipuo
compito di fare un censimento dell'entità della distribuzione del
disagio abitativo in Valle d'Aosta, cioè di vedere quali sono i
Comuni in cui questo disagio è più accentuato, quali sono le
caratteristiche di questa domanda di edilizia economico-popolare,
perché si tratta di una domanda diversificata, cercare di
quantificare il fabbisogno di edilizia abitativa nel prossimo
decennio e, sulla base appunto di questi dati, articolare poi una
proposta che dovrà essere esaminata e discussa, ed eventualmente
votata, da parte del Consiglio regionale.
Si propone che questo gruppo di lavoro, affidato alla Presidenza
dell'Assessore regionale ai Lavori Pubblici, sia composto dal
Presidente dell'Istituto Autonomo delle Case Popolari, da un
Consigliere della maggioranza e da uno della minoranza, da alcuni
funzionari dell'Amministrazione regionale, che già si occupano di
problemi connessi alla questione abitativa, ed inoltre dal
responsabile dell'ufficio case del Comune di Aosta, in quanto si
tratta del Comune che ha maggiormente presente questo tipo di
problema.
Credo che un gruppo di lavoro di questo genere, senza
appesantire i lavori e l'attività del Consiglio, potrebbe arrivare
con una certa agilità ed in tempi brevi - si è proposto al massimo
un anno, ma l'arco di tempo potrebbe anche essere più breve - ad
avere un quadro o una radiografia del disagio, di quello che è già
stato fatto, dei problemi che ancora sono aperti e di come si possa
intervenire, lasciando poi al Consiglio ed alla Giunta di
articolare, evidentemente sulla base di queste analisi e proposte,
delle scelte legislative concrete.
Io credo che come Consiglio regionale, come Giunta e come
Amministrazione, dobbiamo farci carico di questo problema molto
grave, che, pur non essendo estesissimo perché non coinvolge forse
migliaia e migliaia di persone, è vissuto in modo drammatico da chi
si trova in queste situazioni. Noi non possiamo permettere che in
una Regione, che ha le possibilità di risolvere alla radice questo
problema, ci siano ancora centinaia di famiglie in situazioni di
disperazione, perché non riescono a trovare un alloggio in affitto
a condizioni sostenibili per i loro redditi. La situazione è
proprio questa ed è molto difficile anche dal punto di vista
psicologico.
Allora io credo che vada fatto uno sforzo d'indagine, di
conoscenza e di intervento, tanto più che la nostra Amministrazione
è in grado di sostenere questo sforzo.
Chiedo, quindi, al Consiglio di approvare questa mozione, di
istituire questo gruppo di lavoro e, soprattutto, di attuare
evidentemente degli interventi concreti.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Dico subito che noi siamo favorevoli alla
mozione presentata dal Consigliere Riccarand, nel senso che
sentiamo forte l'esigenza di fare nuovamente il punto
sull'intervento pubblico nell'edilizia residenziale, anche a fronte
dell'esaurimento del piano decennale dello Stato, perché negli anni
passati questa Amministrazione, per quanto riguarda le case da
affittare a canone sociale o ad equo canone, e sostanzialmente
vissuta utilizzando i finanziamenti dello Stato: ma alcuni di
questi, specie nella città di Aosta, non sono ancora stati spesi, e
questo è un piccolo scandalo, perché avrebbero dovuto essere
utilizzati da anni.
Il finanziamento dello Stato però si è fermato, ma so di un
progetto per il rifinanziamento di un piano decennale per
l'edilizia residenziale pubblica; anzi, tra non pochi giorni c'è un
convegno che formulerà le proposte alternative delle Regioni su
quel progetto e quindi è opportuno che anche la nostra Regione dica
qualcosa in quella sede.
Riprendo il filo del ragionamento, per ribadire che esiste il
problema di una politica regionale, che si preoccupi di avere una
quota importante di edilizia controllata pubblicamente, da
utilizzare per le fasce meno abbienti da un lato e dall'altro per
il crescente fenomeno, prima denunciato, degli sfrattati, vale a
dire delle famiglie che, pur avendo la disponibilità economica per
pagare l'equo canone, non trovano fisicamente l'immobile. Già in
altra occasione abbiamo detto che non dobbiamo pensare di aver
risolto, come Regione, il problema della casa con l'intervento a
favore dell'acquisizione della prima casa, perché resta quella
fascia di intervento pubblico che deve essere realizzata e
qualificata. A nostro avviso, in particolare per i Comuni della
Valle, dobbiamo incentivare la politica di acquisizione e di
recupero di alcune parti dei centri storici, perché possano essere
utilizzati in questo modo.
Esiste anche la necessità di avere un collegamento più organico
(ed in questo senso siamo favorevoli all'istituzione della
Commissione) tra la politica regionale e l'intervento
dell'IACP.
Ripeto qui quanto ho già detto altre volte, cioè che a me non
sono mai piaciuti i termini "Istituto Autonomo" e tantomeno mi
piacciono gli altri due "Case Popolari": oggi si parla di "edilizia
residenziale pubblica" ed anche per la Regione c'è la possibilità
legislativa, che viene percorsa ormai da alcune Regioni a statuto
ordinario, di trasformare gli IACP in Aziende regionali per
l'edilizia residenziale pubblica - ecco una strada da seguire! per
avere un coordinamento di tipo regionale o un'azienda di tipo
regionale che si occupi e si preoccupi di questo tipo di
politica.
Queste sono sinteticamente le ragioni per le quali noi riteniamo
utile la formazione di un gruppo di lavoro e per le quali riteniamo
di dover intervenire successivamente, anche con proposte più
articolate, su questa materia.
PRESIDENTE:
Dichiaro chiusa la discussione generale.
Ha chiesto la parola il Presidente della Giunta, Rollandin; ne
ha facoltà.
ROLLANDIN (UV):
Le débat sur les problèmes du logement
nous porterait très loin; on en a déjà parlé à maintes reprises au
moment où on a discuté des lois de financement, des modifications
aux projets concernant le fonctionnement de l'Institut des Maisons
Populaires. A ce sujet je dois dire qu'il y a déjà des pourparlers
avec les responsables pour présenter un projet de loi qui aille
dans la direction que tout à l'heure M. Tonino donnait,
c'est-à-dire reprendre un raccord entre l'Administration régionale
et l'administration existante, et nous sommes déjà en train de
prédisposer un projet de loi régionale dans ce sens.
Sans doute le problème existe et si quelqu'un a suivi ce qu'on a
montré récemment à la télévision, il se serait aperçu qu'il
paraissait d'être dans une Région du sud. Certes, quelqu'un a
exagéré une situation qui se vérifie dans deux ou trois cas et je
voudrais dire qu'on n'a pas dit un mot sur le fait que certaines
requêtes qui ont été présentées ne sont pas admissibles. parce que
existent des critères que l'on doit appliquer; donc, il ne s'agit
pas de l'exigence de la maison, mais d'avoir une requête qui a des
motivations suffisantes.
Je regrette le fait qu'il y ait cette attitude à exagérer les
problèmes, même s'ils existent réellement. On est tellement
convaincu de ce fait qu'on avait présenté des propositions de loi
là où on prévoyait d'intervenir surtout pour le réaménagement des
vieilles maisons. Les Conseillers savent très bien qu'on n'a pas pu
utiliser certains financements, là où il a fallu déplacer les fonds
établis pour l'achat de nouveaux bâtiments. Tout de même, les
problèmes qui concernent soit la construction de nouvelles
bâtisses, soit l'utilisation des logements existants peuvent être
examinés aussi par le Conseil, même si celle-ci serait une
compétence surtout des Communes.
Par conséquent, sans entrer dans le fond de la question, je dois
dire qu'on proposerait des modifications à la motion même: au
premier alinéa, je dirais de substituer "decennio" avec "cinque
anni", car je crois qu'il est déjà beaucoup et on pourrait avoir
une première analyse pour les cinq ans qui vont du 1990 au 1995;
pour le deuxième point, au lieu de prévoir un nouveau groupe de
travail, je dirais d'utiliser la deuxième Commission, qui est
compétente dans ce sens, avec l'intégration du Président de
l'Institut des Maisons Populaires et du Syndic de la Commune
d'Aoste. Si, par hasard, il y avait l'exigence de consulter des
Communes intéressées au problème, ce serait la Commission même qui
irait convoquer les Syndics pour les faire participer à la
Commission.
Pour le troisième point, je dirais qu'il est inutile de
discuter, étant donné que la deuxième Commission s'occupera de ces
thèmes, donc il n'y aura pas de problèmes de secrétaire, etc.
Pour le quatrième point je dirais qu'il serait mieux si les
travaux pouvaient être achevés avant le terme indiqué: tout de
même, je crois qu'une année est suffisante pour avoir le matériel à
examiner de la part du Conseil qui l'analysera ensuite.
Je voudrais souligner encore que pour le premier point, au lieu
de dire "costituire un gruppo di lavoro", on pourrait dire
"incaricare la seconda Commissione..."
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
E' importante che si faccia una
radiografia della situazione del disagio abitativo, perché è di
fondamentale rilevanza poter disporre di un preciso quadro di
riferimento.
Giustamente il Presidente della Giunta, rivolgendosi anche agli
organi di informazione, dice che non bisogna accentuare determinati
aspetti, che però esistono...
( ....... Interruzione del Presidente Rollandin......
)
Sicuramente alcune cose sono state fatte, però il problema è che
comunque esiste un disagio oggettivo. al di là dei servizi
giornalistici. perché i dati stessi delle graduatorie e le domande
che vengono presentate dimostrano che il disagio è reale, per cui
bisogna riuscire ad intervenire, per affrontare questi problemi
dando loro una risposta.
A me sembrava che la proposta del gruppo di lavoro fosse più
agile rispetto all'affidamento di tale incombenza ad una
Commissione permanente, che ha già un notevole carico di lavoro
legato alla normale attività del Consiglio. Comunque, se si ritiene
che la 2a Commissione, integrata dal Presidente dello IACP e dal
Sindaco di Aosta, possa svolgere questo lavoro, sentendo
eventualmente anche i Sindaci degli altri Comuni, io sono d'accordo
e, quindi, accolgo la proposta di modifica che è stata presentata
dal Presidente della Giunta.
Chiedo solo che, prima della votazione, si dia una lettura della
mozione nel testo che sarà posto in votazione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Vorrei solo fare una considerazione
sull'osservazione del Presidente della Giunta, che diceva: "Non si
possono fare servizi scandalistici su alcuni casi particolari,
dimenticando tutto ciò che in Valle d'Aosta è stato fatto per
risolvere il problema della casa".
Io devo comunque dire che, per Aosta, 600 domande su 12.000
famiglie rappresentano il 5% della popolazione. E' chiaro che si
tratta di un problema che non riguarda né la totalità, né la
maggioranza dei cittadini, ma che riguarda una parte di cittadini
che deve comunque essere tenuta presente.
In questo caso voglio osservare che sono forse più numerosi i
casi in cui la RAI e la stampa in generale espongono in qualche
modo le posizioni e le attività della Giunta o del Consiglio. che
non i casi in cui la stessa RAI e la stampa prendono in
considerazione situazioni particolari. Mi sembra che se per una
volta i giornalisti vanno anche a cercare delle cose che
interessano i cittadini e si sottraggono ad un clima piuttosto
generale di attenzione a quello che fanno il potere. la Giunta ed
il Consiglio, non sia il caso di lamentarsi troppo.
PRESIDENTE:
Do lettura della mozione in oggetto,
presentata dal Consigliere Riccarand, nel testo comprensivo
dell'emendamento presentato dal Presidente della Giunta ed
accettato dal Consigliere proponente.
MOZIONE
RILEVATO che anche in Valle d'Aosta vi è ancora una forte
domanda di abitazioni e che sono numerosi coloro che vivono in
situazioni abitative precarie ed inadeguate;
EVIDENZIATO, in particolare. che per il recente bando per
l'assegnazione ad Aosta di una cinquantina di alloggi di edilizia
economico--popolare sono state presentate ben 598 domande;
EVIDENZIATO altresì che nel solo capoluogo regionale, vi sono
circa 150 famiglie colpite da sfratto esecutivo che non sanno dove
e come trovare un alloggio in affitto;
SOTTOLINEATO che è compito della pubblica amministrazione
garantire a tutti i cittadini il diritto ad una abitazione
dignitosa ad un prezzo equo;
AL FINE di avere un quadro completo dell'entità e della
distribuzione del disagio abitativo in Valle d'Aosta e di
individuare concrete modalità di intervento;
il Consiglio regionale
DELIBERA
1) di incaricare la II Commissione consiliare permanente,
integrata dal Sindaco di Aosta e dal Presidente dell'Istituto
Autonomo Case Popolari: a) di fare un censimento dell'entità e
della distribuzione del disagio abitativo in Valle d'Aosta; b) di
quantificare il fabbisogno di edilizia abitativa per il quinquennio
1990-1994, analizzando le caratteristiche della domanda ipotizzata;
c) di formulare al Consiglio regionale delle concrete proposte di
intervento;
2) la Commissione dovrà presentare al Consiglio regionale un
rapporto sui dati e le conclusioni dello studio entro un anno.
PRESIDENTE:
.Se nessuno chiede la parola, pongo in
votazione la mozione nel testo emendato testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK