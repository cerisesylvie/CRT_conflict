Consiglio Regionale della Valle d'Aosta - Oggetto del Consiglio n. 2550 del 7 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2550 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2550/X Concessione, ai sensi della legge regionale 20
agosto 1993, n. 69, di un contributo di lire 50.000.000 al Comune
di Saint-Vincent per l'organizzazione del programma espositivo
della Galleria Civica d'Arte Moderna per l'anno 1997/1998. Impegno
di spesa.
Deliberazione Il Consiglio
Premesso che:
La legge regionale 20 agosto 1993, n. 69, disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Il sig. Giampiero Valentino, Assessore delegato del Comune di
Saint-Vincent, ha presentato all'Assessorato della Pubblica
Istruzione, con lettere in data 10 marzo e 10 aprile 1997, una
richiesta tendente ad ottenere un contributo per l'organizzazione
del programma espositivo della Galleria Civica d'Arte Moderna per
l'anno 1997/98;
Il programma, curato dalla Direzione della Galleria Civica,
prevede le seguenti esposizioni:
- dal 28 marzo al 27 aprile 1997 - Personale del pittore
valdostano Gaetano Fiorentini;
- dal 31 maggio al 13 luglio 1997 - Personale del pittore russo
A. Luskoy;
- dal 19 luglio al 24 agosto 1997 - Collettiva di opere in
ceramica del Gruppo di Albissola;
- dal 28 agosto al 12 ottobre 1997 - Gli artisti di Piazza del
Popolo - Roma: F. Angeli, Tano Festa, M. Schifano;
- dal 15 novembre 1997 al 15 gennaio 1998 - Collettiva di
scultura: Cavaliere, Clizia, Pistone, Riva, Accame, Venini, Endi,
Mercalli, Pagliari, Jorn, Viduzzo, Ouvrier, Alex, Priod, Tosi,
Marchese, Lovo Salvatore (Messina).
Il costo delle esposizioni ammonta a lire 118.615.000 così
suddivise:
- spese di gestione della Galleria (personale, trasporto
e assicurazione delle opere, allestimento esposizioni,
vigilanza,rimborsi spese di viaggio, vernissage,
eccetera...) L. 71.400.000
- cataloghi L. 24.960.000
- manifesti, locandine e altro materiale
pubblicitario L. 17.255.000
- riproduzione opere a colori L. 5.000.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
In considerazione dell'interesse e della validità culturale
dell'iniziativa, la Giunta, su proposta dell'Assessore alla
Pubblica Istruzione, ritiene pertanto opportuno aderire alla
richiesta mediante la concessione, ai sensi dell'articolo 3 comma 1
della legge regionale 20 agosto 1993, n. 69, di un contributo di
lire 50.000.000, pari al 42 percento circa della spesa
preventivata;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche, assegnato ai Servizi Culturali dell'Assessorato della
Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/99, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al Comune di
Saint-Vincent (P. IVA 00124750076) di un contributo di lire
50.000.000 (cinquantamilioni), pari al 42 percento delle spese
preventivate per l'organizzazione del programma espositivo della
Galleria Civica d'Arte Moderna per l'anno 1997/98;
2) di approvare ed impegnare la spesa di lire 50.000.000
(cinquantamilioni) con imputazione al capitolo 57260 ("Contributi
ad Enti ed Associazioni culturali ed educativi per manifestazioni
ed iniziative culturali e scientifiche"), richiesta n. 3510, del
bilancio di previsione della Regione per l'anno 1997 che presenta
la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal D.P.R. n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK