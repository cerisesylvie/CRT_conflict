Consiglio Regionale della Valle d'Aosta - Oggetto del Consiglio n. 1302 del 14 luglio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1302 del 14 luglio 2010 - Resoconto
OGGETTO N. 1302/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2010/2012 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2010/2012;
Prende atto
della comunicazione delle seguenti deliberazioni della Giunta
regionale:
Oggetto n. 1564 in data 11 giugno 2010
:
Variazioni al bilancio di previsione della Regione per il triennio
2010/2012 e conseguente modifica al Bilancio di gestione in
attuazione del programma annuale degli interventi di politiche
attive del lavoro, delle azioni di formazione professionale, delle
attività di orientamento e di sviluppo delle azioni per favorire
l'impiego e l'occupazione di cui alla deliberazione della Giunta
regionale n. 156 del 21 gennaio 2010.
Oggetto n. 1565 in data 11 giugno 2010
:
Variazione al bilancio di previsione della Regione per il triennio
2010/2012 e conseguente modifica al bilancio di gestione e di cassa
per l'iscrizione di entrate a destinazione vincolata.
Oggetto n. 1566 in data 11 giugno 2010
:
Variazioni al bilancio di previsione della Regione per il triennio
2010/2012 e a quello di gestione per il triennio 2010/2012 per
l'applicazione della legge regionale 2 marzo 2010, n. 8
"Modificazioni alla legge regionale 18 aprile 2008, n. 21
(Disposizioni in materia di rendimento energetico
edilizio)".
Oggetto n. 1626 in data 18 giugno 2010
:
Variazione al bilancio di previsione della Regione per il triennio
2010/2012 per storno di fondi tra unità previsionali di base
appartenenti alla medesima area omogenea e conseguente modifica al
bilancio di gestione.
Oggetto n. 1629 in data 18 giugno 2010
:
Variazione al bilancio di previsione della Regione per il triennio
2010/2012 e conseguente modifica al bilancio di gestione per
l'iscrizione di assegnazioni statali.
Oggetto n. 1683 in data 18 giugno 2010
:
Variazioni al bilancio di previsione della Regione per il triennio
2010/2012, conseguente modifica al Bilancio di gestione e di cassa
per l'iscrizione di due finanziamenti della "Fondazione CRT-Cassa
di Risparmio di Torino" quale contributo per la realizzazione delle
iniziative culturali Etetrad e Chateaux en Musique.
Oggetto n. 1696 in data 25 giugno 2010
:
Variazione al bilancio di previsione della Regione per il triennio
2010/2012 nell'ambito di unità previsionali diverse in applicazione
dell'art. 5 della legge regionale 9 dicembre 2004, n. 30 e
conseguente modifica al bilancio di gestione 2010/2012.
Oggetto n. 1698 in data 25 giugno 2010
:
Variazione al bilancio di previsione della Regione per il triennio
2010/2012 e conseguente modifica al bilancio di gestione per
l'iscrizione di assegnazioni statali.
Oggetto n. 1699 in data 25 giugno 2010
:
Variazioni al bilancio di previsione della Regione per il triennio
2010/2012 e a quello di gestione per il triennio 2010/2012 per
l'applicazione della legge regionale 29 marzo 2010, n. 11
"Politiche ed iniziative regionali per la promozione della legalità
e della sicurezza".
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Intervengo solo per
fare una precisazione. Visto che nell'ultimo Consiglio da parte del
collega Rigo era stata richiesta una maggiore specificazione sia
nei deliberati, che nelle relazioni allegate, volevo sottolineare
che questo impegno è stato preso e trasmesso agli uffici
competenti. Contemporaneamente voglio sottolineare che queste
delibere fanno ancora parte di riunioni di Giunta antecedenti
all'ultimo Consiglio, quindi non ci sono ancora queste
specificazioni che ci eravamo impegnati ad inserire nei
provvedimenti. Sono comunque a disposizione per eventuali
chiarimenti.
Président
- La parole au Conseiller Rigo.
Rigo (PD)
- Ringrazio l'Assessore per la premura e la
correttezza dimostrata in questa occasione, come sempre è un
Assessore molto puntuale alle richieste avanzate dai consiglieri,
cercando di rispondere al meglio.
Visto che ho la parola, chiedo un'informazione rispetto alla
delibera n. 1696: si riferisce in particolare al Presidente della
Regione, credo sia una delibera che vuole dare corso ad un impegno
assunto proprio dal Presidente della Regione nel corso di
un'adunanza consiliare, se non vado errato, alla fine dell'anno
scorso rispetto alla possibilità di introdurre anche
nell'Amministrazione regionale un centro estivo per i figli dei
dipendenti dell'Amministrazione. Credo che questa iniziativa vada
in tale direzione e volevo sapere, visto che si fa riferimento a
progetti europei, quali sono le possibilità concrete, se ci sono,
per potersi aggiudicare favorevolmente questo progetto previsto
dalla delibera.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Se ho capito bene, è la delibera n. 1696.
Come detto, la variazione è necessaria al fine di permettere la
realizzazione di un progetto inserito nel piano triennale di azioni
positive predisposte dal Comitato per le pari opportunità. La
Regione, al fine di poter presentare la domanda entro fine giugno
2010 per ottenere il finanziamento dal Fondo sociale europeo
nell'ambito del POR 2007-2013 di un progetto per la conciliazione
lavoro-famiglia, (che riguarderà la realizzazione di centri estivi
per i figli dei dipendenti regionali a partire dall'estate 2011)
deve effettuare la variazione per prevedere i fondi per la quota di
cofinanziamento regionale sul progetto suddetto. Tale progetto
rientrerà nel piano triennale di azioni positive, previsto
dall'articolo 4 della legge n. 53/2009. Le azioni positive sono
quelle iniziative finalizzate a rimuovere gli ostacoli che
impediscono un pieno inserimento delle donne nell'attività
lavorativa e una loro concreta partecipazione all'occasione di
avanzamento professionale -, che è in fase di predisposizione da
parte del Comitato regionale per le pari opportunità e che dovrà
essere approvato dalla Giunta regionale.
Président
- La parole au Conseiller Rigo.
Rigo (PD)
- Ringrazio l'Assessore per le informazioni,
attendiamo l'esito della valutazione sul progetto. Chiedo al
Governo regionale, per quanto è possibile, di seguire attentamente
l'evoluzione del progetto stesso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK