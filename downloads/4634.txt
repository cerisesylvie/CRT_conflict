Consiglio Regionale della Valle d'Aosta - Oggetto del Consiglio n. 332 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 332 del 10 giugno 1982 - Resoconto
OGGETTO N. 332/VII - DISEGNO DI LEGGE CONCERNENTE:
"INTERVENTI PER LA REALIZZAZIONE DI INFRASTRUTTURE
RICREATIVO-SPORTIVE DI INTERESSE TURISTICO".
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Si tratta della realizzazione di un
primo stralcio del programma delle infrastrutture
turistico-sportive, approvato da questo Consiglio l'11 giugno dello
scorso anno, in relazione alla cifra messa a disposizione dal
bilancio, tenendo presente che 500 milioni debbono ancora essere
destinati per saldare il pagamento del Palazzetto dello Sport di
Saint-Vincent. In ordine a questa scelta c'è l'intervento per certe
opere considerate fattibili nel corso di questo anno e prioritarie,
le quali certamente non risolveranno i problemi complessivi della
proposta del piano delle infrastrutture ma rappresentano un avvio
che dovrebbe costituire l'elemento di propulsione per continuare
seguendo quelle che sono le linee dell'indirizzo apparse nella
proposta approvata dal Consiglio. Mi auguro che nel tempo questo
programma, che è stato definito programma a scorrimento, troverà la
sua realizzazione.
PRESIDENTE
: Ricordo al Consiglio che c'è il parere
favorevole della 1^ Commissione, analogamente quello della III^
Commissione che ha esaminato la proposta in data 31 maggio, ed il
parere favorevole dell'Assessorato alle Finanze.
Passiamo all'esame dell'articolato: do lettura dell'art. 1.
Art. 1
(Finalità della legge)
La Regione Valle d'Aosta interviene per favorire la
realizzazione di infrastrutture ricreativo-sportive, con ciò
intendendosi qualsiasi impianto idoneo a consentire la pratica di
uno o più sport.
Le infrastrutture oggetto della presente legge devono essere
altresì finalizzate a soddisfare anche la domanda sportiva che
scaturisce dalla clientela turistica.
PRESIDENTE:
Metto
in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 2.
Art. 2
(Programma d'intervento)
L'intervento regionale si attua attraverso un programma
triennale a scorrimento, nel quale vengono indicate sia le opere di
livello regionale, la cui realizzazione è totalmente a carico del
bilancio regionale, sia le opere di livello locale, da realizzarsi
dalle Comunità montane al cui finanziamento la Regione contribuisce
ai sensi della presente legge.
Il programma triennale a scorrimento è approvato, su proposta
della Giunta, con deliberazione del Consiglio regionale.
La proposta di programma è elaborata dall'Assessorato del
Turismo, Urbanistica e Beni Culturali, e viene inviata per esame,
alle Comunità montane, che devono formulare eventuali osservazioni
entro 90 giorni dalla data di ricezione. Il Consiglio regionale
esamina e si esprime in merito al documento presentato dalla Giunta
e alle osservazioni delle Comunità montane.
Eguale procedura è seguita per ogni modifica del
programma.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 3.
Art. 3
(Coerenza con la normativa urbanistica e di settore)
Le infrastrutture ricreativo-sportive oggetto della presente
legge debbono rispettare le previsioni degli strumenti urbanistici
vigenti a scala comunale e intercomunale, nonché le norme vigenti,
nazionali e regionali, in materia di impianti sportivi.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 4.
Art. 4
(Opere di livello regionale)
La Regione costruisce direttamente e a proprie spese impianti
ricreativo-sportivi quando essi siano qualificati come opere di
livello regionale nel programma di intervento di cui all'art. 2
della presente legge.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 5.
Art. 5
(Opere di livello locale)
I contributi regionali alle Comunità montane possono essere
concessi per l'acquisizione delle aree e per la realizzazione degli
impianti, fino ad
un
massimo del 60% della spesa ritenuta
ammissibile.
Le domande devono essere presentate all'Assessorato regionale
del Turismo, Urbanistica e Beni Culturali, corredate dalla seguente
documentazione:
a)
domanda in carta legale firmata dal rappresentante
o dai rappresentanti legali dell'Ente, corredata di copia dell'atto
o degli atti deliberativi con i quali gli organismi comunitari
competenti autorizzano la presentazione della domanda;
b)
planimetria delle aree interessate e progetti delle
attrezzature e degli impianti previsti;
c)
documentazione dimostrativa dell'onere derivante
dall'applicazione delle norme nazionali e regionali vigenti in
materia di espropri per pubblica utilità, nel caso di acquisizione
di aree, e computo metrico estimativo, nel caso di costruzione di
attrezzature e impianti;
d)
documentazione comprovante l'avvenuta costituzione
del consorzio, qualora la domanda sia presentata da un consorzio di
Comunità.
La documentazione è esaminata dall'Assessorato del Turismo,
Urbanistica e Beni Culturali, che provvede a stralciare o a ridurre
le voci di spesa non ammissibili a contributo.
L'ammontare del contributo è determinato
in
base alla
spesa ritenuta ammissibile dall'Assessorato.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 6.
Art. 6
(Modalità di decisione)
Le decisioni in merito alla concessione dei contributi e alla
realizzazione diretta delle opere di cui alla recente legge sono
assunte con deliberazione della Giunta regionale.
PRESIDENTE
: Metto in approvazione L'art. 6 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 7.
Art. 7
(Convenzioni con istituti di credito)
La Giunta regionale è autorizzata a stipulare convenzioni con
l'Istituto per il credito sportivo, con la Cassa depositi e
prestiti e con altri istituti di credito, per facilitare la
concessione di mutui a tasso agevolato a favore degli enti locali
per la realizzazione, la ristrutturazione, l'ampliamento e il
miglioramento di impianti sportivi.
PRESIDENTE
: Metto in approvazione l'art. 7 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 8.
Art. 8
(Norma transitoria)
In fase di prima applicazione della presente legge il
documento approvato dal Consiglio regionale ai sensi della legge
regionale 11.8.1976, n. 33, in data 11.6.1981, e recante come
oggetto: "Programma triennale per la realizzazione di attrezzature
turistico-sportive 1981-1983" costituisce il programma triennale a
scorrimento di cui al precedente art.
2.
PRESIDENTE
: Metto in approvazione l'art. 8 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 9.
Art. 9
(Norma transitoria)
Limitatamente all'esercizio finanziario 1982 possono essere
concessi contributi a Comunità Montane, Comuni e a loro consorzi al
fine di consentire il completamento di infrastrutture per le quali
siano già stati erogati finanziamenti ai sensi delle leggi
regionali 28.8. 1971, n. 14; 11.8.1976, n. 33 e successive proroghe
e modificazioni.
Detti contributi sono concedibili con le modalità e nelle
misure stabilite dall'art. 5 della presente legge.
Analogamente possono essere stanziate ulteriori somme per
consentire il completamento di opere già dichiarate di interesse
regionale e ammesse a finanziamento
ai
sensi delle citate
leggi 28.8.1971, n. 14; 11.8.1976, n. 33, e successive proroghe e
modificazioni.
PRESIDENTE
: Metto in approvazione l'art. 9 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 10.
Art. 10
(Norme finanziarie)
Le spese derivanti dall'applicazione della presente legge,
previste e autorizzate per anni cinque a decorrere dall'esercizio
1982 in annue lire 3.000.000.000, graveranno: per lire
2.500.000.000 sul cap. 37575 "Spese per il potenziamento delle
attrezzature turistiche e sportive" del bilancio di previsione
della Regione per l'esercizio 1982 e sui corrispondenti capitoli
dei futuri bilanci; per lire 500.000.000 sull'istituendo cap.
22845"Contributi alle Comunità Montane per il potenziamento delle
attrezzature turistiche e sportive" del bilancio di previsione
della Regione per l'esercizio 1982 e sui corrispondenti capitoli
dei futuri bilanci.
All'onere di cui al comma precedente si fa fronte:
- per l'anno 1982 mediante prelievo della somma di £
3.000.000.000 dal cap. 50050 "Fondo globale per il finanziamento di
spese per l'adempimento di funzioni normali (spese di
investimento)" - allegato n. 8 del bilancio di previsione della
Regione per l'esercizio 1982;
- per gli
anni
1983-1984 mediante utilizzo delle
risorse disponibili del bilancio pluriennale 1982-1984 relative: ai
programma 2.2.2.12. "Interventi promozionali per il turismo" per
lire 5.000.000.000; al programma 2.1.1. -"Finanza locale" per £
1.000.000.000, all'uopo integrato di pari importo con riduzione del
programma 2.2.2.12. "Interventi promozionali per il
turismo".
PRESIDENTE
: Metto in approvazione l'art. 10 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 11.
Art. 11
Al bilancio di previsione della Regione per l'esercizio 1982
sono apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 3.000.000.000
Variazioni in aumento
2.1. Interventi a carattere generale 2.1.1. Finanza
locale
Cap. 22845 (di nuova istituzione)
- Contributi alle Comunità Montane per il potenziamento delle
attrezzature turistiche e sportive - L.R.
£ 500.000.000
Cap. 37575 - Spese per il potenziamento delle attrezzature
turistiche e sportive
L.R.
£ 2.500.000.000
Totale in aumento £ 3.000.000.000
PRESIDENTE
: Metto in approvazione l'art. 11 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'art. 12
Art. 12
Al bilancio pluriennale della Regione per gli anni 1982-1984
sono apportate le seguenti variazioni:
PARTE SPESA
Variazione in diminuzione:
2.2.2.
Sviluppo economico
2.2.2.12. Interventi promozionali per il turismo
Anno 1983 £ 500.000.000
Anno 1984 £ 500.000.000
Totale in diminuzione £ 1.000.000.000
Variazione in aumento:
2.1. Interventi a carattere generale 2.1.1. Finanza
locale
Anno 1983 £ 500.000.000
Anno 1984 £ 500.000.000
Totale in aumento £ 1.000.000.000
PRESIDENTE
: Metto in approvazione l'articolo 12 testè
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 13.
Art. 13
(Dichiarazione d'urgenza)
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'art. 13 testè
letto.
ESITO DELLA VOTAZIONE
Presenti: 23
Votanti: 23 Maggioranza:18 Favorevoli: 23
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK