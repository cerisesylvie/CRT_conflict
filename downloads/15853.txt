Consiglio Regionale della Valle d'Aosta - Oggetto del Consiglio n. 2169 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2169 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2169/X Approvazione della vendita di una porzione di
un fabbricato rurale con annesso terreno di proprietà regionale
sito in comune di Rhêmes-Saint-Georges al signor Martin Ezio
Ettore. Introito di somma. Delega alla Giunta.
Deliberazione Il Consiglio
Premesso che il signor Martin Ezio Ettore ha richiesto di
acquistare la porzione di un fabbricato rurale con annesso terreno
di mq. 1932, di proprietà regionale, sito in Comune di
Rhêmes-Saint-Georges, con lettera in data 20 giugno 1994 e che ha
rinnovato tale richiesta con lettera in data 29 luglio 1995;
Preso atto del fatto che il fabbricato in oggetto risulta di
proprietà regionale soltanto per circa la metà dell'intera
superficie e che è composto da un locale al piano seminterrato
adibito a stalla-deposito con altezza pari a m. 1,85, da due locali
al piano terreno adibiti a deposito-abitazione con altezza pari a
m. 2,15 e da un vano ad uso fienile al piano primo con altezza
variabile da m. 2,15 a m. 4,50;
Rilevato che i beni oggetto della richiesta sono pervenuti
all'Amministrazione regionale in forza di D.M n. 40198 dell'11
novembre 1992, che ha disposto il trasferimento alla Regione
Autonoma Valle d'Aosta dei beni immobili facenti parte dell'eredità
di Vauthier Aurelia Alessia Orbantina devoluta, ai sensi
dell'articolo 586 c.c, allo Stato, sulla scorta del dettato degli
articoli 5 e 6 della legge costituzionale 26 febbraio 1948, n.
4;
Atteso che il signor Martin ha utilizzato tali beni, a ciò
debitamente autorizzato ed in quanto curatore dell'eredità giacente
sino al1° gennaio 1990 e che lo stesso è confinante coltivatore
diretto nonché proprietario della restante porzione del fabbricato
rurale in questione;
Visto che la porzione di fabbricato rurale versa in uno stato di
notevole abbandono che ha causato il degrado della copertura, la
quale ad oggi risulta pericolante, con possibili rischi di danni in
caso di crollo del tetto;
Precisato che nelle condizioni attuali l'unità di proprietà
regionale non permette alcun utilizzo a causa del precario stato di
conservazione e che il fabbricato è posto in zona urbanistica "A4"
del P.R.G.C., in cui, per le norme tecniche di attuazione, è
possibile l'intervento di recupero con cambio di destinazione nel
rispetto delle preesistenze tipologiche;
Considerato che il terreno consiste in un appezzamento di forma
allungata, avente una superficie di circa 1932 mq., caratterizzato
da una pendenza trasversale molto accentuata che ne limita lo
sfruttamento con mezzi meccanici e che lo stesso è attraversato per
tutta la sua lunghezza da una linea elettrica da 15 KV;
Rilevato che il signor Martin Ezio Ettore ha accettato il prezzo
determinato dall'ufficio patrimoniale regionale di lire 9.000 al
metro quadrato per il terreno e di lire 39.380.000 a corpo per il
fabbricato per un totale, arrotondato, a corpo, di lire
57.000.000;
Preso atto del fatto che circa 1642 mq. del terreno in oggetto
sono situati in zona "E - agricola" del P.R.G.C. e che pertanto si
è dovuto offrire in prelazione, ai sensi e per gli effetti
dell'articolo 8 della legge 14 agosto 1971, n. 817, ai confinanti
coltivatori diretti tale porzione di terreno al prezzo di lire
9.000 al mq.;
Atteso che i confinanti aventi diritto di prelazione hanno
rinunciato alla stessa in modo esplicito o implicitamente, non
esercitandolo nei termini di legge;
Preso atto inoltre del fatto che tutte le spese notarili saranno
a totale carico dell'acquirente;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n.1, l'Assessore al Bilancio
ed alle Finanze ha espresso parere favorevole alla vendita con nota
in data 17 giugno 1996 prot. n. 12651/FIN;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare la vendita al signor Martin Ezio Ettore, nato in
Rhêmes-Saint-Georges l'11 agosto 1930, ivi residente in Fraz.
Cachoz, codice fiscale MRT ZTR 30M11 H263A, di una porzione di
fabbricato rurale con annesso terreno della superficie di circa
1932 mq., distinti presso il N.C.T. di Rhêmes-Saint-Georges al
Foglio 11 n. 114/1, 115/2 e n. 228, per il prezzo complessivo di
lire 57.000.000= (cinquantasettemilioni);
2) di stabilire che il rogito notarile dovrà essere stipulato
entro 3 (tre) mesi dalla data di adozione del presente
provvedimento amministrativo, alla scadenza dei quali in Consiglio
regionale potrà revocare la sua volontà di vendere;
3) di onerare il futuro acquirente delle spese relative all'atto
notarile di trasferimento, oltre che delle imposte e delle tasse ad
esso inerenti;
4) di introitare il prezzo complessivo della vendita di lire
57.000.000= (cinquantasettemilioni) al capitolo 10200 ("Provento
vendite immobiliari") del bilancio di previsione della Regione per
l'anno finanziario 1996;
5) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta;
6) di conferire al Presidente della Giunta regionale od,
eventualmente, in caso di delega, all'Assessore regionale che
interverrà alla stipulazione dell'atto notarile conseguente al
presente provvedimento, la facoltà di autorizzare l'inserzione
nello stesso delle precisazioni, rettifiche ed aggiunte che il
notaio riterrà necessarie per il perfezionamento dell'atto;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Qualcuno chiede la parola? Si può passare alla
votazione:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK