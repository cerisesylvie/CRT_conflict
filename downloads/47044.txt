Consiglio Regionale della Valle d'Aosta - Oggetto del Consiglio n. 3375 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3375 del 7 marzo 2024 - Resoconto
OGGETTO N. 3375/XVI - Interrogazione: "Notizie in merito ad
interlocuzioni con la società Terna sulle criticità relative alla
linea elettrica Aymavilles-Saint-Marcel".
Bertin (Presidente) -
Punto n. 18. Risponde l'assessore
Sapinet.
Sapinet (UV) -
Torniamo sull'argomento, tre quesiti, il
primo se vi siano tutt'ora interlocuzioni in corso tra
Amministrazione regionale, Enti locali e società Terna per quanto
riguarda le criticità legate alla linea Aymavilles-Saint-Marcel,
con particolare riferimento al traliccio posto nel sito del
Tsatelì/"Tsatì di Tirran", nel Comune di Jovençan.
Il secondo quesito: quale può essere il riferimento temporale
per aver modo di interloquire con i tecnici della società Terna,
così come opportunamente suggerito dal dirigente regionale.
Terzo quesito: se il Governo regionale è a conoscenza di
problematiche di carattere amministrativo, economico, giudiziario,
causate da interventi della società Terna sul territorio
regionale.
Riguardo al primo quesito, sentita Terna, il tratto di linea da
Villeneuve al sostegno n. 105, sito nel Comune di Charvensod, poco
distante dalla località Pont-Suaz, deve ancora essere oggetto di
risanamento, contrariamente alle restanti tratte, dal sostegno 105
a Châtillon, dove è in fase di completamento l'integrale
sostituzione dei sostegni originali, che risalgono al 1949.
Il sostegno citato dal collega, che, in base alle indicazioni
fornite nell'iniziativa, risulterebbe essere il n. 127 nel Comune
di Jovençan, sarà oggetto d'intervento nel momento in cui Terna si
occuperà della tratta direzione Villeneuve, per la quale sta
procedendo con la progettazione di fattibilità. Non si tratta
comunque dell'unico traliccio non ancora sostituito in quella
tratta.
Per quanto riguarda la previsione di attività della tratta verso
Villeneuve, Terna avrà cura di interloquire con le competenti
strutture regionali per un confronto sull'intervento di
risanamento, dopodiché sarà possibile, anche con il supporto
dell'Amministrazione regionale, presentare il progetto alle
autorità comunali interessate.
Riguardo al secondo quesito, come avevamo già anticipato in
Terza Commissione (siamo tornati poi ieri sull'argomento), si
ribadisce la disponibilità della società Terna che necessita però,
come avevamo detto ieri, per motivi organizzativi e di
autorizzazione, di un preavviso di almeno un paio di settimane, tre
per essere precisi, come si è detto, per poter presenziare.
In seguito poi alla discussione di ieri, dopo la discussione
dell'ordine del giorno, avremmo individuato - e ringrazio il
Presidente della Terza Commissione Chatrian per la collaborazione,
pronta ed immediata - il 9 aprile come data ipotetica, data che è
stata definita ieri in serata, questa mattina i nostri uffici hanno
contattato Terna per la proposta e si aspetta ovviamente la
risposta da parte loro.
Per quanto riguarda il terzo quesito, la presenza degli impianti
di Terna in Valle d'Aosta e le relative prospettive di sviluppo non
risultano essere in oggetto di contenzioso di alcun tipo con
l'Amministrazione regionale.
Presidente -
Replica il consigliere Lucianaz.
Lucianaz (RV) -
Bondzor a tcheut.
Voueu l'è lo
7 mars é lo 7 mars di 1536 l'è itó eunstituà lo "Conseil des
Commis": voèlà perqué voueu se fite la fita de la Val d'Aouste é de
l'eundependensa. Saluyo le mouvement de "Pays d'Aoste Souverain",
que l'a organizó cetta dzenta reuncontra. Saluyo euncó José
Aranaco, l'idéologue. "Val d'Aohta Libra!"
[Traduction du patois. Bonjour à tout le monde. Aujourd'hui
c'est le jour 7 du mois de mars. Et le 7 mars de l'an 1536 a été
constitué le Conseil des Commis: voilà la raison pour laquelle on
célèbre aujourd'hui la fête de la Val d'Aouste et de
l'indépendance. Je salue le mouvement de Pays d'Aoste Souverain,
qui a voulu organiser cette belle rencontre. Je tiens à saluer
aussi José Aranaco, l'idéologue. "Val d'Aohta Libra"!]
Continuo in italiano. Assessore, io la ringrazio per le
risposte.
Giustamente, ieri avevamo già ampiamente affrontato l'argomento.
Come giustamente dice lei, non si tratta dell'unico traliccio non
sostituito: le problematiche su quel sito sono veramente
importanti. Il fatto è che lo Châtelard è una zona di sicuro
interesse archeologico e sicuramente dovremo approfondire
quest'aspetto.
Per quanto riguarda invece altri tralicci non ancora sostituiti,
in particolare nei Comuni di Gressan e Jovençan, so che le
problematiche sono numerose.
Presidente Testolin, per favore, non mi distragga l'Assessore!
Anzi, parliamo anche di Aymavilles perché non tutti i tralicci sono
stati sostituiti, quindi la cosa sicuramente sarà da approfondire.
A noi risulta invece che ci siano dei contenziosi, anche di
carattere giudiziario, quindi sarà sicuramente l'occasione per
parlarne.
Ricordo che il Comune di Jovençan aveva richiesto degli
approfondimenti sull'aspetto del percorso, cioè se spostare a monte
o meno la linea, oppure indirizzarla lungo Dora; rimaneva in piedi
ancora l'ipotesi della linea interrata, la 132, e di questo
probabilmente non se n'è più parlato.
Comunque è dal 2019 che le bocce sono ferme, ricordo, per
terminare, che nei Comuni di Gressan, Jovençan e Aymavilles si sono
raccolte più di 300 firme di proprietari di terreni interessati da
questo elettrodotto.
Aspettiamo con sicuro interesse quest'incontro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK