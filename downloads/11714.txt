Consiglio Regionale della Valle d'Aosta - Oggetto del Consiglio n. 867 del 27 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 867 del 27 luglio 1994 - Resoconto
OGGETTO N. 867/X - Subconcessione in via di sanatoria alla
società S.E.L.I. S.a.s. di derivazione d'acqua dalla Dora Baltea,
in Comune di Pontey, per il lavaggio degli inerti nell'impianto di
frantumazione.
Il Consiglio - Premesso che:
con domanda in data 25 maggio 1987 la Società S.E.L.I S.a.s di
Lombard P. e C., ha chiesto all'Amministrazione regionale la
subconcessione di derivare dalla Dora Baltea, in Comune di Pontey
moduli max. 0.41 di acqua per il lavaggio degli inerti
nell'impianto di frantumazione.
Visto che la domanda, corredata da progetto di consistenza in
data 30 maggio 1987 a firma geom. Agostino Domenico, prevede la
costruzione di un'opera di presa costituita da una semplice
barriera di canalizzazione in massi ed inerti, della lunghezza di
circa 150 m. che convoglia una parte delle acque della Dora Baltea
verso la sponda destra dell'alveo e garantisce un livello di acqua
sufficiente per alimentare i pescanti delle pompe.
La derivazione avviene a quota 454.07 m.s.m. mediante due
elettropompe rispettivamente della portata di 1500 e 2000 litri al
minuto primo, munite di saracinesche per la regolazione della
portata e poste in un manufatto realizzato sulla sponda destra
della Dora, che, attraverso le rispettive condotte immettono
l'acqua derivata nei vagli dell'impianto. Dopo l'utilizzazione le
acque vengono fatte defluire in una serie di otto vasche di
decantazione e poi integralmente restituite, sempre nella Dora
Baltea, a quota 453.14 m.s.m.
Tenuto conto che:
? il Magistrato per il Po, di Parma, con nota n. 13265 in data
28 ottobre 1987 ha rilasciato il nulla?osta nei riguardi idraulici
per l'ammissione ad istruttoria della domanda di cui si tratta;
? l'avviso di presentazione della domanda 25 maggio 1987 della
S.a.s. S.E.L.I
è stato pubblicato sul Foglio Annunzi Legali
della Valle d'Aosta in data 27 aprile 1988 n. 9 e riprodotto nel n.
104 della Gazzetta Ufficiale della Repubblica Italiana (foglio
inserzioni) in data 5 maggio 1988, senza dar luogo alla
presentazione di domande incompatibili e concorrenti;
? poiché la derivazione in oggetto era già in atto al momento
della presentazione della domanda di subconcessione e risulta
compatibile con il regime idraulico della Dora Baltea, in quanto i
quantitativi d'acqua derivati erano minimi e venivano integralmente
restituiti, previa depurazione, poco a valle, l'Amministrazione
regionale, senza ordinare la cessazione dell'utenza, ha dato corso
all'istruttoria, in via di sanatoria (articolo 17 del T.U.), della
domanda 25 maggio 1987 della S.a.s. S.E.L.I. e con Ordinanza
dell'Assessore ai Lavori Pubblici n. 144 in data 8 novembre 1988 è
stato disposto il deposito della domanda e del relativo progetto
presso l'Assessorato LL.PP. della Regione, Ufficio Concessioni
Acque per 15 giorni consecutivi, decorrenti dal 1° dicembre 1988, a
disposizione di chiunque intendesse prenderne visione nelle ore
d'ufficio;
? copia dell'Ordinanza è stata affissa per il predetto periodo
di 15 giorni all'Albo Pretorio del Comune di Pontey e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est?Sesia di Novara ed
Ovest?Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., ed alla Società S.E.L.I.;
? la pubblicazione presso il Comune di Pontey, come risulta dal
referto in calce all'ordinanza, è regolarmente avvenuta ed ha dato
luogo alla presentazione, da parte della Associazione d'Irrigazione
dell'Agro all'Ovest del Sesia di Vercelli di un esposto datato 28
dicembre 1988 prot. 1055/2215?2/9?1A?G2/cb con il quale ha chiesto
l'inserimento nel disciplinare di subconcessione delle seguenti
prescrizioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Rilevato altresì, che la visita locale d'istruttoria, come
stabilito nell'ordinanza, è regolarmente avvenuta il 20 gennaio
1989 ed alla medesima sono intervenuti i funzionari dell'Ufficio
Concessioni Acque della Regione, il sig. Mathamel Walter in
rappresentanza della S.E.L.I. il quale ha fatto rilevare, in merito
al sopraccitato esposto che l'impianto in oggetto è privo di invasi
e che le portate derivate sono controllate da due contatori
installati sulle pompe, comunque, per quanto riguarda le richieste
di cui al paragrafo a) del sopraccitato esposto, in quanto ritenute
ammissibili, apposita clausola è stata inserita nell'articolo 6 del
disciplinare di subconcessione.
Visto che:
- l'impianto in oggetto è effettivamente privo di vasche di
carico e la derivazione avviene direttamente dalla Dora Baltea,
tramite due elettropompe e le acque utilizzate, naturalmente previa
depurazione, vengono immediatamente restituite nel corso d'acqua
pubblica, per cui, anche in considerazione dei modesti quantitativi
di acqua derivati, non vi possono essere turbamenti del regime
idraulico della Dora Baltea.
? la derivazione avviene mediante due elettropompe della portata
rispettiva di 1500 e 2000 litri al minuto primo che corrisponde ad
una portata massima di mod. 0.41. Le ore operative giornaliere sono
mediamente otto, mentre le giornate lavorative annue sono 240, come
comunicato con nota in data 30 luglio 1992 dalla società
S.E.L.I.
Rilevato quindi, in considerazione di quanto sopra esposto:
1) l'utilizzazione delle acque della Dora Baltea corrisponde ad
una reale necessità per il lavaggio degli inerti nell'impianto di
frantumazione della S.a.s. S.E.L.I. e le opere di captazione e di
adduzione sono da ritenersi idonee e quindi tecnicamente
approvabili;
2) la restituzione delle acque avviene, previa decantazione in
apposite vasche, integralmente senza il pregiudizio dei diritti dei
terzi;
3) la derivazione corrisponde alla razionale utilizzazione della
Dora Baltea ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime.
Visto infine che il Magistrato per il Po di Parma, con nota
11111 del 17 settembre 1993 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Visto il parere favorevole rilasciato, in assenza del Dirigente,
dal Vice?Dirigente del Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1990 e
successive modificazioni, in ordine alla legittimità della presente
proposta di deliberazione;
Visto il parere della IV Commissione consiliare permanente;
Delibera
1) di subconcedere alla S.a.s. S.E.L.I di Lombard P. e C. con
sede in Pontey, giusta la domanda presentata in data 25 maggio
1987, di derivare dalla Dora Baltea, in Comune di Pontey, moduli ?
max. 0.41 (litri al minuto secondo quarantuno) di acqua per il
lavaggio degli inerti nell'impianto di frantumazione.
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della S.a.s.
S.E.L.I.;
3) di ordinare ed accertare l'introito delle seguenti somme da
versare presso la Tesoreria dell'Amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla?osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Provento delle concessioni e subconcessioni di acque pubbliche e
miniere);
c) lire 2.000.0000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP.) per spese di sorveglianza, esperimenti
di portata, collaudo, registrazione di atti, eccetera, somma da
introitare al Capitolo 13500 della parte ENTRATE del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
d) lire 4.469.670
(quattromilioniquattrocentosessantanovemilasei-centosettanta) per
canoni arretrati relativi al periodo dal 10 maggio 1985 al 9 maggio
1995, somma da introitare al capitolo 08800 della parte ENTRATE del
bilancio preventivo della Regione per il corrente anno finanziario
(Proventi delle concessioni e subconcessioni di acque pubbliche e
miniere);
4) di stabilire, come specificato all'articolo 9 del
disciplinare di subconcessione, che i canoni annui da versare
anticipatamente alla Regione, a decorrere dalla data di entrata in
esercizio dell'impianto, sono i seguenti: ? lire 30.000
(trentamila) per il periodo dal 10 maggio 1985 al 31 dicembre 1989;
? lire 67.500 (sessantasettemilacinquecento) per il periodo dal 1°
gennaio 1990 al 31 dicembre 1993; ? lire 3.000.000 (tremilioni) a
decorrere dal 1° gennaio 1994, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (Provento di concessioni e
subconcessioni di acque pubbliche e miniere).
5) di stabilire come specificato dall'articolo 10 del
disciplinare di subconcessione, in applicazione del D.L. 21 luglio
1990 n. 192, dell'articolo 5 del D.L. 15 settembre 1990 n. 261 e
legge di conversione 13 novembre 1990 n. 331, che la Ditta dovrà
versare il sopracanone arretrato a favore dello Stato di lire
2.956.440
(duemilioninovecentocinquantasei­milaquattrocentoquaranta) relativo
al periodo dal 20 settembre 1990, data di entrata in vigore del
D.L. 15 settembre 1990 n. 261 al 31 dicembre 1993, in quanto a
decorrere dal 1° gennaio 1994, con l'entrata in vigore della legge
n. 36 del 5 gennaio 1994 detto sopracanone non è più dovuto ai
sensi dell'articolo 18 comma 6;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
ai sensi dell'articolo 8 del decreto legislativo 22 aprile 1994, n.
320 e di darne esecuzione.
Disciplinare
(...omissis...)
Si dà atto che il Consigliere Lanièce non partecipa alla
discussione e alla votazione dell'oggetto.
Presidente -
É aperta la discussione generale.
Qualcuno intende intervenire? Dichiaro chiusa la discussione
generale. Ci sono interventi per dichiarazione di voto?
Pongo in votazione la delibera in oggetto.
Presenti: 27
Votanti e favorevoli: 22
Astenuti: 5 (Bavastro, Chiarello, Linty, Marguerettaz,
Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK