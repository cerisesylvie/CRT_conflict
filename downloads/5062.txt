Consiglio Regionale della Valle d'Aosta - Oggetto del Consiglio n. 74 del 27 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 74 del 27 gennaio 1983 - Resoconto
OGGETTO N. 74/VII - APPROVAZIONE DEL PROTOCOLLO DI ACCORDO
FRA LA REGIONE AUTONOMA VALLE D'AOSTA E LA RAI - RADIOTELEVISIONE
ITALIANA - PER LA RICEZIONE TELEVISIVA IN VALLE D'AOSTA DEI
PROGRAMMI IN LINGUA FRANCESE E IN LINGUA TEDESCA. REIEZIONE DELLA
PROPOSTA DI RINVIO.
PRESIDENTE:
Do lettura del testo della delibera:
IL CONSIGLIO REGIONALE
- richiamata la legge 14 aprile 1975
N.103;
- visto il DPR 10 agosto 1981, N. 521;
DELIBERA
1°) di approvare il sottoriportato schema di protocollo di
accordo da stipulare fra la Regione Valle d'Aosta e la Rai -
Radiotelevisione italiana per la ricezione televisiva in Valle
d'Aosta dei programmi provenienti dall'area culturale francese di
Antenne 2 e della Svizzera Romanda, nonchè in lingua tedesca per
l'area walser da Gressoney a Issime;
2°) di autorizzare il Presidente della Giunta regionale a
sottoscrivere lo schema del protocollo, nonchè di demandare al
medesimo ed alla Giunta regionale l'adozione dei conseguenti
provvedimenti finanziari.
(...omissis...)
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Bisogna dire che malgrado la buona
volontà dimostrata dalla RAI nelle discussioni preliminari, questo
protocollo non corrisponde a quelle che erano le nostre
aspirazioni; alle nostre domande la RAI ha opposto le specifiche
concessioni che da un lato ha per la 1° e 2° rete, dall'altro per
la 3° rete, come concessionaria del Ministero delle Poste e
Telecomunicazioni, con obblighi e diritti ben precisi. In
particolare a noi sembrava che un'applicazione concreta dell'art.
n. 6 della Costituzione avrebbe dovuto evitare alla Regione di
pagare, sotto qualsiasi forma, un canone per l'assicurazione data
di ritrasmissione nel territorio Valle d'Aosta dei programmi di
Antenne 2 e della Suisse Romande, e che quindi potesse essere
questo posto addirittura a carico del Ministero, in ogni caso a
carico della RAI. La RAI, in base alla convenzione che ha, ha
potuto dimostrare che per quanto riguarda gli impianti può
provvedere direttamente, di conseguenza paga il costo
dell'installazione specifica, consistente in una serie di
ripetitori che vanno da Col-Courtil fino a Saint-Nicolas a Cogne,
ecc., ma che non può, o non vuole, ma in linea di diritto ha
ragione, farlo per quanto riguarda le spese di personale e quelle
legate alla formazione di programmi.
All'art. 8 è specificato quali sono gli oneri che la Regione
rimborsa a termini di convenzione alla RAI, ed all'art. 9 sono
spiegati i motivi di questi rimborsi e poi evidentemente le
possibili estensioni delle reti che porterebbero evidentemente a
dei costi personali.
L'altro aspetto che ha già preoccupato il Consiglio, il quale ha
approvato una mozione sulla quale, con alcune correzioni, ci siamo
trovati tutti d'accordo, è l'art. 15 dove però, contrariamente a
quanto detto nella mozione ed a quanto avevamo detto anche noi, è
ricordato alla lettera c) della vigente convenzione: "Verranno
messe a carico della Regione le spese specifiche per quelle zone
d'ombra risultanti in particolare per la terza rete" per la quale
la RAI è obbligata a dare un servizio per il 60% della popolazione.
Viste le condizioni della Valle d'Aosta, questo praticamente la
esime da tutte quelle situazioni marginali che invece sarebbero,
sotto altri profili, quelle che ci interessano di più.
Detto questo la convenzione a giudizio della Giunta, e credo
anche della Commissione che l'ha discussa, rappresenta quanto di
meglio fosse ottenibile in questo momento per quello che riguarda
le ritrasmissioni di programmi francesi o svizzeri in lingua
francese; mentre non è risolta con questa convenzione la parte
riguardante la produzione da parte della RAI in sede di programmi
specifici, fatti su_ misura per la Valle d'Aosta, che era stata
oggetto di una mozione presentata dal Consigliere Minuzzo.
Bisogna dare un'ultima attestazione alla RAI ed è che per quanto
riguarda la liquidazione delle competenze del precedente contratto
ha aspettato che la Regione avesse comodità di pagare. Saranno
liquidati 178 milioni sul programma del 1983, senza che la RAI
abbia fatto valere quelli che sarebbero stati anche dei diritti di
interessi o di risarcimento danni per un ritardo non dovuto alla
Regione, che a sua volta ha potuto vantare dei crediti verso lo
Stato, che è il concedente della RAI. Di conseguenza la Giunta
propone l'approvazione di questa convenzione.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Per chiedere il rinvio di questo
oggetto alla prossima adunanza consiliare, per il fatto che
recentemente il Consiglio regionale ha approvato all'unanimità una
mozione con la quale si prevedeva la ricostruzione di una
Commissione speciale per l'informazione. Fra gli altri compiti
affidati a questa Commissione, c'era appunto la questione della
convenzione fra la Regione e la RAI; oltre a questo, devo dire ai
colleghi Consiglieri che abbiamo partecipato tutti all'elezione del
CO-RE-RAT, il quale per legge ha il compito di fornire una
consulenza al Consiglio. Mi risulta che per quanto riguarda questa
convenzione non è stato sentito, o almeno io non ho avuto la
possibilità di sentirlo, anche perchè noi come partito non abbiamo
nessun rappresentante in questo organismo.
Per questi motivi chiedo di rinviare l'oggetto al prossimo
Consiglio regionale.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Vorrei dire che il rinvio, se la
motivazione è quella del mancato parere del CO.RE.RAT, è
completamente da escludere, perchè è chiaro che non si possono dare
dei pareri a proposito delle trasmissioni francesi o svizzere:
questa è una convenzione destinata unicamente a garantire,
attraverso il servizio RAI, la ricezione dei programmi che sono
elaborati gli uni da "Antenne 2" gli altri dalla Suisse
romande.
D'altra parte la questione è urgente, quindi pregherei il
Consiglio, quali che siano le ragioni, di rinviare la proposta del
Consigliere Minuzzo, e di votare questa bozza di convenzione.
PRESIDENTE:
Il Consigliere Minuzzo ha chiesto di parlare
per formalizzare la sua richiesta di rinvio, ne ha facoltà.
MINUZZO - (P.S.D.I.):
Formalizzo la proposta di rinvio
per quindici giorni.
PRESIDENTE:
Ha chiesto di parlare il Vice-Presidente
Faval, ne ha facoltà.
FAVAL - (U.V.):
Anche in relazione alle valutazioni che
ha dato il Consigliere Minuzzo, a me pare leggermente strumentale
questa richiesta, perchè se è vero, come ha detto il Presidente
della Giunta, che la convenzione non è competenza specifica di quel
Comitato, non vedo a cosa serva rinviare l'oggetto di 15 giorni:
non cambia nulla. Se invece si vuole far notare alla Giunta di non
avere interpellato il CO.RE.RAT per un parere, può anche essere
stata una svista; anche questo non è giusto, perchè non è di sua
competenza. Quando ci sarà quella famosa Commissione Speciale per
l'Informazione ci adegueremo.
PRESIDENTE:
Ha chiesto di parlare il Consigliere Bordon,
ne ha facoltà.
BORDON - (D.C.):
Concordo in buona parte con quanto ha
detto il Consigliere Minuzzo, ma sarà per il carattere o per l'età
cerco di arrivare sempre ad una mediazione. Effettivamente faccio
parte di questa Commissione per l'Informazione ed aggiungo (mi
spiace che non sia presente il Consigliere Nebbia, che è il
Presidente) che è composta di valide persone.
Ritengo di non dover rinviare questa approvazione, perchè ci
farebe perdere quindici giorni, però prego il Presidente della
Giunta di fare qualcosa per il CO.RE.RAT, perchè non ha una sede,
non ha personale: se ha delle funzioni che paiono di una certa
importanza, lo si metta in condizioni di lavorare.
PRESIDENTE:
A questo punto non resta che mettere ai voti
la proposta del Consigliere Minuzzo.
ESITO DELLA VOTAZIONE
Presenti: 27
Votanti: 27
Favorevoli: 9
Contrari: 18
Il Consiglio non approva
PRESIDENTE:
Non essendo stata approvata la proposta di
rinvio, prosegue la trattazione dell'oggetto n° 30.
Ha chiesto di parlare il Consigliere Tamone, ne ha facoltà.
TAMONE - (U.V.):
Mon intervention se compose de deux
parties, même si elle sera très brève.
Le Président du Gouvernement nous a déjà dit, à propos de
l'application de l'art. 19 de la loi n. 103, qu'une partie de cet
article n'a pas été encore approuvées; la loi n. 103 (je veux le
rappeler parce qu'on pourrait penser qu'il s'agit d'une loi du
1982) malheureusement est celle du 1975.
Nous nous trouvons en face d' une non application de cette loi
et ce qui nous tracasse le plus c'est que le Président du
Gouvernement nous a dit aujourd'hui que l'année prochaine sera "un
anno di vacche magre". Alors, les choses qui nous intéressent à
cette occasion seront de plus en plus renvoyées, tandis qu'au
contraire pour la Province de Bolzano et les zones slovènes de la
Province de Trieste, l'art. 19 a été complètement appliqué et on a
là les trasmissions dans les deux langues qui intéressent ces
minorités. Par conséquent, même si nous donnons un jugement en
principe positif de cette convention, nous devons recconaître que
l'aspect qui concerne les trasmissions locales en langue française
a été encore une fois oublié et malheureusement nous ne pouvons pas
dire avec Renato Zero:"Viva la RAI".
En ce qui concerne plus spécifiquement la convention, l'Union
Valdotaîne aurait beaucoup de choses à dire sur les différents
articles, mais s'elle affirme d'être suffisamment satisfaite du
contenu de cette convention. Nous comprenons que les conventions
qui arrivent au Conseil difficilement peuvent être modifiées, mais
on voudrait demander une simple modification à l'art. 17:
j'explique avant tout pourquoi.
Nous savons que la technologie des satellites est en train
d'avancer à grande vitesse; ceux qui suivent les programmes de la
Suisse romande sont déjà informés que, au plus tard dans l'année
prochaine, elle sera à même de retransmettre ses programmes à
travers les satellites. Cela signifie que dès l'année prochaine
chacun d'entre nous, avec une petite installation chez lui, pourra
recevoir gratis les émissions de la Suisse romande. En ce qui
concerne la France, on peut prévoir qu'en 1985 - 86 là aussi les
satellites retransmettront les émissions d'Antenne 2 et aussi la
première et la troisième chaîne. Car à l'art. 17 on dit: "La
presente convenzione avrà validità dalla sua approvazione e
sottoscrizione da parte dei contraenti fino a scadenza della
convenzione principale RAT--STATO", nous voudrions mettre un point
après "contraenti" et couper le reste, car la convention RAI-STATO
aura échéance le 10 août 1987. Nous croyons qu'à ce moment là nous
n'aurons plus besoin de cette convention et nous pourrons nous
défendre de cette façon.
Nous remercions dès maintenant le Président du gouvernement s'il
voudra accepter ce petit amendement, qui ne change pas la substance
de cette convention.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Dobbiamo dire di non essere
completamente soddisfatti di come ci viene presentata questa
convenzione, poichè anche noi pensiamo che sarebbe stata molto
utile una discussione in Commissione, dove tutta una serie di
questioni avrebbe potuto essere maggiormente approfondita, perchè
qui di cose da approfondire ce ne sono.
Inoltre vi è tutta una serie di problemi, che avevamo già altre
volte evidenziati e che non vediamo ancora come possano essere
realizzati. E' vero che si fisseranno alcuni criteri per i costi a
carico della Regione, però se noi guardiamo, per esempio, come
verrà coperto il territorio della Valle da nuovi impianti
supplementari ed anche per ciò che riguarda la ricezione di Antenne
2 o la televisione svizzera, sembra che si faccia, mi passi il
termine, solo un elenco di buoni propositi, perchè subito dopo si
dice, all'articolo 3, che per quanto riguarda la lingua francese,
dovrà essere "subordinata da definizione degli accordi". Per quanto
riguarda la trasmissione in lingua tedesca si dice: "a condizione
che vengano superati problemi tecnici" di tutto un lungo giro che
deve essere fatto; per ciò che riguarda la possibilità di estendere
la lingua francese oltre il servizio conseguibile di cui all'art.
5, si dice: "compatibilmente con le frequenze disponibili ed in
base a quelle convenzioni che dovrebbero essere stipulate con gli
Enti locali".
Quello che maggiormente ci preoccupa è l'indeterminatezza che
viene data all'art. 15 quando si fa riferimento all'art. 10 lettera
c) del DPR n. 521 che determina la nuova convenzione fra la RAI e
lo STATO. Se andiamo a vedere a questo articolo si dice che con la
prima e seconda rete si arriverà fino a 900 abitanti, e questo lo
si sapeva già, il 75% per la terza rete, ed è il discorso che già
avevamo fatto altre volte per cui non verrà allargato di più;
infine la lettera c) dice che la RAI potrà stipulare convenzioni
che le Regioni, le Province, i Comuni, le Comunità Montane o
appositi consorzi di Enti locali che prevedono apporti di beni, di
diritti, servizi dandone preventiva comunicazione
all'Amministrazione. Penso che qui sarebbe importante sapere quale
debba essere questa contropartita, quindi siamo dell'idea che se
anche sono stati fissati alcuni criteri per i pagamenti ed i costi
di manutenzione, ci sia tutta una serie di cose ancora da definire
con la RAI, ad esempio quali dovranno essere questi apporti in base
all'art.l0 lettera c) che dovranno essere stabiliti con alcune
indicazioni di massima; poi per quegli enti minori che hanno saputo
sfruttare un'iniziativa loro ed hanno dei ripetitori in questo
momento funzionanti, molti non potranno essere rilevati dalla RAI
perchè non conformi alle norme. E' necessario che si diano delle
indicazioni su come devono essere fatti i ripetitori; nei confronti
degli enti locali si precisi quali possono essere le loro
iniziative, da soli o eventualmente consorziandosi fra di loro
oppure a livello di Comunità Montane per avere un allargamento di
questa rete.
PRESIDENTE:
Ha chiesto di parlare il Vice-Presidente
Faval, ne ha facoltà.
FAVAL - (U.V.):
Nell'esaminare i contenuti di questo
protocollo, non si deve dimenticare che fra non molto, nel giro di
tre anni, anche dal punto di vista tecnico sarà tutto sconvolto con
l'avvento della trasmissione via satellite; questo consentirà,
indipendentemente dalla volontà degli uni e degli altri, di
ricevere le trasmissioni a prescindere da quella che è
l'attrezzatura attuale. Quindi in previsione di ciò, dobbiamo fare
molta attenzione perchè rischieremmo di spendere del denaro
inutilmente. Il lavoro qui previsto deve poter soddisfare, nel
frattempo, le esigenze e ci consente di affrontare abbastanza bene
quello che il futuro ci riserva e che sconvolgerà il sistema
attuale di trasmissione.
PRESIDENTE:
Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Per dire che secondo noi l'art. 4
non garantisce assolutamente la ritrasmissione di programmi in
lingua walser nella zona interessata, in quanto è abbastanza
contorto.
In questo discorso non ci sono gli impianti installati dalle
varie Comunità Montane e non si fa assolutamente cenno alla
questione di assistenza e manutenzione. Inoltre, per quanto
riguarda la diffusione dei programmi, le zone rimangono quelle
stesse che finora li ricevevano, a differenza dei ripetitori che si
intendono installare a Perloz Gaby, Pont Saint Martin, Issime,
Fontainemore e Gressoney. Infine, abbiamo grosse perplessità per
quanto previsto all'art. 10, dove si dice che "la Regione
rimborserà le eventuali spese dovute dalla RAI agli aventi diritto,
in conseguenza dell'utilizzazione, diffusione dei programmi
originati all'estero e oggetto della presente nota". Non abbiamo
ben capito cosa voglia dire questo articolo. Mi fermo qui benchè vi
sarebbero molte altre cose da aggiungere. Mi asterrò dal votare
questa convenzione, un pò per i motivi che ho accennato, un po'
perchè non vi è stato il tempo materiale per discutere ed
approfondire la problematica.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Je commence à répondre par ordre. M.
Tamone, il est dit que la convention pourra être renouvelée et je
ne vois pas pourquoi on devrait couper la dernière partie: ce n'est
pas une question de principe.
A M. Bordon nous annonçons que leurs désirs sont des ordres; en
ce qui concerne par contre ce qu'ont dit M. Minuzzo et M. Cout: à
l'art. 4, le Tribunal fédéral suisse a déclaré que toute
transmission suisse qui est retransmise à l'extérieur doit payer
les droits d'auteur. Il s'agit d'une question juridique.
En ce qui concerne la question Walsser: le signal pourrait être
capté avec des frais assez bas à une seule condition, qu'il n'ait
pas des émissions privées qui brouillent le signal transmis à
travers le canton Ticino. La RAI nous prèvient que nous devons
payer une installation à très haute fréquence pour arriver
au-dessous de ce signal.
Je me souviens à ce propos qu'il y a eu à Aoste, il y a quelques
années, un grand congrès national des radio-tv privées,( à l'époque
c'était Milanesio qui avait fait les honneurs de la maison); un
Ministre, Vittorino Colombo, avait promis l'élaboration urgente
d'une loi concernant les droits des émissions privées, etc.: le
temps s'est passé, et nous n'avons rien vu.
Cela dit, nous devons faire face à la situation actuelle et la
Région doit étudier quelles sont les installations à mettre sur
place parce que là la RAI est disponible, car cette convention
garantie un certain type de transmissions.
M. Cout: ici nous sommes en train de parler de la transmission
générale; la RAI ne peut pas changer l'art. 10 de la convention. Ce
n'est pas qu'elle soit obligée à garantir la transmission de la 3e
chaîne à toute la population valdôtaine et dans certains cas, par
exemple celui de Montjovet, il est possible que la Région accepte
de faire une transmission par câble, ce qui coûtera encore plus
cher.
La question est celle de résoudre les problèmes techniques,
d'autre part il n'y aura jamais une convention qui obligera la RAI
à faire des travaux coûteux, qui ne sont pas conformes à la
convention qu'elle a souscrite. Cette convention répond aux
actuelles nécessités de la Vallée d'Aoste.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti: 28
Votanti: 26
Astenuti: 2 (Carlassare, Minuzzo)
Favorevoli: 26
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK