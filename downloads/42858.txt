Consiglio Regionale della Valle d'Aosta - Oggetto del Consiglio n. 349 del 11 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Enti e Società sportive
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 349 del 11 febbraio 2021 - Resoconto
OGGETTO N. 349/XVI - Approvazione di risoluzione: "Impegno
del Governo regionale per definire le modalità di apertura degli
impianti di risalita".
Marguerettaz (Presidente) -
Passo al punto n. 48.04
all'ordine del giorno. Chi intende presentare la risoluzione? Il
collega Chatrian ha chiesto la parola.
Chatrian (AV-SA) -
Per illustrare la risoluzione che è
stata presentata da tutti i gruppi consiliari, qualche giorno fa
l'assessore Bertschy e gli amministratori delle nostre società
degli impianti ci hanno presentato un percorso, un lavoro fatto non
solo negli ultimi giorni, è da settimane che hanno cercato di
proporre un percorso in un momento e in una situazione che è
sicuramente difficilissima e che è in continuo cambiamento, ma che
non ci deve, da una parte, scoraggiare e, dall'altra, creare tutte
le strade e opportunità possibili per poter da un punto di vista di
immagine riuscire a recuperare l'immagine della Valle d'Aosta in
quanto meta turistica di rilievo nell'arco alpino.
C'è sicuramente un primo punto che è negativo: da quello che si
sta leggendo negli ultimi minuti, si va verso un decreto-ponte,
quindi che non ci sarà l'apertura delle regioni. Il nostro
presidente Lavevaz solo poche ore fa in Conferenza dei Presidenti
insieme a pochissimi Presidenti di altre Regioni, forse uno,
Provincia di Trento, hanno ribadito la necessità di creare le
condizioni di apertura, ma praticamente tutti gli altri hanno
richiesto di mantenere la chiusura delle Regioni.
Seconda considerazione: la Valle d'Aosta è la più regione
piccola d'Italia con 120 mila abitanti, quindi è ulteriormente
penalizzata rispetto alle altre Regioni. Una montagna che in questi
tre mesi (dicembre, gennaio e febbraio) riteniamo sia stata
bistrattata da un punto di vista proprio di opportunità,
sicuramente abbiamo riscoperto in tanti lo sci nordico, abbiamo
riscoperto lo sci di alpinismo, le passeggiate, le ciaspole, ma mai
come in questo momento forse anche chi aveva tanti dubbi sulla
principale industria, che è quell'industria della neve e dello sci
alpino... si è sentita in maniera molto robusta la sua mancanza.
Una situazione sociale, una situazione economica, una situazione
nelle vallate laterali che è a rischio altissimo che fino a questa
pandemia nei nostri numeri creava migliaia di posti di lavoro.
Noi riteniamo che dal 15 del mese di febbraio ci saranno tutte
le condizioni per sfruttare appieno le opportunità offerte
dall'apertura degli impianti, si presume di creare le condizioni
anche dopo aver approvato questa risoluzione... che l'apertura,
compatibilmente al contesto e alla chiusura ancora delle Regioni,
sia confermata per il 18 di febbraio... prendiamo atto con questa
risoluzione dell'importanza che le società degli impianti procedano
all'apertura dei comprensori sciistici attraverso la definizione di
piani coordinati che tengano conto sia dei costi da affrontare, sia
delle redditività per le imprese e dei benefici per tutta
l'economia della montagna.
Questa risoluzione impegna su due fronti: in prima battuta il
Governo regionale e in seconda battuta il Presidente della Regione.
In prima battuta il Governo regionale a "definire, assieme -
indubbiamente - a Finaosta, le modalità di apertura degli impianti
di risalita, tenendo conto del contesto in continuo cambiamento a
causa delle misure di contrasto della pandemia e a trovare le
necessarie contromisure a sostegno delle società di impianti a fune
e dell'indotto sia con risorse finanziarie proprie che con i
ristori nazionali". Il secondo punto impegna il Presidente della
Regione a "emanare un'ordinanza per definire le modalità tecniche
per la riapertura degli impianti sulla base del vigente quadro
normativo".
Se questa risoluzione sarà approvata, sarà un documento che darà
un indirizzo in un momento molto difficile. Riteniamo che sia un
momento anche di opportunità, per sfruttare appieno le opportunità
offerte per il proseguo della stagione e che ci siano le
condizioni, con le seconde case, con chi ha dei contratti in essere
di locazione e con le modifiche che per le prossime settimane
speriamo ci siano a livello nazionale, anche per creare delle
opportunità che siano sostenibili.
È sicuramente una sfida non facile ma riteniamo e crediamo sia
comunque il momento di una ripartenza, di una Valle d'Aosta che
possa ripartire con dei numeri sicuramente limitati visto il fatto
che il decreto-ponte allunga le restrizioni... ma che sia uno
scatto di orgoglio, che ci sia la possibilità comunque di creare un
po' di occupazione e che ci sia la possibilità comunque di poter
iniziare un percorso che si sa che è difficile, ma che possa ridare
un po' di speranza e un po' di dignità a chi abita in montagna, a
chi ha investito e a chi è rimasto, come lo dicevano altri
colleghi, in questo momento senza opportunità e senza lavoro e
anche su questo ringraziamo il Governo, l'Assessore e anche le
parti sindacali... è legato al fatto che alla cosiddetta "filiera
neve" indubbiamente c'è una filiera molto più larga che speriamo
possa comunque piano piano ripartire.
Presidente -
Qualcuno vuole intervenire? Se nessuno vuole
intervenire, posso aprire la votazione. La votazione è aperta. La
votazione è chiusa.
Presenti, votanti e favorevoli: 33
La risoluzione è approvata all'unanimità.
Presidente -
Signori, cari colleghi, care colleghe,
abbiamo esaurito l'ordine del giorno. Vi auguro una buona
serata.
---
L'adunanza termina alle ore 18:48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK