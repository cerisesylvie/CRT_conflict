Consiglio Regionale della Valle d'Aosta - Oggetto del Consiglio n. 187 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 187 del 25 novembre 1983 - Resoconto
OGGETTO N. 187/VIII - LAVORI RELATIVI ALLA CASA DA GIOCO DI
SAINT-VINCENT. (Rinvio oggetti).
PRESIDENTE
: Unitamente a questa vi è la delibera n. 6325
che è stata rinviata stamani di cui do lettura:
Oggetto n. 6325 in data 21 ottobre 1983:
Approvazione di oneri derivanti dalla trasformazione di una sala
presso la Casa da Gioco di Saint-Vincent.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ieri sera nella riunione dei
Capigruppo dove è stato approvato l'ordine del giorno, al terzo o
secondo punto si parlava anche di conoscere dei dati sufficienti
per le opere realizzate al Casinò. Chiedo al Consiglio un rinvio
dell'approvazione dell'oggetto 22 e dell'oggetto 6325.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI (P.L.I.):
Sono stato battuto sul tempo: anch'io
chiedo il rinvio di questo argomento, in base anche a quanto ho
dichiarato ieri nella mia esposizione, perchè mi risulterebbe -
parlo al condizionale, anche se l'ho visto con i miei occhi, ma era
sera e non ho potuto distinguere bene - che gli assistenti contrari
sono stati licenziati perchè avevano firmato delle ore
straordinarie in più e mi risulterebbe che solo per un'impresa,
senza tener conto di tutte le altre, si avvicina al miliardo la
cifra di ore straordinarie conteggiate e non fatte. Allora
pregherei il Presidente della Giunta e la Commissione di
controllare, prima di pagare, come stanno le cose, perchè se non ci
fosse solo quell'impresa in questa situazione, ma ce ne fossero
delle altre, sarebbe opportuno vedere un po' se dobbiamo pagare
questa cifra oppure no.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Non abbiamo niente in contrario al
rinvio, anzi siamo favorevoli. Sappiamo che un dipendente della
S.I.M.A.P. è stato licenziato senza che sia stata sporta denunzia
per appropriazione indebita; questo però riguarda la S.I.M.A.P.
L'argomento a nostro avviso deve essere riportato, la Commissione
può riunirsi con una certa celerità e vedere tutti i documenti per
il prossimo Consiglio, perchè dal punto di vista puramente
burocratico-amministrativo, come diceva stamani il Consigliere
Maquignaz, è importante che, a maggioranza o alla unanimità, questa
delibera passi prima della fine dell'anno per questioni contabili.
Quindi accettiamo il rinvio al prossimo Consiglio.
PRESIDENTE
: Metto in approvazione la proposta di rinvio
dell'oggetto 22 e della delibera 6325 al prossimo Consiglio:
ESITO DELIA VOTAZIONE
Presenti, votanti e favorevoli 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK