Consiglio Regionale della Valle d'Aosta - Oggetto del Consiglio n. 309 del 18 dicembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 309 del 18 dicembre 2003 - Resoconto
OGGETTO N. 309/XII - Ratifica di deliberazione adottata dalla
Giunta regionale in via d'urgenza.
Il Consiglio
Delibera
di ratificare, ad ogni effetto, la sottoindicata
deliberazione adottata dalla Giunta regionale in via d'urgenza e
salvo ratifica da parte del Consiglio:
Oggetto 4219 del 10 novembre 2003:
Adozione del
programma regionale per la decontaminazione e/o lo smaltimento
degli apparecchi non inventariati contenenti PCB e PCT ai sensi del
D.Lgs. n. 209/1999. Integrazione del piano regionale di gestione
dei rifiuti approvato con deliberazione del Consiglio regionale n.
3188/XI.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Si tratta di fare una integrazione o, meglio, due
integrazioni per quanto riguarda il piano regionale dei
rifiuti.
La prima, riguarda il fatto che nel piano regionale dei rifiuti
non era stato preso in considerazione il sistema di stoccaggio dei
contenitori di policlorodifenili e policlorotrifenili, che avevano
un quantitativo inferiore a una certa dimensione. Ora, questa
interpretazione del piano regionale derivava dal fatto che tutte le
regioni ritenevano che questi quantitativi potevano essere tali,
per cui non vi fosse bisogno di una normativa di recepimento.
Questa interpretazione, di tutte le regioni, fu cassata dal
Ministero dell'ambiente, il quale impose alle stesse di prevedere
il sistema di stoccaggio di tali contenitori; da qui, la decisione
che abbiamo assunto con questa proposta, cioè integrare il piano
regionale dei rifiuti, prevedendo anche il sistema di stoccaggio di
questi contenitori.
Per quanto riguarda invece la questione delle discariche di
inerti, si è fatto riferimento alla direttiva comunitaria
recependola, per certi versi, direttamente, perché in Valle d'Aosta
ci trovavamo nella situazione per la quale i comuni hanno
saggiamente attivato delle discariche di inerti, dando in questo
modo la possibilità a tutti coloro che hanno la necessità di
smaltire questo tipo di rifiuti, di rivolgersi ad una discarica
comunale piuttosto che andarli a scaricare sul territorio. Succede
però che il decreto che disciplina la materia delle discariche
prende in considerazione le discariche, ma solo in un'ottica di
tipo economico e non fa alcuna differenza fra le piccole e grandi
discariche. Prevede il sistema di gestione della piccola discarica
di inerti comunale come della grande discarica di inerti che si può
avere a Milano, e via dicendo.
A questo punto si è fatto riferimento alla direttiva comunitaria
per poter considerare giustamente le nostre discariche di inerti
all'interno dei territori di montagna in quanto considerati come
centri isolati, perché ne hanno i requisiti (una certa distanza dai
grandi centri urbani, una certa difficoltà in alcune parametrazioni
che riguardano l'accesso). Questo consente di far sì che le nostre
discariche di inerte siano intanto messe in sicurezza per quanto
riguarda la normativa di carattere generale, dunque devono stoccare
solo un certo tipo di rifiuti e devono essere assicurate per quanto
riguarda il recupero ambientale, ma poi che siano svincolate da
quelle norme di tipo gestionale che renderebbero le discariche non
più interessanti per coloro che debbano andare a scaricare dei
rifiuti. Se andiamo a fare un piano economico della discarica
comunale, avremo dei costi tali di gestione che, alla fine, chi
deve scaricare un'Ape di inerti va a scaricarli nei prati anziché
portarli nella discarica comunale, perché avrebbe dei costi
insostenibili.
La ragione di detta proposta di integrazione al piano regionale
dei rifiuti sta in queste considerazioni.
Président - S'il n'y a pas de Conseillers qui souhaitent
intervenir, je soumets au vote la ratification de la
délibération:
Conseillers présents: 28
Votants: 23
Pour: 23
Abstentions: 5 (Comé, Curtaz, Riccarand, Squarzino Secondina,
Stacchetti)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK