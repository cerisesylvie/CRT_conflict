Consiglio Regionale della Valle d'Aosta - Oggetto del Consiglio n. 2951 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2951 del 18 dicembre 1991 - Resoconto
OGGETTO N. 2951/IX Richiesta di referendum abrogativo delle
norme istitutive del Ministero dell'Industria e Commercio e del
Ministero del Lavoro e Previdenza Sociale
(Approvazione di
mozione)
.
Presidente
Do lettura della mozione presentata dai
consiglieri Lanivi, Bich, Milanesio, Gremmo, Agnesod, Rusci,
Dolchi, Perrin, Faval, Viérin, Mafrica, Pascale, Andrione,
Rollandin, Monami, Riccarand, Chenuil, Lavoyer, Martin, Voyat,
Stévenin e Louvin:
Mozione Visto l'articolo 75 della Costituzione della
Repubblica;
Vista la legge 25 maggio 1970, n. 352;
Appreso che la maggioranza dei consiglieri della Regione Veneto
ha assunto l'iniziativa di un referendum abrogativo di ministeri
competenti in materie che dovrebbero essere gestite dalle
regioni;
Sottolineato che l'iniziativa congiunta di cinque regioni può
consentire di sottoporre a referendum popolare l'abrogazione di
quattro ministeri che svolgono funzioni di competenza delle regioni
(Agricoltura, Industria, Turismo e Sanità);
Evidenziata la necessità che le regioni assumano direttamente
l'iniziativa per una trasformazione in senso sempre più autonomista
dello Stato italiano;
il Consiglio regionale della Valle d'Aosta
delibera
di richiedere, ai sensi dell'articolo 75 della Costituzione, il
referendum per l'abrogazione del Regio Decreto 9 agosto 1943, n.
718 recante "Mutamento della denominazione del Ministero delle
corporazioni"; del Decreto Luogotenenziale 21 giugno 1945, n. 377
recante "Ripartizione del Ministero dell'industria, commercio e
lavoro in due distinti ministeri rispettivamente denominati:
Ministero dell'industria e commercio e Ministero del lavoro e
previdenza sociale"; e del Decreto Luogotenenziale 23 febbraio
1946, n. 223 recante "Riordinamento dei Servizi del Ministero
dell'industria e del commercio";
indica
il seguente quesito da sottoporre a referendum: "Volete che
siano abrogati:il Regio Decreto 9 agosto 1943, n. 718 recante
"Mutamento della denominazione del Ministero delle corporazioni";
il Decreto Luogotenenziale 21 giugno 1945, n. 377 recante
"Ripartizione del Ministero dell'industria, commercio e lavoro in
due distinti ministeri rispettivamente denominati: Ministero dell
'industria e commercio e Ministero del lavoro e previdenza
sociale"; e il Decreto Luogotenenziale 23 febbraio 1946, n., 223
recante "Riordinamento dei Servizi del Ministero dell'industria e
del commercio"?"
dà mandato
all'Ufficio di Presidenza di comunicare ai consigli regionali di
tutte le altre regioni della Repubblica italiana la presente
deliberazione con l'espresso invito all'adozione del medesimo atto,
dandone notizia affermativa di riscontro affinché si dia seguito
all'iniziativa referendaria.
Presidente
Pongo in votazione la mozione in
oggetto.
Esito della votazione:
Presenti, votanti e favorevoli: 29
Il Consiglio approva all'unanimità.
Presidente
Pongo in votazione i nominativi
proposti:
Esito della votazione:
- Consiglieri presenti e votanti: 29
- Schede valide: 29
Hanno riportato voti:
- quale delegato titolare:
Riccarand Elio: 25
Rollandin Augusto: 1
Vallet Franco: 1
- quale delegato supplente:
Bajocco Igino: 27
Bondaz Gianni: 1
Ricco Raffaele: 1
Il Consiglio, ai sensi dell'articolo 29 della legge n. 352/1970,
nomina nelle persone dei consiglieri:
- Riccarand Elio (titolare);
- Bajocco Igino (supplente);
i delegati che, di concerto coi delegati di almeno altre quattro
regioni, provvederanno ad inoltrare la richiesta di referendum.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK