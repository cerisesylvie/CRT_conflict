Consiglio Regionale della Valle d'Aosta - Oggetto del Consiglio n. 2245 del 6 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FORESTE E TERRITORI MONTANI
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 2245 del 6 novembre 1996 - Resoconto
SEDUTA POMERIDIANA DEL 6 NOVEMBRE 1996
OGGETTO N. 2245/X Approvazione del programma regionale operativo
relativo al miglioramento delle condizioni di trasformazione e di
commercializzazione dei prodotti della selvicoltura per il periodo
1994-1999, in applicazione del Regolamento (CEE) n. 867/90.
Deliberazione Il Consiglio
Richiamati i seguenti provvedimenti:
- deliberazione consiliare n. 1420/X del 28 giugno 1995 con la
quale veniva approvato il programma regionale operativo relativo al
miglioramento delle condizioni di trasformazione e di
commercializzazione dei prodotti della selvicoltura per il periodo
1994-1996, in applicazione del Regolamento (CEE) n. 867/90;
- deliberazione consiliare n. 1724/X del 20 dicembre 1995 con la
quale venivano approvate le nuove tabelle 2.1. e 2.2. del programma
operativo redatte in base alla delibera del Comitato
Interministeriale per la Programmazione Economica del 13 aprile
1994;
Considerato che in base alle decisioni Comunitarie, prese in
sede di Comitato di Sorveglianza in data 20 giugno 1996 dai servizi
della Commissione Europea, il programma operativo dovrà avere
necessariamente durata esennale e, a riguardo, la cifra disponibile
(comprensiva anche dell'aumento dovuto all'indicizzazione) per la
Regione Autonoma Valle d'Aosta, per il periodo 1994-1999, è di lire
1.535.879.795= (pari a ECU 702.759);
Tenuto conto altresì che per motivi di correntezza e di futura
contabilità è opportuno che i valori delle nuove tabelle regionali,
riportate nel programma, siano espressi in ECU (commisurato al
cambio di lire 2.185,5) come da proposta Comunitaria;
Ribadito che ai sensi del sopracitato regolamento la Regione
Valle d'Aosta è compresa nelle voci "Obiettivo 5b e Obiettivo
altre" per cui i costi degli investimenti finanziabili sono così
ripartiti:
- 49 percento a carico del beneficiario;
- 26 percento a carico del FEAOG (Fondo Europeo di Orientamento
e di Garanzia);
- 25 percento a carico dello stato membro, così ripartito: 30
percento a livello regionale e 70 percento a livello nazionale;
Rilevato, altresì, che per la formazione di un programma
operativo nazionale è necessario trasmettere, al Ministero
competente, il programma regionale operativo debitamente
approvato;
Atteso che il programma operativo, per il periodo 1994-1999, è
stato elaborato dal Servizio forestazione e risorse naturali,
dell'Assessorato dell'Agricoltura, Forestazione e Risorse
Naturali;
Visto il parere favorevole di legittimità rilasciato, in assenza
del Dirigente, dal Vicedirigente del Servizio forestazione e
risorse naturali dell'Assessorato dell'Agricoltura, Forestazione e
Risorse Naturali, ai sensi dell'articolo 72 della legge regionale
3/1956 e successive modificazioni, e del combinato disposto dagli
articoli 13 - comma 1 - lett. e) e 59 - comma 2 della legge
regionale n. 45/1995, sulla presente deliberazione;
Delibera
1) di approvare il programma regionale operativo relativo al
miglioramento delle condizioni di trasformazione e di
commercializzazione dei prodotti della selvicoltura per il periodo
1994-1999, costituente parte integrante della presente
deliberazione, in applicazione del Regolamento (CEE) n. 867/90;
2) di incaricare il Servizio forestazione e risorse naturali
dell'Assessorato dell'Agricoltura, Forestazione e Risorse Naturali
di trasmettere al Ministero competente il programma regionale
operativo nonché di espletare gli adempimenti conseguenti al suo
iter procedurale e alla relativa concretizzazione dei finanziamenti
previsti;
3) di sottoporre la presente deliberazione al controllo della
Commissione di Coordinamento ai sensi e per gli effetti
dell'articolo 8, lett. i) del decreto legislativo 22 aprile 1994,
n. 320.
Allegati
(...omissis...)
Président Quelqu'un demande la parole? On peut passer à la
votation de l'objet n° 14c):
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK