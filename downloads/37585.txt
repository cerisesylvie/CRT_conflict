Consiglio Regionale della Valle d'Aosta - Oggetto del Consiglio n. 1304 del 24 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1304 del 24 giugno 2015 - Resoconto
OGGETTO N. 1304/XIV - Interrogazione: "Corrispondenza
intercorsa tra l'Amministrazione regionale e RFI in relazione alla
realizzazione del passante ferroviario di Torino".
Président
- La parole à l'Assesseur Marguerettaz.
Marguerettaz (UV)
- Grazie.
Avevamo già avuto modo di parlarne, il collega Bertschy pone
delle domande puntuali che sono riconducibili ad alcuni anni orsono
quando RFI avviò i lavori per il passante di Porta Susa e in
particolare, giustamente, chiede:
"se nel periodo precedente
alla costruzione del passante ferroviario di Torino siano state
richieste a RFI, a tutela dell'organizzazione del trasporto
ferroviario valdostano, assicurazioni sul fatto che tale opera non
avrebbe comportato problematiche e disagi..."
. Fu proprio così,
con una lettera a protocollo del 2 settembre 2008, la Regione ha
richiesto a RFI dei chiarimenti in merito all'attivazione del
passante ferroviario di Torino e ai potenziali effetti sul servizio
ferroviario, con particolare riferimento a questi aspetti:
tempistiche previste per l'entrata in funzione del passante,
possibili limitazioni circa la tipologia di materiale rotabile, con
eventuale indicazione dei requisiti e delle dotazioni di sicurezza
necessarie per transitare nel passante, gli effetti positivi attesi
sul servizio: affidabilità e tempi di percorrenza, possibili
limitazioni all'operatività e al transito, velocità commerciale,
distanza tra convogli ed eventuali altri aspetti che potessero
determinare modifiche al servizio di trasporto ferroviario. Tutto
questo quindi fu chiesto ufficialmente con una lettera
dell'Amministrazione. RFI rispose qualche giorno dopo, il 16
settembre, comunicando che il percorso sotterraneo poteva essere
utilizzato anche da treni a trazione termica, come era emerso
dall'analisi della circolazione dei locomotori
diesel
in
galleria in base alle emissioni dei gas combusti, condotta nel 2003
da Italferr su richiesta di Trenitalia, Divisione trasporto, e che
pertanto non si prevedevano sostanziali modifiche all'esercizio,
salvo la chiusura temporanea della stazione Torino Dora.
Nello specifico lo studio di Italferr ipotizzava 24 treni
diesel
al giorno, di cui la metà di tipo Minuetto e metà di
tipo D445 - che sono i vecchi locomotori
diesel
, che adesso
hanno un'età media abbondantemente superiore ai 30 anni - e
concludeva che, in funzione del ricambio d'aria indotto dal
passaggio dei treni
piston
effect
e delle ipotesi
conservative adottate, non c'erano problemi di superamento delle
soglie di legge, addirittura che non sembrava necessaria la
predisposizione di alcuni impianti di ventilazione finalizzati a
ridurre le concentrazioni di particolato. Come sapranno bene i
colleghi, tutte queste assicurazioni formalmente date sono state
poi totalmente disattese, anche perché, quando il passante entrò in
funzione, partirono i sistemi antincendio, i sistemi di allarme per
il gas, intervenne la Magistratura, il Procuratore Guariniello e
quindi, a fronte dell'intervento del Comune di Torino, e dell'ARPA,
furono posti questi divieti totali, quindi i treni di ultima
generazione eurocompatibili sono permessi al transito.
Presidente
- La parola al collega Bertschy.
Bertschy (UVP)
- Grazie Presidente e grazie
Assessore.
Nel giorno della celebrazione sui
media
della
skyway
- opera della quale siamo tutti orgogliosi sia per
quello che rappresenta che per i tempi di realizzazione, che per
l'impegno che c'è stato nel sostenerla a livello finanziario come
opera strategica - non possiamo non rilevare come invece siamo
stati - e lo abbiamo sottolineato tante volte - dimenticati come
popolo valdostano nell'opera strategica della ferrovia. La sua
risposta, che, come immagina, un po' conoscevamo, sta a significare
questo tipo di iniziativa politica che percorreremo. Allora, si
costruisce un'opera di tale importanza, giustamente la Regione
Valle d'Aosta si premura di sapere se quest'opera di tale
importanza interverrà con sostanziali modifiche al benessere e alla
qualità della vita dei propri cittadini nei collegamenti
Torino-Aosta e RFI risponde che non ci saranno sostanziali
modifiche e che addirittura nell'opera prevista tutta una serie di
particolari accorgimenti non saranno necessari e che i 24 treni,
addirittura quelli di vecchia generazione, avrebbero potuto
passare. Si apre il passante e chi è dentro al passante ad un certo
momento si prende una doccia gelata, perché parte l'impianto
antincendio, cosa succede? Non si mette in discussione chi ha
costruito il passante, la progettazione, l'idea di cosa ci doveva
stare dietro a quel collegamento e a quella risposta di RFI, ma si
mette in discussione la vita di 130.000 persone, o comunque di una
regione e di un altro pezzo di regione, perché tutto il Canavese
affronta anche questi disagi, e si chiude il passante anche ai
treni Minuetto e chi si è visto si è visto, come se fosse
ricomprare una macchina il giorno dopo e via.
Allora, ripartiamo da qua e, tra l'altro, non so se n'è
informato, ma abbiamo chiesto al Comune di Torino di fornirci
l'ordinanza sanitaria, perché vorremmo portare il Consiglio
regionale a fare un approfondimento anche politico, anche pesante a
livello politico, perché nel 2015, ancora nel 2015 noi non sappiamo
se ci sarà un euro per la nostra ferrovia e, al di là delle norme
di attuazione, che sia di competenza nostra o no. Nel 2006 è
terminata l'elettrificazione Chivasso-Ivrea, da allora noi siamo
zona di nessuno, siamo fuori dal mondo, salvo poi poter arrivare,
per fortuna, sul Monte Bianco con un'opera strategica. Allora,
completeremo un po' quest'indagine, ma con la prima interrogazione
del collega Fabbri avevamo voluto capire se almeno per il periodo
di fornitura dei treni bimodali, in attesa che lo Stato si ricordi
che esistiamo anche noi e che nelle 32 opere strategiche che sono
state presentate in Europa per più di 2 miliardi di lire si provi
ad inserire qualche cosa anche per la Valle d'Aosta...noi vorremmo
andare a verificare - e la prima interrogazione andava in quella
direzione - come almeno cercare di limitare il disagio che stiamo
vivendo in questo momento qua e lo vorremmo fare politicamente per
dire:
"ci avete promesso che non c'erano dei problemi, avete
costruito un passante, avete speso un sacco di soldi -
tra
l'altro, ci sono ulteriori investimenti -
"e noi nel 2015 siamo
ancora in assenza di una programmazione dello Stato italiano"
,
al di là di chi è la ferrovia. Allora speriamo, una volta che
avremo completato un po' il nostro percorso conoscitivo, di poter
affrontare insieme e in maniera pesante anche insieme ai nostri
Parlamentari e ai gruppi politici che hanno rappresentanze in
Parlamento e magari anche in Europa...per dire: "questo grosso
disagio che stiamo subendo per colpa di rassicurazioni che poi...",
e questo sì, ci tengo a sottolinearlo Assessore:
probabilmente sono state dimenticate anche da noi, politicamente, o
forse non abbiamo più avuto la forza di sostenerle, perché è
veramente pesante sentirsi dire che non c'erano problemi e poi al
primo problema il problema si è riversato sui cittadini e non
invece su chi ha compiuto le scelte sbagliate di programmazione, di
investimento, di realizzazione, perché quel passante doveva essere
realizzato per poter permettere il passaggio dei treni termici e
diesel
. Grazie.
Presidente
- Grazie collega. Point 6 à l'ordre du
jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK