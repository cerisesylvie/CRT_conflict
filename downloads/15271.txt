Consiglio Regionale della Valle d'Aosta - Oggetto del Consiglio n. 1811 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1811 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1811/X Ratifica di deliberazioni adottate dalla
Giunta regionale in via d'urgenza.
Oggetto n. 10042 in data 7 dicembre 1995: Approvazione del
progetto in linea tecnica e ai fini dell'appalto, nonché
dell'appalto stesso, mediante asta pubblica, dei lavori di
ricostruzione di una passerella pedonale sul fiume Dora Baltea in
Comune di Montjovet. Approvazione ed impegno di spesa.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 24
Il Consiglio approva all'unanimità
Oggetto n. 39 in data 11 gennaio 1996: Sdemanializzazione di un
terreno gravato da uso civico, sito in località Amérique di
Quart.
Presidente Ha chiesto la parola il Consigliere Viérin Marco.
Viérin M. (PpVA) Vorrei chiedere alcuni chiarimenti in merito a
questa deliberazione.
Presidente Ha chiesto la parola il Presidente della Giunta,
Viérin Dino.
Viérin D. (UV) C'est la commune de Quart, qui par une
délibération du mois de janvier 1995, a sollicité l'administration
régionale d'adopter cette mesure - il s'agit d'un terrain situé au
lieu-dit Amérique - pour pouvoir ensuite vendre ce terrain à
l'actuelle locataire.
Sur la base, donc, des compétences qui nous ont reconnues, nous
avons demandé à l'assessorat de l'agriculture son avis quant à la
requête qui avait été formulée et compte tenu de l'avis favorable
exprimé par l'assessorat, nous proposons donc au Conseil de donner
suite à cette requête de la commune de Quart.
Presidente Il Vicepresidente sta ancora studiando?
Ha chiesto la parola il Consigliere Viérin Marco.
Viérin M. (PpVA) Effettivamente sto studiando, caro collega
Aloisi, perché il gruppo dell'Union su altre sdemanializzazioni
votò contro in questa sede, votò contro su delle opere che andavano
ad essere realizzate su quei terreni per utilità pubblica; oggi non
vedo come tale gruppo potrebbe votare a favore.
Presidente Non facciamo scoppiare una guerra fra campanili, per
cortesia.
Qualcun altro chiede la parola? Se nessuno chiede la parola,
pongo in votazione la ratifica della deliberazione in oggetto:
Presenti: 29
Votanti e favorevoli: 24
Astenuti: 5 (Lanièce, Linty, Marguerettaz, Tibaldi e Marco
Viérin)
Il Consiglio approva.
Oggetto n. 69 in data 19 gennaio 1996: Concessione, ai sensi
della legge regionale 31/1992, di un contributo di lire 17.900.000
a favore dello Sci Club Brusson nelle spese per l'organizzazione di
una gara internazionale Fis di sci di fondo, in programma a Brusson
il 17 e 18 febbraio 1996. Approvazione e impegno di spesa.
Si dà atto che l'Assessore alla Sanità ed Assistenza Sociale
Vicquéry non partecipa alla votazione dell'oggetto.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 27
Il Consiglio approva all'unanimità
Oggetto n. 70 in data 19 gennaio 1996: Concessione, ai sensi
della legge regionale 31/1992, di un contributo di lire 30.000.000
a favore della Pro Loco di Rhêmes-Notre-Dame nelle spese per
l'organizzazione del 1° campionato italiano di sci per geometri
professionisti, in programma dal 31 gennaio al 3 febbraio 1996.
Approvazione ed impegno di spesa.
Presidente E' aperta la discussione generale.
Ha chiesto la parola il Consigliere Marguerettaz.
Marguerettaz (PpVA) Solo per chiedere all'Assessore alcune
delucidazioni su questa serie di delibere di contributi vari per
manifestazioni per lo più sciistiche.
Ho notato che di tutte le delibere alla ratifica quella che
stiamo dibattendo in questo momento, a differenza delle altre,
presenta una contribuzione pari al 20 percento delle spese
previste, mentre per le altre delibere la contribuzione è pari al
50 percento.
Vero è che se guardiano l'ammontare del contributo, questo
risulta essere più ricco rispetto agli altri, ma credo che la
manifestazione in oggetto fosse anche di una certa rilevanza visto
l'impegno e la politica che ha deciso di seguire l'Assessorato al
turismo, di investire soprattutto nel campo pubblicitario in Italia
e non all'estero.
Volevo sapere se l'Assessore è in possesso di dati riguardanti
queste varie manifestazioni che giustifichino questa minore
partecipazione alle spese da parte dell'amministrazione
regionale.
Presidente Qualcun altro chiede la parola? Se nessuno chiede la
parola, dichiaro chiusa la discussione generale.
Ha chiesto la parola l'Assessore al turismo, sport e beni
culturali, Agnesod.
Agnesod (UV) Sulle richieste che vengono presentate
all'assessorato per l'intervento in base alla legge 31 viene fatta
una verifica preventiva che tiene conto di più fattori.
Come viene valutato l'aspetto promozionale dell'iniziativa,
viene altresì tenuto conto di quello che può essere un aspetto
sportivo, ovvero può essere minore l'aspetto promozionale, ma
riguardare una larga fascia di giovani e di giovanissimi che
intervengono e quindi può servire sotto un altro punto di
vista.
Per quanto riguarda la differenziazione dell'intervento, è
tenuto conto in maniera preventiva se esistono già delle
sponsorizzazioni di terzi, quindi dove c'è una manifestazione che
ha un certo tipo di impatto o che riesce a fare in modo che verso
la stessa si possa intervenire con una certa attenzione da parte di
sponsor privati o altri enti, sicuramente in quel caso lì la
Regione deve ridurre la propria percentuale di intervento.
Presidente Pongo in votazione la ratifica della deliberazione in
oggetto:
Presenti: 28
Votanti e favorevoli: 27
Astenuti: 1 (Chiarello)
Il Consiglio approva
Oggetto n. 186 in data 26 gennaio 1996: Concessione, ai sensi
della legge regionale 31/1992, di un contributo di lire 10.600.000
allo Sci Club Courmayeur Monte Bianco nelle spese previste per
l'organizzazione di una gara di free style, specialità gobbe, in
programma a Courmayeur il 19 marzo 1996. Approvazione ed impegno di
spesa.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti: 28
Votanti e favorevoli: 27
Astenuti: 1 (Chiarello)
Il Consiglio approva
Oggetto n. 187 in data 26 gennaio 1996: Concessione, ai sensi
della legge regionale 31/1992, di un contributo di lire 20.250.000
a favore dello Sporting club Aosta nelle spese previste per
l'organizzazione di due manifestazioni di pattinaggio artistico
maschile e femminile, in programma a Courmayeur rispettivamente
dall'8 al 10 marzo e il 30 marzo 1996. Approvazione ed impegno di
spesa.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la ratifica
della deliberazione in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK