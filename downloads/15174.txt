Consiglio Regionale della Valle d'Aosta - Oggetto del Consiglio n. 1694 del 12 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CREDITO
Consorzi garanzia fidi
Precedente
Successivo
Resoconto integrale del dibattito dell'aula
Oggetto del Consiglio n. 1694 del 12 dicembre 1995 - Resoconto
SEDUTA POMERIDIANA DEL 14 DICEMBRE 1995
OGGETTO N. 1694/X Concessione di un'integrazione della garanzia
fideiussoria della Regione presso l'Istituto Bancario San Paolo di
Torino nell'interesse della Cooperativa agricola Bionaz, per l'anno
1995.
Si dà atto che il Consigliere Lanièce non partecipa alla
discussione e alla votazione dell'oggetto.
Deliberazione Il Consiglio
Richiamata la deliberazione del Consiglio regionale n. 1422/X
del 28 giugno 1995 concernente la concessione della garanzia
fideiussoria della regione presso Istituti di credito autorizzati
nell'interesse di cooperative varie;
Preso atto della richiesta presentata dalla Cooperativa Agricola
Bionaz tendente ad ottenere un'integrazione della garanzia
fideiussoria della Regione, per l'anno 1995, allo scopo di
contrarre prestiti di esercizio con l'Istituto Bancario San Paolo
di Torino per un importo di lire 65.000.000
(sessantacinquemilioni);
Constatato che l'accesso al credito di esercizio è diretto a
permettere alla Cooperativa di cui trattasi di far fronte alle
proprie spese di gestione;
Visto che la concessione della garanzia fideiussoria è regolata
dagli articoli 23 e 24 della legge regionale 6 luglio 1984, n. 30 e
successive modificazioni;
Visto il parere favorevole di legittimità rilasciato dal
Dirigente dei servizi agrari e affari generali dell'Assessorato
dell'agricoltura, forestazione e risorse naturali, ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di autorizzare, ai sensi del 2° e 3° comma dell'articolo 23
della legge regionale 6 luglio 1984, n. 30 e successive
modificazioni, ad integrazione della deliberazione del Consiglio
regionale n. 1422/X del 28 giugno 1995, la concessione della
garanzia fideiussoria della Regione, per l'anno 1995, a favore
della Cooperativa Agricola Bionaz, presso l'Istituto Bancario San
Paolo di Torino, fino alla concorrenza massima dell'importo di lire
65.000.000 (sessantacinquemilioni), comprensivo di capitale,
interessi e oneri accessori, per garantire operazioni di credito
agrario di esercizio inerenti alle finalità statutarie della
cooperativa;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK