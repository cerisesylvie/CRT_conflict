Consiglio Regionale della Valle d'Aosta - Oggetto del Consiglio n. 302 del 14 dicembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 302 del 14 dicembre 1970 - Resoconto
OGGETTO N. 302/70 - Comunicazioni del Presidente del
Consiglio.
Fosson (U.V.)
- Devo prima di tutto leggervi una lettera
che mi è pervenuta, scritta, in data 2 dicembre 1970, dal
Presidente del Consiglio:
"Egregio Sig. Vice Presidente, con la
presente mi pregio comunicarLe che dovrò assentarmi dalla sede dal
5 corrente al 19 susseguente. Per tale ragione la prego, di voler
presiedere in mia vece, le sedute del Consiglio regionale
programmate per i giorni 14 e 16 corrente mese e di fare fronte
agli eventuali altri impegni inerenti alla carica di Presidente del
Consiglio. La prego, altresì, di prendere contatti, se del caso,
con il Presidente della Giunta regionale, con l'Ufficio di
Presidenza e i Capi gruppo nella eventualità di esame di questioni
inerenti alla vita consiliare. Con molti ringraziamenti e saluti
cordiali. Il Presidente: Giuseppe Montesano"
.
In base a questo, l'altro giorno, su richiesta del Presidente
della Giunta, abbiamo fatto una riunione d'urgenza dell'Ufficio di
Presidenza e dei Capi gruppo perché le esigenze della Giunta
portavano a convocare un Consiglio regionale verso la fine del
mese. Siccome nella precedente riunione dei Capi gruppo si era
cercato di concentrare in questi due giorni le riunioni del
Consiglio del mese di dicembre, quindi avverto i Signori
Consiglieri che è stato stabilito, nella riunione dei Capi Gruppo,
in base alla richiesta del Presidente della Giunta, di fare
un'altra riunione del Consiglio il 30 dicembre.
Il Presidente del Consiglio con questa lettera scusa l'assenza
per queste due sedute; il Consigliere Ramera ha anche pregato di
scusare la sua assenza dalla seduta consiliare di oggi. Ho altre
due brevi comunicazioni da fare che ritengo siano delle
comunicazioni pervenute alla Presidenza del Consiglio da parte
della Conferenza permanente delle Camere di Commercio italiane e
svizzere delle zone di frontiera, Conferenza che è stata tenuta a
Sion il 27 ottobre 1970. Siccome ci sono due argomenti che
interessano particolarmente anche la Valle d'Aosta, qui, in questa
Conferenza, è stato chiesto di interessare, appunto, sia le
Autorità centrali sia le Autorità periferiche, e ne darò subito
lettura; la prima concerne la Strada Statale n. 27 tratto da Aosta
all'inizio della strada del Traforo del Gran San Bernardo e
corrispondente strada svizzera nel tratto da Martigny all'inizio
della strada del Traforo - Lavori di rettifica, allargamento e
sistemazione.
"La Conferenza permanente delle Camere di Commercio italiane
e svizzere nelle zone di frontiera nella sua IV riunione
plenaria tenuta a Sion il 27 ottobre 1970, tenuto presente
l'intenso e crescente traffico che si svolge attraverso il Traforo
stradale del Gran San Bernardo, considerato che i lavori di
rettifica, sistemazione ed ampliamento della statale 27 sul
versante italiano e della corrispondente strada per Martigny sul
versante svizzero sono in corso su alcuni tronchi, ma procedono con
estrema lentezza e rimangono ancora da sistemare molti chilometri
di strada ed alcuni viadotti; considerato pure che dalla fine dello
scorso mese di maggio è in funzione l'autostrada Quincinetto-Aosta
e quindi si è verificato un ulteriore e considerevole aumento del
traffico stradale sia turistico che commerciale tra Aosta e
Martigny; ravvisata l'urgenza che tali lavori vengano completati al
più presto sull'interno tracciato Aosta-Martigny; tenuto conto
dell'importanza che detta relazione assolve nel settore turistico
internazionale; rinnova voti affinché i lavori di rettifica,
sistemazione e ampliamento della strada statale 27, nel tratto
Aosta - inizio strada Traforo del Gran San Bernardo, e della
corrispondente strada svizzera nel tratto Martigny-Traforo vengano
completati con  la massima urgenza in relazione all'intenso e
crescente traffico che si svolge in detta strada".
Seconda comunicazione: Installazione di ripetitori sul confine
svizzero ai fini dell'irradiamento dei programmi televisivi in
lingua francese e in lingua tedesca.
"La Conferenza permanente
delle Camere di Commercio Italiane e Svizzere delle zone di
frontiere nella sua VI riunione plenaria, tenuta a Sion il 28
ottobre 1970, pur tenendo presenti gli ostacoli naturali, tecnici
ed amministrativi che si frappongono all'installazione nelle zone
di confine di appositi ripetitori per le reti televisive, ai fini
di consentire la ricezione in territorio straniero dei programmi,
preso atto con compiacimento che l'argomento forma già oggetto di
attento studio da parte delle competenti Autorità italiane e
svizzere, richiamati i voti formulati in precedenza dall'Assemblea,
auspica la più rapida conclusione positiva del problema e chiede
che le Camere di Commercio Italiane e Svizzere interessate possano
essere tenute al corrente dello stato degli studi".
Per precisazione comunico che fanno parte di questa Conferenza
permanente delle Camere di Commercio italo-svizzere, la Camera di
Commercio di Bolzano, Como, Novara, Sondrio, Varese, Vercelli e
l'Assessorato Industria e Commercio della Valle d'Aosta per
l'Italia; Coira, Lugano e Sion per la Svizzera.
Io non avrei altro da comunicare al Consiglio in questo momento.
Al punto 2) ci sono le comunicazioni del Presidente della Giunta.
Quindi, se il Presidente della Giunta ha qualche comunicazione da
fare gli darei subito la parola.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK