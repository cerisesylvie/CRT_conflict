Consiglio Regionale della Valle d'Aosta - Oggetto del Consiglio n. 1553 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 1553 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1553/X Riapprovazione, con modificazioni, ai sensi
dell'articolo 31, ultimo comma, dello Statuto speciale, della legge
regionale: "Riforma dell'organizzazione dell'Amministrazione
regionale della Valle d'Aosta e revisione della disciplina del
personale". (Disegno di legge n. 146)
Articolo 16 (Accesso alla qualifica dirigenziale)
1. L'accesso alla qualifica di dirigente avviene per concorso
per esami.
2. Al concorso per esami sono ammessi i dipendenti di ruolo
delle amministrazioni pubbliche provenienti dalla ex-carriera
direttiva, in possesso del diploma di laurea e che abbiano compiuto
cinque anni di servizio effettivo nella qualifica. Possono essere
altresì ammessi, se in possesso del richiesto diploma di
laurea:
a) coloro che abbiano svolto per almeno un anno funzioni di
dirigente in strutture pubbliche o private;
b) i liberi professionisti con cinque anni di comprovato
esercizio professionale correlato al titolo di studio richiesto con
relativa iscrizione all'albo ove necessario;
c) i docenti e i ricercatori universitari, che abbiano compiuto
almeno cinque anni di servizio nella qualifica;
d) il personale scolastico docente che abbia compiuto almeno
cinque anni di servizio di ruolo nella qualifica".
3. Nel caso in cui il concorso per esami abbia dato esito
negativo o sia andato deserto, l'Amministrazione può procedere, in
attesa della copertura del posto, al conferimento di incarichi
previsti dall'articolo 17 e le modalità indicate dall'articolo
18.
Articolo 18 (Conferimento degli incarichi dirigenziali)
1. Gli incarichi di funzioni dirigenziali di primo livello sono
conferiti dalla Giunta regionale con provvedimento motivato entro
sessanta giorni dalla sua nomina, all'inizio di ogni legislatura e
ad ogni successiva vacanza di incarico, per una durata determinata
e cessano in ogni caso al termine del mandato dell'organo che li ha
disposti.
2. Gli incarichi in posti di funzione dirigenziale di secondo e
terzo livello di cui all'articolo 14 sono conferiti con
provvedimento motivato della Giunta regionale su proposta,
rispettivamente, del dirigente di primo e secondo livello per un
periodo di tre anni o per la durata della struttura temporanea se
inferiore a detto termine.
3. Gli incarichi continuano ad essere esercitati dai titolari
fino al successivo conferimento.
4. Il provvedimento di incarico deve contenere l'indicazione dei
compiti che lo caratterizzano, dei poteri conferiti, compreso il
potere di firma, delle strutture e delle risorse di cui il
dirigente si avvale e dei soggetti ai quali deve rispondere.
5. Prima di procedere al conferimento degli incarichi
dirigenziali, la Giunta regionale individua i requisiti oggettivi
richiesti per ogni tipologia di incarico, con riferimento ai
criteri di cui all'articolo 17, comma 1, previa informazione alle
organizzazioni sindacali.
6. Gli incarichi di cui ai commi 1 e 2 sono rinnovabili se non
sia intervenuta valutazione negativa ai sensi dell'articolo 22.
Articolo 22 (Verifica dei risultati)
1. Al fine di verificare la realizzazione degli obiettivi e il
corretto funzionamento delle strutture è istituita la Commissione
di valutazione. Ad essa spetta:
a) promuovere la diffusione di sistemi di controllo per il
miglioramento dell'efficienza organizzativa;
b) verificare i costi di funzionamento, i rendimenti e la
gestione delle risorse assegnate;
c) verificare il rispetto delle norme e dei programmi.
2. La Commissione di valutazione opera in posizione di
indipendenza e risponde alla Giunta regionale. E' composta da
esperti esterni all'Amministrazione regionale, di cui uno designato
dall'Assemblea dei dirigenti regionali. Ad essa è assegnato
personale nell'ambito della dotazione organica
dell'Amministrazione. La Commissione di valutazione può avvalersi
di esperti in tecniche di valutazione e nel controllo di gestione,
compatibilmente con le risorse finanziarie disponibili nel bilancio
della Regione.
3. Con deliberazione del Consiglio regionale sono stabilite le
modalità di nomina e di funzionamento della Commissione di
valutazione e i criteri ed i parametri di riferimento per le
verifiche di cui al comma 1. La Commissione deve valorizzare il
momento del contraddittorio e deve offrire ai dirigenti l'occasione
e i tempi necessari per fornire le proprie valutazioni.
4. La Commissione di valutazione ha accesso ai documenti
amministrativi e può richiedere informazioni alle strutture
regionali. I dirigenti trasmettono, per la verifica dei risultati
della gestione, alla Commissione di valutazione le relazioni
annuali sull'attività svolta dalle strutture cui sono preposti.
5. La Commissione di valutazione opera sulla base di programmi
annuali e in casi particolari su richiesta della Giunta regionale.
La valutazione tiene conto delle condizioni organizzative ed
ambientali, tempestivamente segnalate, in cui l'attività si è
svolta e di eventuali vincoli ed opportunità intervenute nella
disponibilità di risorse.
6. Il dirigente che riceva comunicazione di valutazione negativa
ha diritto di presentare osservazioni a giustificazione del proprio
operato e del risultato della gestione.
7. Qualora la valutazione evidenzi risultati negativi imputabili
ad incapacità gestionali o negligenze, la Giunta regionale dispone,
quando non vi sia già stata una precedente valutazione negativa,
l'assegnazione ad altro incarico. In presenza di una precedente
valutazione negativa, la Giunta regionale dispone il collocamento
in disponibilità per la durata massima di un anno, con conseguente
perdita del trattamento accessorio connesso alle funzioni.
8. Qualora la valutazione negativa sia accertata nei confronti
di un dirigente assunto ai sensi dell'articolo 16, comma 3, e
dell'articolo 17, comma 2, lett. b), e comma 3, lett. b), la Giunta
regionale dispone la risoluzione del contratto.
Articolo 27 (Rilevazione delle dotazioni e ricognizione delle
vacanze degli organici)
1. Entro tre mesi dall'entrata in vigore della presente legge,
la Giunta regionale procede alla rilevazione nominativa di tutto il
personale con rapporto di lavoro con l'Amministrazione regionale e
con gli enti di cui all'articolo 1, comma 1, distinguendolo
per:
a) contratto di diritto privato o di diritto pubblico;
b) posto di titolarità e sede effettiva di servizio;
c) qualifica funzionale e profilo professionale;
d) posizione: ruolo, ruolo soprannumerario, comando, distacco,
fuori ruolo, a tempo parziale, non di ruolo, con contratto a tempo
indeterminato e a tempo determinato.
2. Analogamente la Giunta regionale procede, con le modalità di
cui al comma 1, all'individuazione dei posti vacanti, disponibili
per la mobilità e per le assunzioni.
3. Sulla base della riorganizzazione delle strutture regionali,
di cui agli articolo 6 e 7 e dell'applicazione dei criteri di cui
all'articolo 61 e della conseguente attribuzione delle attività e
competenze a ciascuna struttura regionale, si procede alla
revisione delle dotazioni di personale di ciascuna struttura
regionale, attraverso la coordinata attuazione dei processi di
mobilità e di reclutamento del personale, ferma restando la
consistenza complessiva della dotazione organica definita con legge
regionale.
Articolo 35 (Segretari particolari)
1. Alle dirette dipendenze del Presidente del Consiglio
regionale, del Presidente della Giunta e degli Assessori è posto un
segretario particolare.
2. I segretari particolari possono essere scelti tra il
personale regionale o fra personale estraneo all'Amministrazione
regionale, in possesso dei requisiti richiesti per l'assunzione
all'impiego regionale, fatta eccezione per il titolo di studio e
per il limite massimo di età.
3. L'incarico di segretario particolare è a tempo determinato e
comunque non superiore alla durata in carica degli organi che lo
hanno conferito.
4. L'incarico e l'eventuale revoca sono disposte, su proposta
degli organi di cui al comma 1, secondo le rispettive competenze,
dall'Ufficio di presidenza del Consiglio regionale e dalla Giunta
regionale.
5. Ai segretari particolari spetta il trattamento economico, di
base ed accessorio, previsto per la qualifica unica dirigenziale e
si applicano le norme di stato giuridico e contrattuali sul
rapporto di lavoro dei dipendenti regionali. Fino alla data di
sottoscrizione del primo contratto collettivo regionale dell'area
dirigenziale, ai segretari particolari è attribuito il trattamento
economico di base ed accessorio della qualifica
vicedirigenziale.
6. L'incarico di segretario particolare è incompatibile con
qualsiasi altro rapporto di lavoro dipendente pubblico o privato
retribuito nonché con concomitanti incarichi di studio e
consulenza.
7. L'incarico di segretario particolare non è utile ai fini del
periodo richiesto dall'articolo 16, comma 2, lett. a).
Articolo 50 (Attribuzione temporanea di mansioni superiori)
1. Per obiettive esigenze di servizio, possono essere conferite
ai dipendenti mansioni superiori:
a) nel caso di vacanza di un posto in organico, per un periodo
non superiore a tre mesi dal verificarsi della vacanza, salva
possibilità di attribuire le mansioni superiori ad altri dipendenti
per non oltre tre mesi ulteriori della vacanza stessa;
b) nel caso di sostituzione di altro dipendente con diritto alla
conservazione del posto per tutto il periodo dell'assenza, escluso
il periodo di congedo ordinario.
2. L'assegnazione di mansioni superiori può essere disposta nei
casi di cui al comma 1, qualora non sia possibile attribuire le
mansioni ad altro personale di pari qualifica funzionale, al
personale di qualifica funzionale immediatamente inferiore
prescelto, di norma, nell'ambito della stessa struttura
organizzativa, in possesso:
a) di idoneità già conseguita in concorsi precedenti relativi al
profilo professionale per cui è disposta l'attribuzione temporanea
di mansioni superiori;
b) in via subordinata, del titolo di studio relativo al posto
per cui è disposta l'attribuzione temporanea di mansioni
superiori.
3. In caso di vacanza del posto, le funzioni possono essere
affidate a condizione che siano avviate le procedure per la
copertura del posto fino all'espletamento delle stesse.
4. L'attribuzione di funzioni superiori è disposta con decreto
motivato del dirigente preposto alla struttura organizzativa presso
cui il dipendente è destinato a svolgere le funzioni superiori e
previo parere favorevole del dirigente della struttura di
provenienza.
5. L'esercizio temporaneo di mansioni superiori non attribuisce
il diritto all'assegnazione definitiva delle stesse.
6. Il dipendente ha diritto, per il periodo di effettivo
espletamento delle funzioni superiori, a percepire il trattamento
economico di base ed accessorio previsto dalle norme vigenti per il
posto per cui sono conferite le mansioni.
7. Con regolamento regionale sono individuati criteri certi di
priorità nell'impiego flessibile del personale tenuto conto di
quanto previsto dall'articolo 61 e per l'attribuzione di mansioni
superiori.
Articolo 51 (Incarichi e incompatibilità)
1. Il dipendente non può esercitare alcun commercio, industria o
professione, ovvero assumere impieghi alle dipendenze di soggetti
pubblici e privati o cariche in società costituite a scopo di
lucro, salvo quanto previsto dai commi 2, 3 e 4.
2. L'Amministrazione regionale può conferire ai dipendenti
incarichi non compresi nei compiti d'ufficio. Al dipendente
nominato si applica l'articolo 4 della legge regionale 30 aprile
1980, n. 18 (Norme sullo stato giuridico ed economico del personale
della Regione). La lett. b) del comma 1 dell'articolo 11 della
legge regionale 27 marzo 1991, n. 12 (Criteri per le nomine e le
designazioni di competenza regionale) è abrogata.
3. Il dipendente può essere autorizzato ad effettuare
prestazioni di lavoro autonomo occasionale a favore di soggetti
privati ovvero ad assumere cariche in organizzazioni non aventi
fini di lucro, a condizione che le prestazioni:
a) non rientrino nell'oggetto dell'attività svolta presso
l'Amministrazione regionale;
b) non pregiudichino il regolare espletamento dei compiti
d'ufficio;
c) siano svolte al di fuori dell'orario di lavoro.
4. Il dipendente può essere autorizzato ad effettuare
prestazioni di lavoro autonomo occasionale a favore di enti
pubblici situati nel territorio della regione sempre che:
a) non sia pregiudicato il regolare espletamento dei compiti
d'ufficio;
b) tali prestazioni siano svolte al di fuori dell'orario di
lavoro;
c) tali prestazioni non concernano materie relative alle
mansioni svolte in qualità di dipendente regionale.
5. L'Amministrazione si riserva la facoltà di effettuare
accertamenti sulle attività extra ufficio dei dipendenti. Il
dipendente che svolga attività non autorizzata è diffidato ad
eliminare tale situazione entro il termine perentorio stabilito
nell'atto di diffida. La circostanza che il dipendente abbia
obbedito alla diffida non preclude l'eventuale azione
disciplinare.
6. Restano salve le particolarità degli istituti che
disciplinano il rapporto di lavoro a tempo parziale di cui alla
legge regionale 9 agosto 1989, n. 64 (Disciplina del rapporto di
lavoro a tempo parziale).
Articolo 58 (Dimissioni volontarie)
1. Le dimissioni devono essere presentate per iscritto.
2. L'Amministrazione decide in merito alla domanda di dimissioni
entro sessanta giorni dalla data di presentazione.
3. Il personale che ha presentato le dimissioni deve proseguire
nell'adempimento dei doveri d'ufficio finché non gli è comunicata
l'accettazione delle dimissioni.
4. L'accettazione delle dimissioni può essere ritardata o
rifiutata quando il personale sia sottoposto a procedimento
disciplinare.
Articolo 62 (Disposizioni transitorie per la dirigenza)
1. La Giunta regionale, successivamente alla riorganizzazione
delle strutture regionali, di cui agli articolo 6 e 7 provvede
a:
a) inquadrare il personale titolare di qualifiche dirigenziali e
vicedirigenziali nella qualifica unica dirigenziale;
b) predisporre l'albo dei dirigenti di cui all'articolo 20;
c) individuare nella dotazione organica i posti di dirigente in
relazione ai livelli di funzioni dirigenziali di cui all'articolo
14;
d) conferire gli incarichi nei posti di cui alla lettera c)
secondo i criteri e le modalità di cui agli articolo 17 e 18.
2. Il personale titolare di qualifiche dirigenziali conserva ad
personam la propria qualifica di dirigente e di vicedirigente fino
all'adozione, da parte della Giunta regionale, dei provvedimenti di
cui al comma 1. Nella nuova qualifica unica il personale
appartenente all'ex qualifica di dirigente precede quello
appartenente all'ex qualifica di vicedirigente secondo l'ordine di
iscrizione nei ruoli di provenienza.
3. In sede di primo conferimento degli incarichi di cui al comma
1, al personale titolare, all'entrata in vigore della presente
legge, della qualifica di dirigente sono conferiti prioritariamente
e nel rispetto dei criteri di cui agli articolo 17 e 18 gli
incarichi di cui all'articolo 14, commi 2 e 3.
4. Il personale di cui al comma 2 mantiene il trattamento
economico in godimento alla data di entrata in vigore della
presente legge fino alla data della sottoscrizione del primo
contratto collettivo dell'area dirigenziale. Fino a tale ultima
data, al personale che accede alla qualifica unica dirigenziale
prevista dal titolo II, capo II, compete il trattamento economico
in atto previsto per la qualifica di vicedirigente.
5. Le disposizioni di cui agli articolo 16, 17 e 20 del capo II
del titolo II non si applicano ai posti di Capo e Vice Capo
Gabinetto, di Capo e Vice Capo Ufficio stampa della Presidenza
della Giunta regionale, di Direttore dell'Ufficio di collegamento e
di rappresentanza di Roma, di Commissario regionale presso la Casa
da gioco di Saint-Vincent, di Capo Ufficio informazione e stampa
della Presidenza del Consiglio regionale e di Direttore
dell'Agenzia regionale del lavoro, in relazione alla natura del
rapporto fiduciario degli incarichi medesimi. Detti incarichi sono
utili ai fini del periodo richiesto dall'articolo 16, comma 2,
lett. a).
6. I segretari particolari che alla data di entrata in vigore
della presente legge non abbiano un rapporto di lavoro dipendente
con l'Amministrazione regionale conservano l'incarico fino alla
cessazione dell'organo cui sono assegnati.
Presidente Ha chiesto la parola il Presidente della Giunta,
Viérin Dino.
Viérin D. (UV) Au mois de juillet dernier le Conseil avait
approuvé cette loi, portant réforme de l'administration régionale,
une loi sans doute importante, parce que c'est par l'approbation de
cette loi que l'on introduit à l'intérieur de l'administration
régionale les principes de réforme de la fonction publique. Mais
pour nous, à part l'introduction de ces principes, ce projet de loi
revêt également une importance considérable, parce que c'est
l'acte, l'instrument qui nous permettra de réorganiser les services
de l'administration régionale et même aujourd'hui, lors de l'examen
des différentes interpellations, il a été mis en évidence qu'il est
urgent de procéder à cette réorganisation des bureaux, des
structures de l'administration, pour mieux répondre aux exigences
de la collectivité.
Mais ce projet de loi permettra aussi d'ouvrir avec les
organisations syndicales la négociation pour le renouvellement de
la convention collective. C'est un élément nécessaire, sans lequel
il est impossible de procéder à ce renouvellement de convention. Ce
projet de loi a été approuvé par le Conseil au mois de juillet
dernier, il a été renvoyé par le Président de la commission de
coordination, avec une série de remarques et avec une série
d'observations.
Compte tenu de ces implications, nous avons estimé urgent de
représenter ce même projet à l'approbation de cette assemblée, tout
en considérant l'exigence sur la base des remarques et des
observations qui ont été formulées par le président de la
commission de coordination, de mieux préciser le contenu de ce même
projet de loi, de reformuler certains articles, même de modifier
certains articles sur la base de ces remarques, mais en tenant
compte de la nécessité, tout d'abord, de ne pas compromettre les
finalités que nous nous sommes posées par la présentation de ce
projet de loi et, aussi, de considérer les compétences de
l'administration régionale en la matière, compte tenu des
dispositions analogues qui ont déjà été approuvées par d'autres
régions: Emilia Romagna, Umbria, Toscana, Lombardia, Bolzano. Donc,
nous avons considéré un peu la production actuelle en la matière
des autres régions, pour voir si nos propositions étaient ou non en
contraste avec, non pas, certaines dispositions spécifiques, mais
les principes généraux de la loi de reforme, parce que si nous
devons suivre ces principes généraux, il est par ailleurs de notre
devoir de considérer notre compétence en la matière en adaptant ces
mêmes principes sur la base de nos conditions et de nos exigences
spécifiques.
C'est donc pour toutes ces raisons que le projet de loi est
représenté à l'approbation de l'assemblée; dans le rapport il me
semble qu'on a suffisamment expliqué quel sont les motifs de
certaines formulations d'article et précisions qui ont été
apportées de reformulation, même du maintien du texte qui avait
déjà été voté par l'assemblée au mois de juillet.
Au sein de la première commission nous nous sommes penchés
spécifiquement sur ce même point, nous avons examiné tout le texte,
article par article, donc dans cette présentation générale je me
limiterais à définir les objectifs et les principes généraux, prêt
à examiner, sur la base de la discussion article par article, et
donc à apporter toutes les précisions nécessaires.
Ce que je veux réaffirmer, en conclusion, c'est qu'il s'agit
effectivement d'une mesure importante, qui permettra dans un
certain sens à cette administration de faire "peau neuve" en
introduisant ces principes de la réforme de la fonction publique,
qui devraient nous permettre de faire fonctionner cette
administration à l'instar d'une administration privée, tout en
tenant compte des spécificités des fonctions qui sont exercées par
une administration publique, dont les produits sont des services
qui sont mis à la disposition de la collectivité, mais même s'il
s'agit de produits particuliers nous devons pouvoir disposer des
énergies, des compétences et, surtout, pouvoir bénéficier de la
flexibilité nécessaire dans la gestion des ressources humaines, qui
sont les seules conditions qui peuvent nous permettre de donner à
cette administration ces caractères d'efficacité, qui sont réclamés
par tout le monde et qui nous permettrons de servir au mieux notre
collectivité.
Si dà atto che, dalle ore 18,45, presiede il Vicepresidente
Aloisi.
Presidente E' aperta la discussione generale. Ha chiesto la
parola il Consigliere Lanièce.
Lanièce (GA) Come ho già avuto modo di ribadire il 26 luglio
scorso, all'atto della votazione di questo disegno di legge,
ritengo doveroso riproporre gli emendamenti che allora proposi al
riguardo dell'articolo 18, commi 5 e 6, in quanto credo necessaria
la previsione dei criteri oggettivi necessari per decidere
conferimento e revoca degli incarichi dei dirigenti regionali. Se
così venisse fatto dal Consiglio regionale, la trasparenza delle
decisioni in merito sarebbe sotto gli occhi di tutti, così come
potrebbero venire effettuate eventuali verifiche da parte di
chiunque.
Per quanto attiene alla rimozione degli incarichi, questa
dovrebbe avvenire quando il funzionario non assolve ai compiti a
lui prefissati o quando non riesce a conseguire gli obiettivi
preposti, fatta salva poi, una volta cessati gli incarichi, la
possibilità di affidare al medesimo funzionario una mansione
competente al suo livello.
Questo mi sembra in accordo anche con quanto rilevato dal
presidente della commissione di coordinamento nella sua relazione,
il quale afferma che la durata triennale degli incarichi
dirigenziali senza la previsione dei criteri predeterminati per la
revoca o il mancato rinnovo contrasta con i principi desumibili
dall'articolo 2, comma 1, lett. g) n. 1, 2, 3, della legge 421/92.
Quindi la mancanza di tale previsione - continua il presidente
della commissione - determina una disparità di trattamento nei
confronti del personale già in servizio. Non volendo dunque
assistere alla classificazione di dirigenti di serie A e di
dirigenti di serie B, credo opportuno prevedere nella legge
l'inserimento di criteri per la nomina e la revoca, fissati e
stabiliti preventivamente.
Questa è la base dell'emendamento che ho presentato, che è stato
firmato anche dal Consigliere Viérin.
Per quanto riguarda il resto, bisogna dire che i rilievi che
l'opposizione aveva già messo in evidenza in occasione di quella
discussione sono stati in parte recepiti, perché ad esempio il
problema che riguardava i segretari particolari è stato poi accolto
in seguito alla nota del presidente della commissione di
coordinamento.
Quindi invito la maggioranza a verificare la possibilità di
accettare questo emendamento, se così sarà voterò a favore di
questo disegno di legge.
Presidente Chi chiede la parola? Se nessuno intende intervenire,
dichiaro chiusa la discussione generale, considerato anche che gli
emendamenti preannunciati dal Consigliere Lanièce sono già stati
distribuiti.
Chi chiede la parola per dichiarazione di voto? Ha chiesto la
parola il Vicepresidente Viérin Marco.
Viérin M. (PpVA) Si ripropone al Consiglio l'approvazione ai
sensi dell'articolo 31 dello statuto, quindi non starò a fare di
nuovo una analisi completa della legge, cosa che avevamo fatto già
nella passata riunione di questo Consiglio, quando abbiamo
analizzato questo provvedimento.
Dico solo che ci asterremo sull'approvazione della legge se non
verranno accolti gli emendamenti che abbiamo presentato insieme al
Consigliere Lanièce, e soprattutto in merito al fatto che non sono
stati introdotti da parte della Giunta dei criteri predeterminati
per la revoca o il mancato rinnovo degli incarichi dirigenziali. Su
questo avevamo fatto una lunga discussione la volta scorsa e quindi
se non verrà approvato l'emendamento proposto dal sottoscritto e
dal Consigliere Lanièce, ci asterremo sul provvedimento.
Presidente Ha chiesto la parola il Consigliere Parisi.
Parisi (VAP) L'altra volta non ho partecipato per cause di
salute all'approvazione di questo disegno di legge, pertanto
ritengo che sia doveroso da parte mia esprimere il parere in merito
a questo progetto.
Volevo esprimere il mio parere favorevole, considerato che
ritengo importante questo disegno di legge per i fini che si
propone. Rimangono dei dubbi verso alcuni articoli, forse è stato
già detto nel passato Consiglio, in particolare per quanto riguarda
la mobilità, e mi chiedo come avverrà quando si verificherà il caso
di un dipendente regionale che verrà trasferito o messo in mobilità
per andare verso un ente locale, quali saranno i criteri oggettivi
che verranno adottati per trasferire eventualmente un dipendente
regionale in un comune qualsiasi della Valle.
Un'altra carenza che secondo me forse esiste all'interno di
questo disegno di legge è la mancanza dei carichi di lavoro. Credo
che per poter stabilire anche quelli che sono i risultati sarebbe
stato opportuno inserire i carichi di lavoro, cosa che mi sembra
che all'interno di questo disegno di legge non vi siano.
Volevo fare poi una considerazione di carattere generale sulla
forte enfatizzazione che è stata fatta su questo disegno di legge.
Ricordo, per essere da 30 anni all'interno dell'amministrazione
regionale, che negli anni 70 era stato fatto un grande progetto di
legge con uno studio che doveva dare un grande rilancio
all'amministrazione regionale, ed era il cosiddetto studio Isap.
Sono passati forse 22-25 anni e mi sembra che non vi siano stati
quei risultati che dovevano avvenire a seguito di quello
studio.
Mi auguro che con questo disegno di legge si dia effettivamente
l'impulso a quella che è l'opera della macchina burocratica
regionale per dare una risposta più immediata e più precisa
all'utenza, però credo che si debba stare con i piedi per terra,
perché i risultati dovranno avvenire ed avverranno se vi sarà il
coinvolgimento non solo di quella che è la dirigenza, ma di quella
che è la struttura regionale. A questo proposito sono rimasto
veramente stupito del fatto che si è portato avanti questo disegno
di legge, facendo riferimento soltanto a quella che era la
riorganizzazione della dirigenza e vi è stato un grande silenzio di
tutta la restante parte del personale; questo mi ha stupito
profondamente. Di fronte a questo disegno di legge si va a
riorganizzare sì la testa della macchina, che è la dirigenza, però
nello stesso tempo non viene coinvolta la restante parte della
struttura, sulla quale mi sembra che ci sia stato un grande
silenzio.
Comunque termino il mio intervento, riaffermando il mio parere
favorevole a questo disegno di legge, perché ritengo che i principi
fondamentali ai quali si ispira siano sicuramente positivi; mi
auguro che i generali riescano a comandare le truppe e che le
truppe siano altrettanto aperte a quelle che sono concretamente le
conseguenze che dovranno scaturire da questo disegno di legge.
Quindi ribadisco il mio voto favorevole a questo disegno di
legge.
Si dà atto che, dalle ore 18,45, presiede il Presidente
Stévenin.
Presidente Si passa all'esame dell'articolato, si votano le
modifiche agli articoli. Qualcuno chiede la parola? Si può passare
alla votazione.
Do lettura della modificazione apportata all'articolo 16, comma
2:
Emendamento 2. Al concorso per esami sono ammessi i dipendenti
di ruolo delle amministrazioni pubbliche provenienti dalla
ex-carriera direttiva, in possesso del diploma di laurea e che
abbiano compiuto cinque anni di servizio effettivo nella qualifica.
Possono essere altresì ammessi, se in possesso del richiesto
diploma di laurea:
a) coloro che abbiano svolto per almeno un anno funzioni di
dirigente in strutture pubbliche o private;
b) i liberi professionisti con cinque anni di comprovato
esercizio professionale correlato al titolo di studio richiesto con
relativa iscrizione all'albo ove necessario;
c) i docenti e i ricercatori universitari, che abbiano compiuto
almeno cinque anni di servizio nella qualifica;
d) il personale scolastico docente che abbia compiuto almeno
cinque anni di servizio di ruolo nella qualifica".
Pongo in votazione l'articolo 16 nel testo modificato:
Presenti: 27
Votanti e favorevoli: 26
Astenuti: 1 (Viérin M.)
Presidente Do lettura della modificazione relativa all'articolo
18, commi 5 e 6:
Emendamento 5. Prima di procedere al conferimento degli
incarichi dirigenziali, la Giunta regionale individua i requisiti
oggettivi richiesti per ogni tipologia di incarico, con riferimento
ai criteri di cui all'articolo 17, comma 1, previa informazione
alle organizzazioni sindacali.
6. Gli incarichi di cui ai commi 1 e 2 sono rinnovabili se non
sia intervenuta valutazione negativa ai sensi dell'articolo 22.
All'articolo 18 vi sono due emendamenti presentati dai
Consiglieri Lanièce e Viérin Marco, ne do lettura:
Emendamenti Articolo 18 - Sostituire il comma 5 con il seguente
comma:
"I criteri per il conferimento e la revoca degli incarichi di
cui al presente articolo sono preventivamente stabiliti, con
deliberazione del Consiglio regionale, nel rispetto dei principi
contenuti nell'articolo 17 comma 1. Tali criteri, prima della
determinazione definitiva saranno oggetto di informazione alle
organizzazioni sindacali, seguita, su richiesta, da incontro."
Articolo 18 - Sostituire il comma 6 con il seguente comma:
"Il personale della qualifica unica dirigenziale che cessa dagli
incarichi è assegnato ad altri incarichi del medesimo livello,
fatto salvo quanto previsto dall'articolo 22 comma 7."
Sull'articolo 18 ha chiesto la parola il Presidente della
Giunta, Viérin Dino.
Viérin D. (UV) Les amendements qui ont été présentés par MM.
Lanièce et Viérin Marco concernent le problème des critères pour
confier certaines fonctions et le problème de la révocation ou de
la reconduction de ces mêmes fonctions. Alors, tout d'abord il me
semble utile de préciser que l'article 18, au 5ème alinéa, tel
qu'il a été proposé, précise que "prima di procedere al
conferimento degli incarichi dirigenziali, la giunta regionale
individua i requisiti oggettivi richiesti" et on a ajouté, pour
éviter qu'il y ait malentendu, "per ogni tipologia di incarico",
con riferimento ai criteri di cui all'articolo 17, comma 1, previa
informazione alle Organizzazioni Sindacali". Donc, ce n'est pas
vrai qu'il n'y ait pas de critère de référence, et les critères
établis par le premier alinéa de l'article 17 sont les mêmes
critères fixés par l'article 19 de la loi 29/93. Donc, de ce point
de vue on a respecté exactement les critères établis par la loi de
l'Etat.
De plus, on a suivi exactement le même procédé, à savoir que le
Parlement ou le décret fixe les orientations et, par la suite,
c'est le Conseil des ministres, c'est le Gouvernement qui adopte
les actes, sur la base des principes et des critères établis par
les dispositions d'ordre général. Nous avons voulu suivre
exactement le même procédé, en établissant que ce soit le
Gouvernement "a individuare i requisiti, con riferimento ai criteri
di cui all'articolo 17".
Donc c'est pour ces raisons que nous ne pouvons pas accepter cet
amendement concernant le 5ème alinéa et sur cet amendement nous
nous abstiendrons.
Pour ce qui est, par contre, de l'autre question concernant la
reconduction des missions qui sont confiées aux dirigeants, là nous
avons ajouté, parce que nous avons tenu compte des remarques
formulées par le président de la commission de coordination, que
"gli incarichi di cui ai commi 1 e 2 sono rinnovabili, se non sia
intervenuta valutazione negativa ai sensi dell'articolo 22". Il
nous semble; de ce point de vue, tout d'abord d'avoir respecté les
principes établis par le décret 29, et j'en illustrerai les
raisons, et, d'autre part, d'avoir suivi le procédé qui a été
appliqué dans les autres régions. Et je veux préciser ces
affirmations.
Tout d'abord je pense qu'il est important de signaler que
"l'introduzione del sistema degli incarichi dirigenziali
costituisce una novità solo per la regione Valle d'Aosta e la
dirigenza dei ministeri, salvo per questi il dirigente generale, ma
non per le altre regioni a statuto ordinario o speciale, che già
conoscevano una forma di incarichi a tempo determinato cui è
collegata una diversa indennità di funzione", parce que l'on peut
faire référence à des lois de 1981 de la province de Bolzano. Sur
la base de ces considérations il est également à souligner que le
mot "rinnovo" n'apparaît pas dans le décret 29.
A l'article 19 du décret 29 l'on fait référence "al conferimento
dell'incarico di funzione dirigenziale e al passaggio ad incarichi
di funzioni dirigenziali diverse", en appliquant le principe du
roulement, parce qu'évidemment même du point de vue sémantique
"rinnovo" est quelque chose de différent par rapport à "rotazione":
"rinnovo è ripetizione di un atto a scadenza nell'ambito di una
prassi burocratica o commerciale, mentre rotazione è avvicendamento
diretto a provocare una alternanza di possibilità di impiego o di
mansioni". Dans ce sens les dispositions du décret 29, concernant
"gli incarichi agli esterni" posent "un vincolo del rinnovo per una
sola volta agli incarichi", en effet on pose "un limite alla
facoltà di rinnovo dell'amministrazione, proprio perché ciò è in
contrasto con il criterio della rotazione ed equivarrebbe a creare
una certa stabilità nel posto. Ciò è stabilito esplicitamente in
applicazione", c'est le 2ème principe", del generale principio
della mobilità dei dirigenti, sancita questa dall'articolo 2 del
decreto legislativo 421, proprio per una categoria di dirigenti che
rimangono fuori dalla privatizzazione del rapporto di pubblico
impiego e dove quindi rimane legittimo il sistema delle carriere e
del ruolo".
Donc, de ce point de vue on peut conclure que, sur la base du
décret 29, et là c'est le point que je voudrais souligner, "il
rinnovo del medesimo incarico ricade sotto la disciplina generale
del conferimento di funzioni dirigenziali, e poiché fra i criteri
per il conferimento l'articolo 19 indica i risultati conseguiti in
precedenza, è ovvio che il provvedimento di rinnovo o conferimento
dovrà contenere la valutazione dei risultati conseguiti dal
dirigente nel periodo conclusosi". Et c'est ce qu'on a indiqué pour
ce qui est du 5ème alinéa de cet article 18, parce qu'on doit faire
référence aux critères de "l'articolo 17".
L'amendement que nous avons proposé à l'article 18, de plus,
introduit en quelque sorte "un vincolo negativo alla facoltà di
rinnovo dell'amministrazione regionale, in caso di valutazione
negativa non si può conferire al dirigente lo stesso incarico". En
analysant les lois des autres régions, ces limitations à la
reconduction des missions sont de deux genres: quelques régions ont
suivi "un limite formale e temporale inteso in due modi, o dopo ics
anni trascorsi nella stessa funzione scatta obbligatoriamente la
rotazione, ossia il passaggio ad altra funzione dirigenziale
(l'Emilia Romagna e la Toscana), oppure indipendentemente
dall'operatività del primo vincolo temporale, c'è comunque spesso
anche una scadenza obbligatoria costituita dalla fine della
legislatura (Marche, Toscana, Liguria)".
Par contre, d'autres régions ont suivi des limitations de
substance, dans le sens que la reconduction est subordonnée à la
vérification des résultats et à l'examen de ceux-ci (Emilia
Romagna, Marche e Valle d'Aosta). Comme il apparaît de l'examen de
la législation des autres régions, les choix sont donc de deux
types: "o nessun criterio fissato in legge per il rinnovo (Bolzano,
massima discrezionalità)" avec application intégrale du principe de
la privatisation du rapport de la fonction publique, "o un vincolo
temporale e sostanziale o solo un vincolo temporale".
Donc, de ce point de vue nous pouvons conclure, en reprenant des
analyses qui ont été faites des articles publiés à cet égard dans
les revues qui traitent les problèmes de la fonction publique, "che
il legislatore è intervenuto per limitare il ricorso alla
possibilità di rinnovo, procedura ritenuta implicita nel
conferimento degli incarichi dirigenziali, al fine di evitare che
attraverso il sistema dei rinnovi si giungesse a ripristinare il
sistema della carriera o se si preferisce del ruolo, in contrasto",
et c'est là également la raison pour laquelle nous ne pouvons pas
accepter l'amendement qui a été présenté au 6ème alinéa de
l'article 18, "in contrasto con la privatizzazione del rapporto di
lavoro dei dirigenti, privatizzazione del rapporto di lavoro che
toglie al dirigente anche del settore pubblico proprio la garanzia
di stabilità rappresentata oggi dal ricoprire una posizione di
ruolo, ed è ugualmente in contrasto con il principio di mobilità
anche temporanea dei dirigenti, sancita dall'articolo 2 della legge
421", parce que ce serait contredire l'un des principes
fondamentaux de cette réforme, qui est lié non seulement à la
privatisation du rapport de la fonction publique, mais aussi à la
mobilité des dirigeants, et que, si on l'interprétait différemment,
cela nous enlèverait cette condition essentielle qui doit, de ce
point de vue, mettre sur un pied d'égalité le fonctionnement des
administrations publiques et le fonctionnement des sociétés
privées.
C'est pour ces raisons que nous avons voulu préciser que la
reconduction de ces missions ne peut être effectuée s'il y a un
jugement négatif, parce qu'il y a l'acceptation entière de ce
principe fondamental pour la gestion du personnel, qui fait
finalement des administrations publiques, dans ce sens, finalement,
des sociétés privées.
Presidente Il Consigliere Lanièce intende mantenere gli
emendamenti? Allora pongo in votazione l'emendamento del
Consigliere Lanièce, articolo 18, comma 5:
Presenti: 29
Votanti e favorevoli: 6
Astenuti: 23 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Florio, Mafrica, Parisi, Perrin C.,
Perrin J.C., Perron, Piccolo, Riccarand, Rini, Squarzino, Stévenin,
Vicquéry, Viérin D., Voyat)
Presidente Pongo in votazione l'emendamento del Consigliere
Lanièce, articolo 18, comma 6:
Presenti: 29
Votanti e favorevoli: 6
Astenuti: 23 (Agnesod, Aloisi, Bavastro, Bich, Bionaz, Borre,
Chenuil, Dujany, Ferraris, Florio, Mafrica, Parisi, Perrin C.,
Perrin J.C., Perron, Piccolo, Riccarand, Rini, Squarzino, Stévenin,
Vicquéry, Viérin D., Voyat)
Presidente Pongo in votazione l'articolo 18 con la modificazione
ai commi 5 e 6, di cui ho dato lettura:
Presenti: 28
Votanti e favorevoli: 24
Astenuti: 4 (Collé, Lanièce, Marguerettaz, Viérin M.)
Presidente Do lettura della modificazione relativa all'articolo
22, comma 7:
Emendamento 7. Qualora la valutazione evidenzi risultati
negativi imputabili ad incapacità gestionali o negligenze, la
Giunta regionale dispone, quando non vi sia già stata una
precedente valutazione negativa, l'assegnazione ad altro incarico.
In presenza di una precedente valutazione negativa, la Giunta
regionale dispone il collocamento in disponibilità per la durata
massima di un anno, con conseguente perdita del trattamento
accessorio connesso alle funzioni.
Pongo in votazione l'articolo 22 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
27, comma 3:
Emendamento 3. Sulla base della riorganizzazione delle strutture
regionali, di cui agli articolo 6 e 7 e dell'applicazione dei
criteri di cui all'articolo 61 e della conseguente attribuzione
delle attività e competenze a ciascuna struttura regionale, si
procede alla revisione delle dotazioni di personale di ciascuna
struttura regionale, attraverso la coordinata attuazione dei
processi di mobilità e di reclutamento del personale, ferma
restando la consistenza complessiva della dotazione organica
definita con legge regionale.
Pongo in votazione l'articolo 27 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
35:
Emendamento Il comma 2 è soppresso.
Pongo in votazione l'articolo 35 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
50:
Emendamento 1. Per obiettive esigenze di servizio, possono
essere conferite ai dipendenti mansioni superiori:
a) nel caso di vacanza di un posto in organico, per un periodo
non superiore a tre mesi dal verificarsi della vacanza, salva
possibilità di attribuire le mansioni superiori ad altri dipendenti
per non oltre tre mesi ulteriori della vacanza stessa;
b) nel caso di sostituzione di altro dipendente con diritto alla
conservazione del posto per tutto il periodo dell'assenza, escluso
il periodo di congedo ordinario.
3. In caso di vacanza del posto, le funzioni possono essere
affidate a condizione che siano avviate le procedure per la
copertura del posto fino all'espletamento delle stesse.
Pongo in votazione l'articolo 50 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
51:
Emendamento Il comma 5 è soppresso.
Pongo in votazione l'articolo 51 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
58:
Emendamento Il comma 4 è soppresso.
Pongo in votazione l'articolo 58 nel testo modificato:
Presenti, votanti e favorevoli: 28
Presidente Do lettura della modificazione relativa all'articolo
62:
Emendamento Il comma 5 è soppresso.
6. Le disposizioni di cui agli articolo 16, 17 e 20 del capo II
del titolo II non si applicano ai posti di Capo e Vice Capo
Gabinetto, di Capo e Vice Capo Ufficio stampa della Presidenza
della Giunta regionale, di Direttore dell'Ufficio di collegamento e
di rappresentanza di Roma, di Commissario regionale presso la Casa
da gioco di Saint-Vincent, di Capo Ufficio informazione e stampa
della Presidenza del Consiglio regionale e di Direttore
dell'Agenzia regionale del lavoro, in relazione alla natura del
rapporto fiduciario degli incarichi medesimi. Detti incarichi sono
utili ai fini del periodo richiesto dall'articolo 16, comma 2,
lett. a).
Pongo in votazione l'articolo 62 nel testo modificato:
Presenti, votanti e favorevoli: 28
Presidente Pongo in votazione la legge nel suo complesso:
Presenti: 28
Votanti e favorevoli: 24
Astenuti: 4 (Collé, Lanièce, Marguerettaz, Viérin M.)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK