Consiglio Regionale della Valle d'Aosta - Oggetto del Consiglio n. 1775 del 8 febbraio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1775 del 8 febbraio 2006 - Resoconto
OGGETTO N. 1775/XII - Conferimento di un incarico esterno
all'Amministrazione regionale per la procedura di registrazione del
marchio/logo "Forte di Bard". (Interpellanza)
Interpellanza
Premesso che:
- con Deliberazione di Giunta n. 4042 del 2/12/2005, sono
stati impegnati € 60.000,00, per affidare a soggetti esterni
all'Amministrazione regionale la procedura di registrazione del
marchio/logo "Forte di Bard".
I sottoscritti Consiglieri regionali
Interpellano
il Presidente della Regione e l'Assessore delegato per
conoscere:
1) i motivi per i quali la procedura di registrazione del
logo del Forte di Bard è stata oggetto di conferimento di un
incarico esterno all'Amministrazione regionale;
2) quali dei marchi in uso nell'Amministrazione regionale
sono stati registrati e con quali modalità ed oneri.
F.to: Frassy - Tibaldi - Lattanzi
Presidente - La parola al Consigliere Frassy.
Frassy (CdL) - Penso sia necessario fare una breve illustrazione
di questa interpellanza. Ci troviamo di fronte a uno dei tanti
incarichi che l'Amministrazione dà all'esterno del suo organico;
quello che ci incuriosisce è che di marchi e di loghi
l'Amministrazione negli ultimi tempi ne ha elaborati parecchi.
Abbiamo fatto una ricerca rispetto agli atti di Giunta e non ci
sembra di aver trovato riscontri come nel caso del marchio "Forte
di Bard", la cui procedura di registrazione è stata affidata
all'esterno e difatti questo è il motivo per cui chiediamo di
capire se ci sono stati dei precedenti. Siamo andati a vedere come
è nato questo logo. È nato con un incarico che la Giunta ha
conferito nel giugno 2004 ad un grafico, incarico che fu stimato in
quella deliberazione con un impegno di spesa di 22.440 euro, tempo
2 mesi per realizzare il progetto. Nel febbraio 2005 la Giunta
approva con una propria deliberazione il marchio e nella stessa
deliberazione al punto n. 3 dice di procedere alla registrazione
del marchio identificato, demandando agli uffici competenti
l'istruttoria necessaria al tal fine. Questo accadeva nel febbraio
2005; successivamente, con deliberazione a fine 2005, la Giunta
ritorna sull'argomento, cambia parere e impegna 3 volte la cifra
che era stata impegnata per la realizzazione del logo, cioè i
22.440 euro che erano stati riconosciuti al grafico salgono a 60
mila euro per lo studio professionale incaricato della
registrazione del marchio.
Vorremmo capire qual è la logica del cambiamento di idea
rispetto alla previsione condivisibile che su una procedura
burocratica fosse la struttura dell'Amministrazione regionale a
gestire questo adempimento.
Vorremmo capire cosa ne è stato di tutti gli altri marchi, ne
cito alcuni dei più noti o dei più recenti: il nuovo marchio
dell'Assessorato del turismo, il marchio della "route des vins", il
marchio del "fromadzo" e così tutti quei marchi che in tempi
recenti sono stati realizzati ad uso dei vari comparti
dell'Amministrazione regionale.
Ci domandiamo quale sia la logica che leggiamo in questa
deliberazione di andare a registrare il marchio in Canada.
Trattandosi di un marchio che serve a tutelare e a promuovere un
bene immobile e le iniziative di tipo culturale che possono
gravitare su un indotto abbastanza relativo, questa esigenza di una
registrazione mondiale del marchio ci sembra curiosa: curiosa
rispetto a situazioni come quelle che ho citato che potrebbero
avere bisogno di una tutela maggiore, perché è evidente che il
"fromadzo" - per fare il nome di un bene consumabile - può essere
commercializzato a diverse latitudini e potrebbe avere bisogno di
analoghe tutele. Ci preoccupa anche la deliberazione quando, pur
impegnando la somma di 60 mila euro, dice che per tutta una serie
di situazioni non è possibile fare delle previsioni di spesa; nelle
situazioni citate in deliberazione dove non è possibile fare delle
previsioni di spesa ci sono tutte le spese di deposito, ricerca,
traduzione... ecco abbiamo la sensazione di trovarci di fronte a un
incarico più da storici, che non da procedura di tutela del
marchio, perché qui si fa riferimento alla Cina, al Giappone, al
Canada. Sosteniamo l'importanza del Forte di Bard, ma onestamente
la preoccupazione che il marchio del Forte di Bard non sia
registrato in Cina, Assessore, o che non sia registrato in Canada
non so quale possa essere. Gradiremmo capire quale logica sta
dietro a questo tipo di impegno.
Presidente - La parola all'Assessore all'istruzione e cultura,
Charles Teresa.
Charles (UV) - "Les motifs pour lesquels la procédure
d'enregistrement du logo du Fort de Bard a été objet d'attribution
d'un mandat externe à l'Administration", la réponse: la marque
d'identification de la structure Fort de Bard et de l'activité qui
sera organisée en son sein a été expressément prévue pour
représenter le site du Musée du Fort de Bard, en tant que signe
distinctif qui sert à classer un produit déterminé ou bien un
service sur le marché et donc d'en faire mûrir la valeur, le niveau
de notoriété, soit par rapport à l'offre culturelle et à l'édition,
soit par rapport à celle qui est liée à des services commerciaux
propres de l'accueil, ainsi qu'à renforcer et à sauvegarder son
identification sur le marché. Par la délibération n° 4042 du 2
décembre 2005 que vous avez citée le Gouvernement régional a
délibéré de s'occuper de l'enregistrement de la marque de manière à
en posséder l'usage exclusif. Par l'adoption de la délibération
susdite nous avons voulu protéger la marque, non seulement en
Italie (c'est-à-dire pas seulement par enregistrement national),
mais aussi nous avons voulu étendre cette protection dans le
domaine international dans les Pays suivants: France, Allemagne,
Grande-Bretagne, Espagne, Chine, Japon, Etats-Unis, Suisse et
Canada. Pour le Canada, d'ailleurs, il est nécessaire de procéder à
un enregistrement international étranger.
L'enregistrement des marques à l'étranger est long, compliqué et
très complexe, il suffit de penser qu'il faut attendre, en général,
de 24 à 36 mois de la date du dépôt de la demande. L'Administration
régionale, n'ayant pas de personnel expert en mesure de fournir un
avis dans le domaine de la propriété industrielle, ni en mesure
d'exécuter les procédures relatives aux services de recherche, de
dépôt, d'obtention et de protection dans les secteurs des brevets
et des marques, a retenu donc qu'il était indispensable, vu la
complexité du parcours bureaucratique, de se servir de la
collaboration d'experts qui possèdent des compétences spécifiques
en se tournant justement vers le bureau "Torta" de Turin. Ce nom a
été tiré d'une liste fournie par les bureaux de la Direction des
services de la Chambre de commerce d'Aoste, considérant qu'un
cabinet qui s'occupe de consultation dans le domaine de marques et
brevets a une profonde connaissance sous tous les aspects de la
propriété industrielle et possède surtout - cela c'est très
important - des correspondants à l'étranger à même de garantir
l'assistance et l'exécution des procédures du cheminement complexe
d'enregistrement de la marque et là vous l'avez un peu dit aussi
dans votre intervention: il s'agit d'une marque d'énorme envergure
et d'un défi, celui du Fort de Bard, de grande envergure, ce qui
justifie ce choix.
Quant à la deuxième question...
(interruption du Conseiller Frassy, hors micro)
... non, la Chambre de commerce nous a fourni l'adresse de ce
bureau de Turin, qui est en mesure de faire ce travail comme il
faut.
Quant à la deuxième question: "parmi les marques en usage dans
l'Administration régionale, quelles sont celles qui ont été
enregistrées, selon quelles modalités et quels coûts", pour ce qui
concerne les marques en usage dans l'Administration régionale, les
services et les directions du Département Surintendance pour les
biens et les activités culturelles n'ont jamais procédé, jusqu'à
aujourd'hui, à l'enregistrement de marques ou logos. Cela non plus
n'a jamais été fait pour d'autres départements de la Région, mais
de manière conjointe le bureau légal a reçu la charge d'évaluer la
possibilité d'enregistrer d'autres marques et fait une étude dans
ce sens.
Presidente - La parola al Consigliere Frassy.
Frassy (CdL) - Assessore, siamo perplessi dalla risposta che lei
ci ha fornito perché, nell'ipotesi in cui potessimo anche
condividere l'esigenza di registrare i marchi, penso che a livello
di Giunta avreste dovuto prima fare la valutazione a cui lei fa
riferimento e poi decidere quali marchi e in quali ambiti
procedere. Le dirò di più: probabilmente, alla luce dei tanti
marchi di cui la Regione dispone, non sarebbe stata insensata la
scelta di accorpare le istruttorie e le procedure, perché avrebbero
portato a una sensibile economia dei costi. Capiamo che il Forte di
Bard è un investimento importante, che ha delle dimensioni
imponenti, che ha utilizzato delle risorse finanziarie importanti,
però l'invito è a gestirlo con l'oculatezza che dovrebbe essere
propria di qualsiasi iniziativa che voglia essere gestita con
efficacia ed efficienza e con una giusta politica economica, nel
senso di fare attenzione al fronte delle spese.
Abbiamo una sensazione, ma la verificheremo nei tempi dei 24-36
mesi, che questi 60 mila euro che avete stanziato in deliberazione
di Giunta non siano neanche la metà della spesa finale, perché,
quando leggiamo Cina, Canada, Giappone, Stati Uniti - e lasciamo
perdere tutta l'Europa - e leggiamo che non sono preventivabili le
spese per tasse, traduzioni, depositi, trasmissioni, eccetera,
abbiamo la sensazione che andremo incontro a delle spese che
saranno esagerate rispetto all'utilità del marchio. Assessore, o la
Regione - allora sarebbe oggetto di valutazione - ha in animo di
lanciare un "marchandising"
con il logo "Forte di Bard",
per cui vedremo magliette, felpe e altri oggetti similari... di
conseguenza ci dovrà essere un "business" economico legato a questo
"marchandising"
che sarà gestito da chi: dalla Regione, - mi
auguro assolutamente di no -, dall'associazione? Potrebbe essere
l'associazione ma, se così fosse, dovrebbe essere valutato questo
riflesso economico come momento di autofinanziamento
dell'Associazione "Amici Forte di Bard" che al momento, nonostante
la partecipazione paritetica fra Regione, le due Fondazioni
"Unicredit" e "San Paolo", pesa prioritariamente sulle casse
regionali.
Non vogliamo essere sempre critici su tutto, però rileviamo che
anche in questo caso siete partiti dal tetto senza capire quali
fossero le fondamenta sulle quali poggiare tale tetto. Può essere
sicuramente affascinante, ma vi sono dei circuiti culturali in
Italia e all'estero soprattutto che con il "marchandising"
riescono a creare un volano economico di autosufficienza.
Queste cose però vanno programmate, vanno articolate, cioè non
capiamo, ad esempio, perché su una cosa del genere non sia stata
coinvolta l'associazione; poteva essere un elemento da far
valorizzare dall'associazione che ha la gestione del Forte, tenendo
presente che in quella associazione la Regione ha il suo ruolo. Le
diciamo perciò che non siamo assolutamente contrari ad iniziative
di valorizzazione, ma esprimiamo la perplessità che fino a ieri non
ci siano state queste esigenze su altre situazioni di marchi e di
loghi che hanno fatto il giro del mondo, ci stupisce che "di punto
in bianco" venga intrapresa tale strada. Seguiremo con attenzione i
vari passi perché riteniamo sia opportuno che, al di là
dell'incarico, vi siano anche dei risultati che giustifichino i
costi di questo incarico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK