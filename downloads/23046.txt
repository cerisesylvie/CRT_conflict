Consiglio Regionale della Valle d'Aosta - Oggetto del Consiglio n. 196 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 196 del 25 novembre 1983 - Resoconto
OGGETTO N. 196/VIII - ACQUISTO DI UNA AREA DI TERRENO SITA IN
COMUNE DI SAINT-PIERRE, DA DESTINARE ALL'AMPLIAMENTO DEL COMPLESSO
SEDE DELLA "COOPERATIVA CO-FRUITS", DI PROPRIETA' DEL SIGNOR LUBOZ
ROBERTO. - APPROVAZIONE ED IMPEGNO DI SPESA. - DELEGA ALLA
GIUNTA.
PRESIDENTE
: Do lettura del testo della delibera:
IL CONSIGLIO REGIONALE
Delibera
1°) di dichiarare che il terreno oggetto di acquisto sarà
destinato alla realizzazione di opere di pubblica utilità;
2°) di approvare l'acquisto, per il prezzo complessivo di £
188.160.000 (centottantottomilionicentosessantamila), dell'immobile
distinto al Catasto Terreni del Comune di Saint-Pierre, come
segue:
Ditta LUBOZ Roberto - residente a Saint-Pierre
F. 35 n. 183 mq 4200 Prato irriguo 2a R.D. 151,20 R.A.
92,40
3°) di approvare ed impegnare la spesa di £ 188.160.000,
finanziandola con imputazione al cap. 23250 del bilancio preventivo
della Regione per l'anno 1983 ("Spese per l'acquisto di beni
patrimoniali") che presenta la necessaria disponibilità;
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE (U.V.):
Manca l'Assessore all'Agricoltura e
Foreste Rollandin, comunque si tratta di una richiesta fatta dalla
Cooperativa Cofruits di acquistare dal. Sig. Luboz, che è l'ultimo
proprietario che ha ancora un'area libera lì intorno, un
appezzamento di terreno per poter costruire le celle frigorifere a
pressione atmosferica costante per la conservazione della frutta al
di là di quello che è il termine normale. Non essendoci più altri
terreni disponibili perchè gli altri Luboz hanno già venduto,
abbiamo pensato, su richiesta della Cooperativa Cofruits, di
acquistarlo per poter fare questo ampliamento, che sembra
indispensabile per la collocazione dei frutti negli anni in cui le
mele vanno bene.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Esprimo delle perplessità sulla
valutazione effettuata: si tratta di 4200 mt. a £ 45.000 al mq.
come criterio di valutazione in quella zona mi sembra molto
esagerato. Pertanto mi astengo sulla delibera.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti 24
Votanti 16
Favorevoli 16
Astenuti 8 (Bajocco, Baldassarre, Cout, Dolchi, Mafrica, Millet,
Riccarand e Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK