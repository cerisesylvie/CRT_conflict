Consiglio Regionale della Valle d'Aosta - Oggetto del Consiglio n. 1460 del 13 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula
Oggetto del Consiglio n. 1460 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1460/X Subconcessione, in via di sanatoria, al comune
di Challand-Saint-Anselme, di derivazione d'acqua dalle sorgenti
Piule e Freun, in comune di Challand-Saint-Anselme ,ad uso
potabile.
Deliberazione Il Consiglio
Premesso che con domanda in data 29 gennaio 1985 il Comune di
Challand-Saint-Anselme ha chiesto all'Amministrazione regionale la
subconcessione di derivare dalle sorgenti Piule e Freun, in comune
di Challand-Saint-Anselme, moduli costanti e continui 0,02 di acqua
per alimentare l'acquedotto comunale a servizio della frazione
Arbaz.
Precisato che la domanda, corredata dal relativo progetto a
firma geom. Renzo Thiebat, prevede la costruzione di opere di
captazione, vasca di carico e rete di distribuzione.
Tenuto presente che, poiché le sorgenti in oggetto non
risultavano iscritte nell'elenco delle acque pubbliche, con istanza
in data 29 gennaio 1985, il sindaco pro-tempore del Comune di
Challand-Saint-Anselme ha richiesto all'Ufficio del Genio Civile di
Aosta, ai sensi dell'articolo l del T.U. 11.12.1933 n. 1775 sulle
acque e sugli impianti elettrici, l'iscrizione delle sopraccitate
sorgenti nell'elenco delle acque pubbliche della Regione Autonoma
della Valle d'Aosta.
Rilevato che, non essendovi dubbi sul carattere pubblico delle
sorgenti Piule e Freun, in quanto indispensabili per
l'alimentazione dell'acquedotto della frazione Arbaz in comune di
Challand-Saint-Anselme e, pertanto, atte a soddisfare un pubblico e
generale interesse, l'Amministrazione regionale non ha esitato, in
pendenza della conclusione della pratica della loro iscrizione
nell'elenco delle acque pubbliche, ad ammettere ad istruttoria la
domanda del Comune, avendo giudicato del tutto legale il
procedimento istruttoriale, dato che l'iscrizione delle sorgenti
costituisce il semplice atto formale dichiarativo e non costitutivo
della loro pubblicità.
Visto altresì che:
- il Magistrato per il Po, di Parma, con nota n. 5225 in data 11
maggio 1985 ha rilasciato il nulla-osta nei riguardi idraulici per
l'ammissione ad istruttoria della domanda di cui si tratta;
- l'avviso di presentazione della domanda 29 gennaio 1985 del
comune di Challand-Saint-Anselme è stato pubblicato sul Foglio
Annunzi Legali della Valle d'Aosta n. 7 in data 05.03.1986 e
riprodotto nel n. 82 della Gazzetta Ufficiale della Repubblica
Italiana
(foglio inserzioni) in data 9 aprile 1986, senza dar luogo alla
presentazione di domande incompatibili e concorrenti;
- con Ordinanza dell'Assessore ai Lavori Pubblici n. 13 in data
19 novembre 1986 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 15 dicembre 1986, a disposizione
di chiunque intendesse prenderne visione nelle ore d'ufficio;
- copia dell'Ordinanza è stata affissa per il predetto periodo
di 15 giorni all'Albo Pretorio del comune di Challand-Saint-Anselme
e copia della medesima è stata inviata al Ministero dei Lavori
Pubblici, al Magistrato per il Po di Parma, alla Sezione
Idrografica per il Po di Torino, alla Prima Direzione del Genio
Militare di Torino, all'Assessorato Agricoltura e Forestazione,
Servizio S.I.D.S., all'Assessorato dei LL.PP., Ufficio Opere
Igieniche ed Idrauliche ed al Sindaco del comune di
Challand-Saint-Anselme.
- la pubblicazione presso il comune di Challand-Saint-Anselme,
come risulta dal referto in calce all'ordinanza, è regolarmente
avvenuta e non ha dato luogo alla presentazione di alcun esposto od
osservazione in merito.
Rilevato altresì che la visita locale d'istruttoria, come
stabilito nell'ordinanza, è regolarmente avvenuta il 27 marzo 1987
ed alla medesima sono intervenuti i funzionari dell'Ufficio
Concessioni Acque della Regione ed il sig. Bonin Giovanni, sindaco
del comune di Challand-Saint-Anselme ed in tale occasione non sono
state presentate opposizioni né formulate osservazioni e si è dato
atto che le rappresentazioni grafiche di progetto corrispondono
alla situazione delle località interessate dalla derivazione.
Precisato che le opere, come accertato presso l'Ufficio
Acquedotti dell'Assessorato dei LL.PP., sono già state realizzate
dall'Amministrazione regionale, come risulta dal certificato di
regolare esecuzione in data 05 novembre 1987, approvato con D.G. n.
11236 del 24 dicembre 1987 per cui la subconcessione dovrà essere
rilasciata in via di sanatoria.
Visto che nelle more dell'iscrizione nell'elenco delle acque
pubbliche delle sorgenti Piule e Freun, che avevano consigliato la
momentanea sospensione dell'istruttoria, è stata emanata la legge
05 gennaio 1994 n. 36 "Disposizioni in materia di risorse idriche"
che all'art I) paragrafo 1) recita: "Tutte le acque superficiali e
sotterranee, ancorché non estratte dal sottosuolo, sono pubbliche
... eccetera ", per cui ritenuta ormai superata la necessità di
attendere l'iscrizione delle suddette sorgenti nell'elenco delle
acque pubbliche e rilevato che nel corso dell'istruttoria non erano
state presentate opposizioni o richieste di riconoscimenti di
diritti sulle sorgenti, si è dato ulteriore corso alla pratica.
Tenuto presente che:
- la sorgente principale captata è ubicata in località Freun, a
quota 1680 m.s.m.;
- le opere di presa consistono in un semplice drenaggio che
convoglia le acque in un pozzetto delle dimensioni nette di mt.
1,50 x 1,50 x 0,90 di altezza;
- la sorgente Piule, di portata inferiore, sgorga ai piedi di
una parete rocciosa, circa duecento metri ad ovest della sorgente
Freun. Detta sorgente, anticamente, era utilizzata per
l'abbeveraggio del bestiame che pascolava nel bosco, pertanto, per
mantenere il diritto precostituito, è stato installato in loco un
abbeveratoio prefabbricato con rubinetto a pulsante;
- anche la sorgente Piule è stata captata mediante un semplice
drenaggio che convoglia le acque in un pozzetto in cls. nel quale
vengono immesse anche le acque della sorgente Freun. Da questo
pozzetto, le tubazioni, che sono state completamente interrate per
evitare pericoli di gelo, hanno un diametro di 50 mm.;
- a monte della frazione, in loc. Cortavieil, è stato costruito
un serbatoio di accumulo della capacità di 50 mc. delle dimensioni
esterne di mt. 7,20 x 5,80 ed al punto terminale dell'acquedotto è
stato installato un idrante antincendio;
- non si hanno dati sulla portata delle sorgenti all'infuori di
quelli risultanti dalla domanda di subconcessione che le valuta in
complessivi due litri al secondo, che si ritengono sufficienti a
garantire le necessità idropotabili della frazione Arbaz e ad
alimentare l'idrante antincendio, in caso di necessità.
Richiamata, infine, la deliberazione di Consiglio n. 1193/X in
data 22 febbraio 1995 concernente l'approvazione dei criteri
provvisori di valutazione per l'esame delle domande di concessione
e subconcessione di derivazione d'acqua e precisato, in merito, che
le sorgenti Piule e Freun non alimentano alcun corso d'acqua in
quanto si disperdono nel terreno sottostante e che la captazione è
già realizzata da quasi un decennio per soddisfare un pubblico e
generale interesse quale l'alimentazione dell'acquedotto comunale a
servizio della frazione Arbaz.
Ritenuto, pertanto, che tale derivazione non rientri nel campo
di applicazione della deliberazione di Consiglio sopra richiamata,
non essendo in presenza di un corso d'acqua fluente.
Rilevato, quindi, in considerazione di quanto sopra esposto
1) l'utilizzazione delle sorgenti Piule e Freun corrisponde ad
una necessità dei fabbisogni idropotabili della frazione Arbaz del
Comune di Challand-Saint-Anselme;
2) le modalità di captazione dell'acqua, il quantitativo d'acqua
richiesto di 2 litri/sec. e le condotte di adduzione sono da
ritenersi idonei allo scopo e quindi tecnicamente approvabili.
Visto infine che il Magistrato per il Po di Parma, con nota n.
9017 in data 1° luglio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 8 novembre 1956;
Vista la deliberazione di Consiglio n. 1193/X in data 22
febbraio 1995;
Visto il parere favorevole rilasciato dall'ingegnere
ViceDirigente, reggente del posto di ingegnere capo dirigente del
Servizio Assetto e Tutela del Territorio dell'assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione;
Visto il parere della III Commissione consiliare permanente;
Delibera
1) di subconcedere, in via di sanatoria e per la durata di anni
trenta decorrenti dalla data del decreto di subconcessione, al
comune di Challand-Saint-Anselme, giusta la domanda presentata in
data 29 gennaio 1985, di derivare dalle sorgenti Piule e Freun, in
comune di Challand-Saint-Anselme, moduli costanti e continui 0,02
(litri al minuto secondo due) ad uso potabile ed antincendio;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del comune di
Challand-Saint-Anselme;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 250.000 (duecentocinquantamila) pari a mezza annualità
del canone presunto, a titolo di cauzione, al sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 10.000 (diecimila) pari ad 1/40 del canone ai sensi
dell'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(provento delle concessioni e subconcessioni di acque pubbliche e
miniere);
c) lire 2.000.000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP.) per spese di sorveglianza, esperimenti
di portata, collaudo, registrazione di atti, eccetera , somma da
introitare al Capitolo 13500 della parte ENTRATE del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
4) di stabilire, come specificato all'articolo 8 del
disciplinare di subconcessione, che, trattandosi di derivazione
d'acqua per uso potabile, nessun canone è dovuto, a termini
dell'articolo 9 dello statuto Speciale della Regione Autonoma della
Valle d'Aosta, promulgato con legge costituzionale n. 4 del 26
febbraio 1948;
5) di approvare l'allegato schema di disciplinare di
subconcessione;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK