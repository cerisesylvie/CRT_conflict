Consiglio Regionale della Valle d'Aosta - Oggetto del Consiglio n. 817 del 8 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 817 del 8 novembre 1989 - Resoconto
OGGETTO N. 817/IX - RINVIO OGGETTI.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Prima di chiedere il rinvio della nostra
proposta di legge n. 102, concernente: "Norme per la tutela dei
consumatori e degli utenti", vorremmo sapere se la Giunta è
disponibile ad un confronto sul testo di quella proposta, perché mi
è stato riferito che le Commissioni, in attesa di conoscere
l'atteggiamento della Giunta, non hanno ancora affrontato la
discussione di merito.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (ADP):
In effetti la proposta di legge cui si
riferisce il Consigliere Tonino non è ancora Giunta all'esame della
Commissione. Come Assessorato, ci siamo fatti parte diligente
raccogliendo la documentazione idonea sia dell'Assessorato del
quale ho la responsabilità sia degli altri Assessorati coinvolti
dalla proposta di legge. Tale documentazione sta arrivando e quindi
credo che la potremo esaminare in quella sede quando e se il
Presidente della Commissione competente riterrà opportuno
invitarmi.
PRESIDENTE:
Allora, come proposto dal Consigliere Tonino e
con l'assenso dell'Assessore all'Industria, Commercio, Artigianato
e Trasporti Lanivi, la proposta di legge iscritta al punto n. 30
dell'ordine del giorno (PL n. 102: "Norme per la tutela dei
consumatori e degli utenti") è rinviata alla Commissione consiliare
competente.
Il Consiglio prende atto
PRESIDENTE:
Ha chiesto la parola il Consigliere Pascale;
ne ha facoltà.
PASCALE (PSI):
La mia proposta di legge n. 103,
concernente: "Ulteriori interventi di sostegno all'occupazione
giovanile", ha già avuto il parere della 5a Commissione. Tuttavia,
poiché la 1a Commissione ha chiesto un ulteriore approfondimento
dell'argomento con l'Assessore all'Industria, Commercio,
Artigianato e Trasporti Lanivi, chiedo che la mia proposta sia
rinviata alla 1a Commissione e sia inserita all'ordine del giorno
del prossimo Consiglio regionale.
PRESIDENTE:
Se non ci sono obiezioni, su proposta del
presentatore Consigliere Pascale, la proposta di legge iscritta al
punto n. 31 dell'ordine del giorno (PL n. 103: "Ulteriori
interventi di sostegno all'occupazione giovanile") è rinviata alla
prossima adunanza consiliare per consentirne l'esame da parte della
Commissione consiliare permanente per gli Affari Generali.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK