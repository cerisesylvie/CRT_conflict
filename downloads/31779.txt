Consiglio Regionale della Valle d'Aosta - Oggetto del Consiglio n. 695 del 28 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
RICERCA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 695 del 28 luglio 2009 - Resoconto
OGGETTO N. 695/XIII - Disegno di legge: "Modificazioni alla
legge regionale 7 dicembre 1993, n. 84 (Interventi regionali in
favore della ricerca e dello sviluppo)". (Approvazione di un ordine
del giorno)
Articolo 1
(Sostituzione dell'articolo 11)
1. L'articolo 11 della legge regionale 7 dicembre 1993, n. 84
(Interventi regionali in favore della ricerca e dello sviluppo), è
sostituito dal seguente:
"Articolo 11
(Procedimento)
1. I contributi di cui all'articolo 8 sono concessi tramite
procedimento a sportello o, nel caso di finanziamento di progetti
relativi a specifici settori tecnologici, tramite procedimento a
bando.
2. Nel procedimento a sportello è previsto lo svolgimento
dell'istruttoria delle domande secondo l'ordine cronologico di
presentazione. Ove le disponibilità finanziarie siano insufficienti
rispetto alle domande presentate, la concessione dei contributi è
disposta secondo l'ordine cronologico di presentazione delle
domande.
3. Nei casi di cui al comma 2, i contributi sono concessi,
previa istruttoria svolta dalla struttura regionale competente in
materia di industria, anche mediante l'acquisizione di pareri
tecnici e specialistici, e successivo esame e valutazione da parte
del Comitato tecnico di cui all'articolo 12. I contributi sono
erogati dalla società finanziaria regionale (Finaosta S.p.A.),
sulla base della verifica tecnico-amministrativa delle spese e del
controllo di risultato dell'attività di ricerca.
4. Nel procedimento a bando sono definiti nel bando di gara i
contenuti, i termini per la presentazione delle domande e le
risorse disponibili. La selezione delle iniziative ammissibili è
effettuata mediante valutazione comparata, nell'ambito di
specifiche graduatorie, sulla base di idonei parametri oggettivi
predeterminati.
5. Nel caso di attivazione di procedure a bando, i contributi
sono concessi, previa istruttoria svolta dalla struttura regionale
competente in materia di industria, anche mediante l'acquisizione
di pareri tecnici e specialistici, e successivo esame e valutazione
da parte di una commissione tecnica. I contributi sono erogati da
Finaosta S.p.A., sulla base della verifica tecnico-amministrativa
delle spese e del controllo di risultato dell'attività di
ricerca.
6. La commissione tecnica è nominata per ciascuna procedura
con deliberazione della Giunta regionale, da adottare
successivamente alla scadenza del termine di presentazione delle
domande, ed è composta dal dirigente di primo livello della
struttura regionale competente in materia di industria, con
funzioni di presidente, e da non più di quattro soggetti esperti
nel settore cui il bando si riferisce.
7. A seguito della concessione dei contributi, al Comitato
tecnico di cui all'articolo 12 compete il monitoraggio dei progetti
e la verifica dei risultati.
8. Le condizioni, i criteri, le modalità e ogni altro
adempimento o aspetto relativo alla concessione dei contributi sono
stabiliti con deliberazione della Giunta regionale, da pubblicare
nel Bollettino ufficiale della Regione.".
Articolo 2
(Sostituzione dell'articolo 12)
1. L'articolo 12 della l.r. 84/1993 è sostituito dal
seguente:
"Articolo 12
(Comitato tecnico)
1. Presso la struttura regionale competente in materia di
industria è istituito un Comitato tecnico per l'esame e la
valutazione delle domande di contributo, per il monitoraggio dei
progetti approvati e per la verifica dei risultati dei progetti
medesimi.
2. Il Comitato tecnico è nominato con deliberazione della
Giunta regionale ed è composto:
a) dal dirigente di primo livello della struttura regionale
competente in materia di industria, o suo delegato, con funzioni di
presidente;
b) da due esperti con competenza tecnico-scientifica in
materia di ricerca industriale e sviluppo sperimentale;
c) da due esperti con competenza ed esperienza in materia di
industria.
3. I compiti di segreteria del Comitato tecnico sono
assicurati da un funzionario della struttura regionale competente
in materia di industria.
4. Il Comitato tecnico dura in carica tre anni.
5. Il Comitato tecnico si riunisce ogni due mesi, entro il
quindicesimo giorno del mese.
6. Ai componenti del Comitato tecnico, con esclusione del
personale regionale, è corrisposto, per ogni riunione, un compenso
lordo pari a quanto stabilito con la deliberazione di cui al comma
2, oltre al rimborso delle spese di viaggio nella misura prevista
per il personale regionale.
7. Per l'individuazione dei componenti del Comitato tecnico e
della commissione tecnica di cui all'articolo 11, comma 6, la
struttura regionale competente in materia di industria può
istituire appositi albi.".
Articolo 3
(Rifinanziamento della l.r. 84/1993)
1. Per gli interventi previsti dalla l.r. 84/1993, è
autorizzata, per l'anno 2009, l'ulteriore spesa di euro
5.000.000.
Articolo 4
(Disposizioni finanziarie)
1. L'onere complessivo derivante dall'applicazione
dell'articolo 3 è determinato in euro 5.000.000 per l'anno
2009.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2009 e di quello pluriennale per il triennio 2009/2011
nell'obiettivo programmatico 2.2.2.09. (Interventi promozionali per
l'industria).
3. Al finanziamento dell'onere di cui al comma 1 si provvede
mediante l'utilizzo per pari importi degli stanziamenti iscritti
negli stessi bilanci e nell'obiettivo programmatico 2.1.4.02.
(Partecipazioni azionarie e conferimenti), al capitolo 35620 (Spese
per la costituzione del fondo di dotazione della Finaosta S.p.A.
per gli interventi della gestione speciale).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Si dà atto che dalle ore 12,26 presiede il Vicepresidente
André Lanièce.
Presidente
- La parola al relatore, Consigliere
Agostino.
Agostino (UV)
- Merci, M. le Président. Chers collègues,
"ricerca e sviluppo" sono il motore della crescita industriale e
costituiscono uno dei fattori critici di successo della
competizione sui mercati locali e internazionali. È risaputo
infatti che nei momenti di difficoltà del mercato che le imprese
devono investire ancora di più per innovare e stimolare la ricerca,
poiché solo così possono porre le basi per sviluppare ulteriormente
le proprie attività e crescere.
Questa legge è pertanto molto importante per le imprese ed il
sistema economico valdostano, ma è anche una priorità dal punto di
vista politico. Infatti, la conoscenza e la tecnologia sono le
risorse più importanti a disposizione delle imprese e rappresentano
la base della crescita e dell'occupazione; di conseguenza,
l'obiettivo che ci proponiamo è quello di iniettare più innovazione
e più ricerca nel sistema produttivo della nostra Regione. Le
modifiche previste da questo disegno di legge hanno l'obiettivo di
attribuire allo strumento normativo una maggiore dinamicità.
Con il presente disegno di legge, che si compone di 4 articoli,
andiamo a sostituire l'articolo 1 con l'articolo 11 della legge
regionale n. 84/1993, che va a disciplinare i due tipi di
procedimento per la concessione dei contributi di cui alla medesima
legge regionale, cioè il procedimento a sportello e il procedimento
a bando. Nella procedura a sportello l'istruttoria delle domande
viene svolta dalla struttura regionale competente in materia di
industria, che può comunque continuare a chiedere a Finaosta pareri
tecnico-specialistici e segue l'ordine cronologico di presentazione
delle domande, assegnando le risorse finanziarie secondo tale
ordine fino al loro esaurimento. Successivamente all'istruttoria,
le domande sono valutate dal comitato tecnico ed i contributi sono
erogati dalla Finaosta a seguito della verifica delle spese e del
risultato tecnico-scientifico del progetto di ricerca. Nella
seconda procedura, quella a bando, utile per la selezione dei
progetti di ricerca relativi a specifici settori tecnologici, è
prevista la pubblicazione di un bando di gara, in cui sono definite
tutte le condizioni per la presentazione e la valutazione dei
progetti. Analogamente a quanto stabilito nella procedura a
sportello, anche nella procedura a bando è previsto che
l'istruttoria sia svolta dalla struttura regionale competente in
materia di industria. Successivamente all'istruttoria le domande
sono valutate da un'apposita commissione tecnica e i contributi
sono erogati dalla Finaosta, a seguito della verifica delle spese e
del risultato tecnico-scientifico del progetto di ricerca.
L'articolo 2 di questo disegno di legge sostituisce l'articolo
12 della legge regionale n. 84/1993 e disciplina i compiti del
comitato tecnico, che ha il ruolo di valutare i progetti di ricerca
nelle procedure a sportello, ed è stata introdotta una commissione
tecnica con il compito di valutare i progetti di ricerca, nominata
a seguito della pubblicazione del bando; questa commissione tecnica
vale solo per il bando. Al fine di ridurre al minimo i tempi di
attesa dei richiedenti è previsto che il comitato tecnico si
riunisca a scadenze fisse e predeterminate ogni due mesi, entro il
15° giorno del mese. Inoltre, per rendere più semplice e più
trasparente la selezione dei membri del comitato tecnico e delle
commissioni tecniche previste nel caso di procedura a bando, la
struttura regionale competente in materia di industria può
prevedere l'istituzione di appositi albi.
L'articolo 3 autorizza per l'anno in corso una maggiore spesa
per gli interventi previsti dalla legge regionale n. 84/1993 pari a
5 milioni di euro per far fronte alle esigenze che si sono
manifestate nel corso dell'anno. Questa azione deve essere letta
come una variazione di bilancio, in quanto ha lo scopo di andare ad
aumentare la dotazione finanziaria originaria, che ad oggi risulta
interamente utilizzata e quindi non sufficiente per soddisfare
tutte le domande presentate.
Infine c'è l'articolo 4 che prevede le disposizioni
finanziarie.
Voglio aggiungere infine che la commissione tecnica nominata per
ciascun bando in data successiva alla scadenza del termine per la
presentazione delle domande è composta dal dirigente di primo
livello della struttura regionale competente in materia di
industria, che la presiede, e da non più di 4 soggetti esperti nel
settore a cui il bando si riferisce. In entrambe le procedure il
comitato tecnico provvede al monitoraggio dei progetti durante il
loro svolgimento e alla verifica dei risultati al termine.
Concludo invitandovi a votare a favore di questo disegno di
legge, che semplifica, snellisce e amplia le modalità per accedere
ai contributi in materia di ricerca e sviluppo nel settore
industriale.
Merci à vous tous pour votre attention.
Presidente
- Comunico che sul disegno di legge c'è il
parere favorevole a maggioranza della IV Commissione e il parere
favorevole all'unanimità della II Commissione. È stato presentato
un emendamento dal gruppo Vallée d'Aoste Vive-Renouveau ed un
ordine del giorno firmato dai colleghi Zucchi, Tibaldi,
Lattanzi.
Dichiaro aperta la discussione generale.
La parola all'Assessore alle attività produttive, Pastoret.
Pastoret (UV)
- Merci, M. le Président. Ce projet de loi
propose des modifications à la loi n° 84/1993 comme cela a été dit.
Merci au Conseiller rapporteur et à tous les commissaires qui se
sont occupés de ce projet de loi. Une loi qui est simple, elle se
compose d'ailleurs de 4 articles, dont 2 (les 1
er
et le
2) sont modificatifs de la loi préexistante, à savoir les articles
11 et 12, qui sont substitués par la formulation du nouveau
texte.
Le nouvel article 11 prévoit qu'à la procédure ordinaire de
financement au guichet sur requête soit ajoutée la possibilité
d'avoir des procédures présentées sur avis, ce qui pourra permettre
à l'Administration de lancer les avis sur la base des projets à
présenter sur des thèmes qui puissent intéresser particulièrement
le territoire. Dans ce sens nous prévoyons déjà et si et quand la
loi sera en vigueur de lancer des avis pour des projets de
recherche sur l'énergie et les sources renouvelables. Cela nous
permettra de disposer des procédures pouvant nous permettre de
mettre à disposition des financements aussi sur la base de projets
de recherche qui puissent avoir des retombées plus directes sur le
territoire.
Comme j'ai déjà eu l'occasion d'expliquer dans différentes
situations et surtout aux commissaires de la compétente commission,
la procédure sur requête au guichet se refait à une procédure
d'instruction faite par le bureau compétent et à une évaluation
successive de la part d'un comité technique, dont la composition
restera la même qu'auparavant, tandis que - là est la nouveauté de
la loi - pour les candidatures sur avis est prévue une procédure
différente, laquelle, s'agissant ici d'une procédure comparative
telle qu'un appel d'offres on pourrait dire, doit assurer des
conditions qui sont propres à ce type de procédure, c'est-à-dire
transparence, égalité de chances, et cetera. Voilà pourquoi dans
cette procédure, comme le projet de loi le spécifie, doivent être
prévus les contenus, les temps de présentation des candidatures,
les ressources disponibles. L'évaluation elle doit se faire sur la
base d'une procédure comparative, sur la base des classements
formés suite à l'application de paramètres objectifs et
prédéterminés. Dans ce cas les procédures d'instruction sont
toujours remises aux structures de l'assessorat, mais l'évaluation
elle doit se faire par une commission technique spécifiquement
nommée et non pas par le comité de procédure ordinaire à guichet.
Voilà pourquoi le comité technique, qui suit les procédures que
nous pouvons définir ordinaires, celui-ci, lui restera inchangé et
restera en charge pendant 3 années, tandis que la commission
technique devant évaluer les projets sur avis, elle sera nommée
exclusivement pour évaluer les projets faisant l'objet d'un avis
spécifique.
Pour le restant, la loi est modifiée pour ce qui est de la
partie financière, là où nous prévoyons de mettre à disposition de
la recherche et des entreprises qui y font recours une somme
consistant dans une enveloppe de 5 millions d'euros. En plus,
au-delà de cette variation de bilan, il est aussi bien de rappeler
que sur les procédures d'avis nous disposerons aussi de quelques
sommes liées au POR et pour lesquelles nous voudrions lancer des
procédures d'adjudication déjà à partir de l'automne prochain.
En conclusion il s'agit, dans cette mesure que je vous invite à
voter, de donner d'ultérieurs soutiens à nos entreprises, au
développement de leur qualité productive par le biais de
l'application de la recherche. N'oublions pas que le développement
d'aujourd'hui de la recherche pourra permettre demain d'avoir des
entreprises plus compétitives, c'est ce qu'on disait aujourd'hui.
Tous sont concordes aujourd'hui à dire que c'est dans le moment de
crise qu'il est important de s'équiper davantage; il s'agit de
permettre aux entreprises de le faire, c'est ce que nous proposons
avec cette mesure, qui double les disponibilités inscrites au
budget de la Région pour 2009.
Ont été présentés un amendement à ce projet de loi, dont je vais
parler, et un ordre du jour par le groupe du Popolo della Libertà.
L'amendement c'est de Vallée d'Aoste Vive-Renouveau, on nous
demande un passage en commission avant de l'approbation du
Gouvernement régional pour ce qui est des critères: pas
d'objections à tel amendement, que nous accueillerons. Ainsi
l'ordre du jour nous demande, mais le dira mieux le présentateur de
l'ordre du jour, de pouvoir rendre disponibles les sommes aux
entreprises qui ont fait requête pour des financements à la
recherche seulement dans le cas où ces entreprises n'aient pas de
"pendences" financières avec l'administration publique, soit-elle
la Région, soit-elle Vallée d'Aoste Structure ou Finaosta, ce que
nous retenons convenable et sage, et donc nous n'avons aucune
objection à accepter et voter cet ordre du jour. Merci.
Presidente
- La parola al Vicepresidente Chatrian.
Chatrian (VdAV-R)
- Grazie, Presidente.
Due considerazioni... Condividiamo il nuovo percorso inserito in
questo disegno di legge, quello di procedura a bando, quindi la
possibilità di creare le condizioni da subito per le imprese
locali. L'auspicio è quello che le procedure siano attivate al più
presto e soprattutto che nei prossimi anni ci sia una progressione
equa fra i due percorsi, quello a sportello ben esplicitato
dall'Assessore e quello introdotto in questo nuovo disegno di legge
di procedura a bando. Non utilizzerei il termine "semplificazione"
e "snellimento", ma probabilmente questo disegno di legge va a
dettagliare meglio e ad armonizzare meglio il doppio percorso delle
due procedure. Il fatto comunque di aumentare la disponibilità ci
vede condividere questo disegno di legge, proprio per dare linfa in
questo momento dal punto di vista sia della ricerca che
dell'innovazione; di conseguenza, voteremo a favore di questo
disegno di legge.
Presidente
- La parola al Consigliere Zucchi.
Zucchi (PdL)
- Prendo la parola ora in una volta sola,
per esprimere la posizione del gruppo in merito a questo disegno di
legge, che condividiamo.
Ringraziamo l'Assessore per aver acconsentito ad accogliere
l'ordine del giorno che - come è stato anticipato nel corso della
mattinata - nasce e dà delle risposte ed è una logica conseguenza a
quella che riteniamo essere una buona amministrazione, cioè
riferendomi all'ordine del giorno, abbiamo ritenuto opportuno e
siamo contenti che la Giunta, insieme a noi, lo ritenga opportuno,
di andare ad erogare queste somme una volta esperiti i controlli
che ci sembrano tutto sommato di tutta evidenza e normali, in
presenza di eventuali pendenze nei confronti dell'amministrazione
medesima, si tratti della Regione direttamente o, come abbiamo
sentito questa mattina, nei confronti di Vallée d'Aoste Structure,
che gestisce gli immobili di proprietà regionale.
Pertanto esprimiamo la nostra posizione favorevole sull'impianto
dell'intera legge che, come è stato ricordato... quindi in questo
senso approviamo e acconsentiamo, soprattutto in questi momenti la
ricerca, l'innovazione e lo sviluppo sono fattori indispensabili e
essenziali per cercare di riprendere una strada nell'ottica della
crescita nel settore industriale.
Ciò detto, ringraziando nuovamente l'Assessore per
l'accoglimento dell'ordine del giorno, esprimiamo voto favorevole
sul provvedimento.
Presidente
- La parola al Consigliere Donzel.
Donzel (PD)
- Per quanto riguarda il gruppo del Partito
Democratico, proprio in conseguenza del ragionamento che si era
fatto nell'interpellanza precedente, esprimiamo parere favorevole
su questo disegno di legge innanzitutto nel merito, l'attenzione al
tema della ricerca e quindi la volontà di far crescere le imprese,
e soprattutto perché c'è un'implementazione del finanziamento e
anche quello è un aspetto in questo momento delicato, riuscire a
sostenere ancora di più il finanziamento.
Apprezziamo anche l'emendamento dei colleghi di Vallée d'Aoste
Vive-Renouveau e il fatto che venga accolto, è un segnale molto
positivo; così come riteniamo positivo l'ordine del giorno
presentato dai colleghi del Popolo della Libertà, salvo che non
vorrei che, anche qui, tutti facessimo appelli allo snellimento
delle procedure e... con un ordine del giorno di questo tipo
sicuramente intendiamo introdurre una procedura di verifica di
tutti gli oneri e i rapporti delle imprese con l'Amministrazione
regionale, quindi tempi più lunghi, perché bisogna andare a fare la
verifica, e non vorrei che l'assenza dell'ultimo versamento di un
affitto bloccasse tutto. Come dire, il principio è accoglibile, ma
che sia usato quest'ordine del giorno come... l'ho detto, chiarisco
che assolutamente condivido il principio, ma non vorrei che
l'applicazione di quest'ordine del giorno ci portasse in quella
cosa burocratica per cui per un ritardo di qualche giorno
blocchiamo un progetto. Sappiamo come va la burocrazia... cioè da
una parte chiediamo lo snellimento, e poi introduciamo verifiche e
controlli...
Comunque voteremo quest'ordine del giorno, con un appello
all'Assessore che sia utilizzato nel senso di aziende che sono
aziende che da tempo hanno delle inadempienze con l'Amministrazione
regionale.
Presidente
- Se non vi sono altri interventi dichiaro
chiusa la discussione generale.
Pongo in votazione l'ordine del giorno presentato dal gruppo del
Popolo della Libertà, che recita:
Ordine del giorno
Premesso che l'articolo 11 della legge regionale 7 dicembre
1993, n. 84 (Interventi regionali in favore della ricerca e dello
sviluppo) così come modificato dall'articolo 1 del D.L. n. 48
dispone che le condizioni, i criteri, le modalità ed ogni altro
adempimento o aspetto relativo alla concessione dei contributi
siano stabiliti con deliberazione della Giunta regionale;
Constatato che, sulla base di quanto affermato dall'Assessore
regionale alle attività produttive, alcune imprese evidenziano
ritardi e inadempimenti nel pagamento dei canoni di locazione degli
immobili di proprietà regionale ad uso produttivo;
Il Consiglio regionale
Impegna
La Giunta regionale, nell'esercizio delle competenze citate
in premessa, a prevedere l'erogazione degli interventi di cui alla
l.r. 84/1993, così come modificata dal D.L. 48, solamente a favore
delle imprese che abbiano completamente onorato i pagamenti delle
locazioni e degli oneri accessori relativi agli immobili di
proprietà regionale in loro godimento.
F.to: Zucchi - Tibaldi - Lattanzi
Consiglieri presenti, votanti e favorevoli: 31
Il Consiglio approva all'unanimità.
Presidente
- All'articolo 1 vi è l'emendamento presentato
dal gruppo Vallée d'Aoste Vive-Renouveau, che recita:
Emendamento
Al comma 8 dell'articolo 11 della legge regionale 7 dicembre
1993, n. 84 (Interventi regionali in favore della ricerca e dello
sviluppo) come sostituito dall'art. 1 del disegno di legge, sono
aggiunte, in fine, le parole: ", sentita la Commissione consiliare
competente.".
Pongo in votazione l'articolo 1 nel testo così emendato:
Articolo 1
(Sostituzione dell'articolo 11)
1. L'articolo 11 della legge regionale 7 dicembre 1993, n. 84
(Interventi regionali in favore della ricerca e dello sviluppo), è
sostituito dal seguente:
"Articolo 11
(Procedimento)
1. I contributi di cui all'articolo 8 sono concessi tramite
procedimento a sportello o, nel caso di finanziamento di progetti
relativi a specifici settori tecnologici, tramite procedimento a
bando.
2. Nel procedimento a sportello è previsto lo svolgimento
dell'istruttoria delle domande secondo l'ordine cronologico di
presentazione. Ove le disponibilità finanziarie siano insufficienti
rispetto alle domande presentate, la concessione dei contributi è
disposta secondo l'ordine cronologico di presentazione delle
domande.
3. Nei casi di cui al comma 2, i contributi sono concessi,
previa istruttoria svolta dalla struttura regionale competente in
materia di industria, anche mediante l'acquisizione di pareri
tecnici e specialistici, e successivo esame e valutazione da parte
del Comitato tecnico di cui all'articolo 12. I contributi sono
erogati dalla società finanziaria regionale (Finaosta S.p.A.),
sulla base della verifica tecnico-amministrativa delle spese e del
controllo di risultato dell'attività di ricerca.
4. Nel procedimento a bando sono definiti nel bando di gara i
contenuti, i termini per la presentazione delle domande e le
risorse disponibili. La selezione delle iniziative ammissibili è
effettuata mediante valutazione comparata, nell'ambito di
specifiche graduatorie, sulla base di idonei parametri oggettivi
predeterminati.
5. Nel caso di attivazione di procedure a bando, i contributi
sono concessi, previa istruttoria svolta dalla struttura regionale
competente in materia di industria, anche mediante l'acquisizione
di pareri tecnici e specialistici, e successivo esame e valutazione
da parte di una commissione tecnica. I contributi sono erogati da
Finaosta S.p.A., sulla base della verifica tecnico-amministrativa
delle spese e del controllo di risultato dell'attività di
ricerca.
6. La commissione tecnica è nominata per ciascuna procedura
con deliberazione della Giunta regionale, da adottare
successivamente alla scadenza del termine di presentazione delle
domande, ed è composta dal dirigente di primo livello della
struttura regionale competente in materia di industria, con
funzioni di presidente, e da non più di quattro soggetti esperti
nel settore cui il bando si riferisce.
7. A seguito della concessione dei contributi, al Comitato
tecnico di cui all'articolo 12 compete il monitoraggio dei progetti
e la verifica dei risultati.
8. Le condizioni, i criteri, le modalità e ogni altro
adempimento o aspetto relativo alla concessione dei contributi sono
stabiliti con deliberazione della Giunta regionale, da pubblicare
nel Bollettino ufficiale della Regione, sentita la Commissione
consiliare competente.".
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 2:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 3:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 4:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione la legge nel suo
complesso:
Consiglieri presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK